---
title: Capitolo 866 – Il Messaggio di Jasmine (2)
pubDate: 2025-02-03T07:52:46.883Z
tags:
    - atg
---


<em>Capitolo regolare,
0 Capitoli in coda, 0/10,
-Schadenfreude</em>


Yun Che si concentrò, trovò il frammento del ricordo lasciato da Jasmine nel suo mare spirituale e lo toccò gentilmente. Risuonò una voce nelle profondità del suo cuore.


"Yun Che..."


Erano solo due parole pronunciate senza emozione, eppure intorpidirono il suo corpo e il suo sguardo si riempì di calore. Il suo spirito prima vuoto si emozionò a causa della voce di Jasmine.


Negli ultimi anni era la voce che aveva sentito di più ogni giorno. Durante questa vita... e forse includendo quella precedente, aveva sentito sopratutto la voce di Jasmine. Ora, nonostante fossero passati solo tre brevi mesi, sentirla di nuovo aveva fatto tremare violentemente il suo spirito, sembrava fossero passati secoli da allora.


"...Dopo la nostra separazione, non ci rincontreremo mai più. In questi sette anni mi hai salvato la vita e io ho cambiato la tua vita. Dopo che ci separaremo, non avremo più debiti in sospeso e non ci sarà più alcun rapporto tra di noi. D'ora in avanti non sarò più la tua maestra. Non devi sentire la mia mancanza, consideralo come se non fosse mai accaduto... io farò lo stesso."


La voce di Jasmine era gelida e spietata, come aveva parlato lei stessa quando l'aveva lasciato quel giorno.


"Il solo motivo per cui ho lasciato questo frammento è perché volevo dire delle cose che non potevo dirti faccia a faccia... Ti ho detto due menzogne."


"Primo, ciò che ti ho detto non è davvero il mio nome. Sono la principessa del Regno del Dio Stellare, la maggiore tra le mie sorelle. Jasmine non è il mio nome, ma il mio titolo."


Yun Che: "..."


"Jasmine" era il suo titolo, semplicemente non aveva rivelato il suo vero nome.


Tuttavia non era importante per Yun Che perché, qualunque fosse il suo nome, sarebbe stata comunque Jasmine.


"Secondo..."


La voce esitò per moltissimo tempo come se fosse difficile dirlo per lei anche se stava usando questo metodo.


"...riguarda Chu Yuechan."


A Yun Che si strinse il cuore all'improvviso.


"Quel giorno, dopo che mi sono sbarazzata di quel veleno diabolico, come ho promesso, ho cercato Chu Yuechan nel continente del Cielo Misterioso."


"Ci sono molte forme di vita nel continente e anche con i miei poteri non posso individuarle tutte, comunque posso cercare l'aura delle persone al di sopra dello Stadio Imperatore Misterioso... però, tra di esse, Chu Yuechan non era presente.


La voce di Jasmine era molto calma, ma ovviamente parlava in modo più lento rispetto al solito.


Il cuore di Yun Che sprofondò e una sensazione di gelo si diffuse nel suo petto, soffocandolo.


Quel giorno, Jasmine le aveva detto... che anche se il veleno era stato purificato, la forza della sua anima era ancora insufficiente per cercare Chu Yuechan e che avrebbe dovuto aspettare finché il suo corpo non fosse stato ricostruito.


"Chu Yuechan è la tua più grande preoccupazione e dolore. Dopo molta considerazione, ho scelto di mentirti."


"Quando ho ricostruito il mio corpo, anche se non avevo molte speranze, ho cercato di nuovo l'aura di Chu Yuechan. Stavolta ho cercato non solo le persone al di sopra dello Stadio Imperatore Misterioso, ma anche quelle allo Sky ed Stadio della Terra Misteriosa. Tuttavia non sono riuscita comunque a trovare la sua aura."


"Nonostante Chu Yuechan avesse distrutto le sue arte misteriosa allora, la sua coltivazione sarebbe dovuta rimanere. Anche se la sua forza misteriosa non fosse migliorata e fosse invece deteriorata, non dovrebbe essere calata più di uno stadio... a meno che qualcuno non l'abbia resa un'invalida."


"Perciò, o è morta o la sua forza misteriosa è stata distrutta. Dato il suo aspetto, nel secondo caso le conseguenze sarebbero peggiori della morte. Considerando il suo temperamento, Chu Yuechan si suiciderebbe sicuramente."


Yun Che: "!!!!!"


"Quando lo saprai, ne sarai devastato. Tuttavia ricorda che non è colpa tua. Accanto a te c'è la tua famiglia, amici che sacrificherebbero la vita per te... e una folla di donne. Non lasciare che la perdita di una persona influenzi tutto questo. Ti darò tre giorni di lutto, ma dopo dovrai dimenticare tutto. Consideralo come se io e Chu Yuechan non fossimo mai state nella tua vita."


"..."


La voce di Jasmine si fermò.


Bang!!!


Yun Che si accasciò a terra debolmente, la sua nuca si scontrò con violenza contro il muro.


Chiuse gli occhi, stava tremando per il dolore. Piegò il braccio e si portò la mano al petto. Le sue dita scavarono nella carne lasciando degli squarci.


Tuttavia non poteva sentire dolore, sembrava che tutta la sua coscienza e la sua anima fossero state consumate da una sofferenza immane.


"Non... è vero... non è vero..."


Tremò fino a contorcersi e la sua aura si turbò, facendo avere una ricaduta alla sua ferita interna. Cadde dal letto...


Toc! Toc toc...


Sentì un lieve bussare, seguito dalla voce di Cang Yue: "Marito mio, posso entrare?"


Cang Yue era di fronte alla porta e teneva una scodella che conteneva il dolce che aveva appena fatto. Dopo aver bussato e non aver ottenuto risposta, sollevò nuovamente la mano, ma si bloccò. Dopo un po' di esitazione, si girò e si preparò ad andarsene.


Tuttavia dopo aver fatto due passi, sentì un'inspiegabile inquietudine. Si volse velocemente e aprì la porta... La scena di fronte ai suoi occhi la lasciò esterrefatta.


C'erano schizzi di sangue dal letto fino al muro. Yun Che si era ritratto in un angolo, aveva la testa tra le ginocchia e la sua mano destra si stava afferrando il petto. Dalle sue dita colava sangue.


Il suo corpo emanava un'aura disperata.


"Mar... marito mio!!"


Cang Yue perse la sua compostezza, il piatto cadde a terra e, dopo un grido scioccato, andò ad abbracciare Yun Che. Nel momento in cui aprì bocca, aveva già iniziato a piangere: "Marito mio... cos'è successo... non spaventarmi... marito..."


La voce di Cang Yue sembrò aver risvegliato l'anima di Yun Che intrappolata in un abisso di disperazione. Alzò lentamente lo sguardo... Gli angoli della sua bocca, del suo naso e le sue orecchie... colava sangue da tutti questi orifizi.


La sua bocca tremò e disse con voce roca piena di immenso dolore: "YuÈer..."


"Marito mio... Cosa... ti è successo..." Cang Yue era così spaventata che stava per piangere fragorosamente. "An... An... Andrò a chiamare il padre e la madre..."


Yun Che strinse Cang Yue e scosse la testa: "Sto bene... lascia che ti abbracci per un po'... e starò bene..."


Strinse Cang Yue e appoggiò la testa al suo petto. All'inizio la sua stretta era leggera, ma poi divenne più forte, come se fosse un bambino che aveva perso il suo senso di sicurezza.


Sentendo l'aura caotica di Yun Che che iniziava lentamente a calmarsi, anche Cang Yue cominciò a tranquillizzarsi. Si avvicinò ancora di più a lui e appoggiò la sua piccola mano sulla sua schiena, tenendolo dolcemente.


Durante i loro numerosi abbracci era sempre stata lei ad appoggiare la testa sul suo petto ed era sempre stato il momento in cui si era sentita più al sicuro e soddisfatta. Questa era la prima volta che Yun Che la abbracciava in questo modo e sembrava debole come un bambino ferito.


"Marito mio, qualunque cosa accada, sarò sempre accanto a te." Mormorò Cang Yue. "Anche se perderai ogni cosa, non perderai me."


"..." Yun Che abbracciò stretta Cang Yue ancora di più.


Grande sala della famiglia Yun. Mu Yurou stava parlando a Feng Xue'er.


In termini di aspetto, Mu Yurou aveva sempre creduto che la piccola Imperatrice Demoniaca fosse la donna più perfetta al mondo e che nessun'altra sarebbe stata paragonabile a lei. Tuttavia, ora che aveva incontrato Feng Xue'er, perfino lei si sentiva in trance come se avesse incontrato una divinità. Non solo, anche la sua coltivazione non impallidiva al confronto con la piccola Imperatrice Demoniaca. Inoltre, fattore più importante, era estremamente innamorata di Yun Che.


Nonostante questo fosse solo il loro primo incontro, sentiva un affetto inspiegabile per Feng Xue'er. Le aveva preso la mano e l'aveva tenuta da allora.


Seguite da un'aura gelida, Murong Qianxue e Chu Yueli entrarono e porsero i loro rispetti a Mu Yurou: "Signora Yun, abbiamo sentito che il Signore di Asgard è tornato. Ci chiediamo se sta bene... Noi sorelle vorremmo porgere i nostri rispetti."


"Maestre Murong e Chu, non dovete preoccuparvi. Il fratellone Yun sta già bene e sta riposando. Dovrebbe riprendersi in pochi giorni." Feng Xue'er sorrise e le consolò.


"Bene." Murong Qianxue e Chu Yueli tirarono un sospiro di sollievo. La preoccupazione nei loro volti gelidi sembrò alleviarsi.


Mu Yuroung le guardò e sorrise con gentilezza: "Vi preoccupate tutte per ChÈer, avete abbandonato le vostre terre ancestrali per venire in questa terra straniera, eppure mostrate così tanta cura nei suoi confronti. ChÈer è fortunato a ricevere un trattamento del genere da parte vostra."


Le parole di Mu Yurou le fecero intimorire un po': "Signora Yun, non dica così per favore. Il signore di Asgard ha salvato la nostra Asgard Nuvola Gelida. Se non fosse stato per lui, il nostro Asgard non esisterebbe più."


"Giusto." Murong Qianxue annuì lievemente. "Il signore di Asgard ci ha salvato molte volte dal pericolo di estinzione e siamo in debito con lui. Se non fosse stato per lui, noi sorelle e le altre discepole saremmo già morte nel continente del Cielo Misterioso. Inoltre, allora... non abbiamo protetto la nostra sorella, né il bambino che ha avuto con il Signore di Asgard, tuttavia non ci ha biasimato e ci ha trattato con gentilezza. Non solo ci ha salvato diverse volte, non ci ha mai considerato un peso e anche quando era in pericolo, non ha mai rinunciato a noi. Non potremo mai ripagare il nostro debito nei suoi confronti nemmeno in una vita..."


La voce di Murong Qianxue si abbassò gradualmente perché aveva visto che il sorriso di Mu Yurou si era irrigidito.


Mu Yurou si aggrappò alla sedia per ottenere supporto e si alzò lentamente. Osservò Murong Qianxue con uno sguardo apatico: "Cosa... cosa hai appena detto... il bambino... di ChÈer?"


La reazione di Mu Yurou sbalordì Murong Qianxue e Chu Yueli. "Signora Yun, al riguardo... che il Signore di Asgard non l'abbia mai menzionato prima?"


"È... è davvero il bambino di ChÈer? ChÈer ha un bambino?" Mu Yurou si agitò, afferrò il braccio di Murong Qianxue e disse preoccupata: "Perché ChÈer non l'ha mai menzionato prima? Cosa significa che non li avete protetti? Chi è la vostra sorella... Cos'è successo?"


"..." Murong Qianxue rimase a bocca semiaperta. Si rese conto di essersi cacciata nei guai e di aver detto qualcosa che non avrebbe dovuto dire. Tuttavia, dato che l'aveva già menzionato, non poteva fermarsi vista l'espressione sincera di Mu Yurou. Poté solo stringere i denti e riferire lentamente la storia di Chu Yuechan.


Mu Yurou si rimise lentamente a sedere, era esterrefatta e rimase stordita per un po' di tempo.


"Signora Yun, non si preoccupi. Anche se la nostra sorella ha perso le sue arte misteriosa, nella Nazione Ventoblu non esiste nessuno che potrebbe maltrattarla. Una persona buona come lei dev'essere indisturbata e al sicuro. Non ci saranno problemi." Consolò Murong Qianxue.


Chu Yueli si morse le labbra, la sua espressione era un po' sognante.


"Sei anni fa..." Mormorò Mu Yurou persa nei suoi pensieri: "Sei interi anni... Il bambino ha già cinque anni... Il bambino di ChÈer..."


"Zietta, non ti preoccupare." Feng Xue'er la consolò: "Il fratellone Yun la troverà sicuramente... ahhh, fratellone Yun."


Yun Che era entrato e accanto a lui Cang Yue stava tenendo il suo braccio.


"Signore di Asgard." Murong Qianxue e Chu Yueli si avvicinarono frettolosamente. Murong Qianxue disse inquieta: "Signore di Asgard, io..."


"Non preoccupatevi." Yun Che sembrava pallido, ma sorrideva gentilmente. "Prima quando stavo arrivando ho già sentito un po' di cose. Non sapevo come dirlo ai miei genitori. Ora che l'avete detto, è una preoccupazione in meno."


"ChÈer!!" Mu Yurou si alzò e si avvicinò con lo sguardo velato dalle lacrime. Gli disse seriamente: "Anche se non ho mai visto questa ragazza, è stata disposta a distruggere le sue arte misteriosa, essere cacciata dal suo setta e rovinare il suo buon nome per condurre una vita di sofferenze... devi trovarla e trattarla bene per tutta la vita!"


"..." Yun Che alzò lo sguardo, pieno di emozione. Proprio quando stava per rispondere, risuonarono dei passi frettolosi dall'esterno.


Bang!!


"Madre!!!" Xiao Yun si era precipitato all'interno nel panico. Inciampò e, ancora prima di riuscire a prendere l'equilibrio, gridò: "Madre... Sbrigati... La settima sorella... la settima sorella, lei..."
                                


                                



