---
title: Capitolo 867 – Il Figlio di Xiao Yun (1)
pubDate: 2025-02-03T07:52:46.883Z
tags:
    - atg
---


<em>Capitolo regolare,
0 Capitoli in coda, 0/10,
-Schadenfreude</em>


"Cosa succede a Numero Sette?"


"Lei... sembra che..." Disse Xiao Yun ansimando: "Sembra che stia per partorire!"


"Ah!" Mu Yurou rilasciò un gridolino e spinse da parte Xiao Yun precipitandosi in avanti a tutta velocità.


Xiao Yun la seguì frettolosamente, non ebbe nemmeno il tempo di salutare Yun Che o Cang Yue.


"Marito mio, andiamo anche noi a controllare." Disse con voce gentile Cang Yue.


Aveva consolato Yun Che e poi si era cambiata vestiti. Anche se sembrava fosse tornato alla normalità, Cang Yue poteva sentire il peso che opprimeva il cuore di suo marito. Stavano tutti aspettando la nascita del bambino di Xiao Yun e di Numero Sette Al Mondo, quindi sperava che l'arrivo di questa nuova vita avrebbe potuto dissipare un po' della tristezza che permeava Yun Che.


La Famiglia Yun già estremamente occupata diventò ancora più frenetica. Yun Qinghong, che era fuori dalla casa, tornò a tutta velocità. Quando Massima Ambizione, che era nella parte settentrionale della città a sorvegliare la grande barriera che proteggeva la città, ricevette la notizia, scattò all'improvviso verso la residenza della famiglia Yun come se gli fosse andato a fuoco il posteriore.


Quando Yun Che, Cang Yue e Feng Xue'er erano arrivati, il cortile dove stavano Xiao Yun e Numero Sette Al Mondo si era riempito di gente. Si sentivano delle voci tese e nervose dalla porta ben chiusa e a volte risuonavano anche le grida di dolore di Numero Sette Al Mondo.


"Fratellone!" Una volta che vide Yun Che, Xiao Yun, che stava aspettando fuori, si avvicinò frettolosamente. Il suo viso era arrossato ed era nervoso e confuso.


"Congratulazioni Xiao Yun, stai per diventare padre." Disse con un lieve sorriso Cang Yue.


"Eheh, mi chiedo se sarà un bambino o una bambina." Disse con un tono pieno di aspettativa Feng Xue'er.


"Eheh... Eheh." Xiao Yun era sia entusiasta che nervoso.


Xiao Lingxi e Xiao Lie attraversarono velocemente le porte del cortile. Quando vide Yun Che, Xiao Lingxi emise un gridolino e accorse da lui: "Piccolo Che, stai... stai bene?"


"Naturalmente sto bene. Ti sembra che non stia bene?" Disse con un sorriso rilassato Yun Che. Andò accanto a Xiao Lie e gli chiese con tono preoccupato: "Nonno, dovevo ancora salutarti da quando sono tornato. Ti sei abituato a stare qui?"


"Sono stato bene. Mi sono trovato benissimo qui." Disse Xiao Lie annuendo lievemente. Quando aveva visto che Yun Che stava bene e non sembrava ferito, si sentì come se le sue spalle si fossero liberate dal peso di un macigno e lo sollevò molto. Sospirò per poi dire: "Nel continente del Cielo Misterioso ho sentito molte voci dell'Illusory Demon Realm. Ne parlavano come una terra piena di demoni malvagi e inumani. Sigh, sembra che bisogna vedere personalmente qualcosa prima di farsi opinioni. Fin troppi sono stati costretti a credere ad una menzogna da persone che hanno secondi fini."


"AHHH!!!"


Le urla di dolore che provenivano dalla stanza si trasformarono all'improvviso in grida acute e agonizzanti. Le voci delle ostetriche divennero ancora più frenetiche.


"Sembra... che sia davvero doloroso." Disse Xiao Lingxi con voce nervosa e tremante.


"Settima Sorella. Devi stare bene..." Disse Xiao Yun con un'espressione addolorata. Non poteva rimanere fermo e aveva lo sguardo fisso sulla porta mentre continuava a mormorare.


"Nonno, hai appena sessant'anni e stai per diventare bisnonno." Disse Cang Yue con un lieve sorriso. Proprio quando finì di parlare, Yun Che aggiunse maliziosamente: "Dobbiamo anche congratularci con la zietta, sta per diventare prozia."


"!@#§%..." Le labbra a forma di petalo di Xiao Lingxi si aprirono mentre si stava arrabbiando: "Io... Io... non voglio essere una prozia, non mi sono nemmeno sposata... non voglio diventare prozia... non voglio!"


"Ahahahah!" Xiao Lie rise fragorosamente. Guardò Xiao Lingxi con attenzione per poi dire con un tono pieno di significato: "Lingxi, non sei più giovane, è l'ora di iniziare a pensare al tuo grande giorno."


"Io..." Xiao Lingxi si agitò e lanciò un'occhiata di sbieco a Yun Che: "Non voglio."


Booooom...


Dopo un'esplosione tonante, videro Massima Ambizione Al Mondo precipitarsi nel cortile con fare esagitato. Yun Qinghong era proprio accanto a lui e gli altri sei fratelli Al Mondo li seguivano, erano fradici di sudore.


Massima Ambizione Al Mondo atterrò e ruggì in modo irritato: "Settimo tesoro... come sta il settimo tesoro ora?"


Yun Qinghong gli diede una pacca sulla spalla: "Fratello Al Mondo, non devi preoccuparti. Numero Sette non è una ragazza ordinaria, quindi andrà sicuramente tutto bene. Farai meglio a pensare a che tipo di dono vuoi preparare a tuo o a tua nipote."


"Giusto, hai ragione, hai proprio ragione." Disse Massima Ambizione Al Mondo mentre annuiva spasmodicamente. Le sue mani si mossero all'improvviso mentre si avvicinava alla porta e gridava: "Settimo tesoro, tuo padre è qui. Fai nascere un bel nipote per tuo padre e ti darò qualunque cosa tu voglia."


"AH!!!!"


La sola risposta che ricevette fu un miserabile lamento che fece tendere tutti quanti.


"Signor Al Mondo, per il momento, sarebbe meglio che non le parlassi per non distogliere la sua attenzione da ciò che sta facendo." Disse Yun Che.


"Ah... va bene." Massima Ambizione Al Mondo abbassò immediatamente la voce, ma dopo non si dimenticò di avvertire i suoi sei figli: "Avete sentito? Farete meglio a chiudere la bocca. Nessuno ha il permesso di fare rumore."


"..." Le sopracciglia di Yun Che fremettero. Guardò verso la porta e la sua espressione stava diventando seria.


"Marito mio, cosa c'è?" Chiese a bassa voce Cang Yue quando notò questo cambiamento.


Yun Che scosse la testa: "Non è niente... probabilmente mi sto solo preoccupando troppo. La settima sorella è la principessa di un clan elfico, quindi ha la protezione dell'energia naturale. Dovrebbe andare tutto liscio."


Il tempo sembrò rallentare mentre aspettavano con entusiasmo ed ansia. L'attività nella stanza diventò sempre più frenetica e Numero Sette Al Mondo continuava a gemere. Inoltre... pareva che ogni lamento diventasse più acuto dell'ultimo.


"Numero Sette. Non agitarti, rilassati... Usa con cautela la tua forza." Era la voce di Mu Yurou.


"Madre... io... mi fa così tanto male... provo così tanto dolore..." Il tono di Numero Sette Al Mondo era sofferente. Questa principessa cresciuta con così tanto amore non aveva mai sperimentato un tormento così doloroso prima d'ora.


"Va bene, presto andrà meglio..." Mu Yurou continuava a consolarla, ma anche la sua voce aveva iniziato a tremare.


Passò un'ora...


Erano trascorse due intere ore!


I lamenti miserabili di Numero Sette Al Mondo continuavano a risuonare, ma la sua voce era diventata roca. Potevano anche sentire le ostetriche imperiali che ansimavano nella stanza... era chiaro che anche loro fossero nel panico.


Durante l'attesa di oltre due ore, l'entusiasmo e la gioia di prima erano diventate ansia e preoccupazione. Xiao Yun camminava avanti e indietro, ogni tanto si teneva la testa o il petto. Era fradicio di sudore e mormorava ansimando: "Andrà bene... andrà sicuramente bene..."


Yun Qinghong e Massima Ambizione Al Mondo si stavano incupendo... Avevano fatto del loro meglio per reprimere i loro presentimenti, ma l'inquietudine li aveva invasi, facendoli diventare nervosi.


"Marito mio?" Vedendo l'espressione fosca di Yun Che, Cang Yue lo chiamò.


"..." Yun Che sussultò e poi disse: "C'è qualcosa di sbagliato... Qualcosa è andato terribilmente storto."


Se fosse stata una ragazza normale, sarebbe stato normalissimo che le doglie durassero circa due ore, ma Numero Sette Al Mondo non era una donna normale. Era arrivata al Stadio Tiranno Misterioso e l'Energia Misteriosa che coltivava era l'energia naturale più pura. Aveva anche una costituzione superiore ad una persona ordinaria. Quindi l'intero processo sarebbe dovuto procedere senza intoppi. Inoltre, finché l'avesse voluto, non avrebbe nemmeno avuto bisogno di sopportare alcun dolore.


Tuttavia erano passate due ore intere e aveva gridato per tutto questo tempo.


Quegli ululati sofferenti erano ancora più acuti di quelli di una ragazza normale.


Yun Che aveva voluto confermare personalmente le condizioni di Numero Sette Al Mondo, ma si era trattenuto. Ora però non riuscì più a sopportarlo. Afferrò la spalla di Xiao Yun e disse: "Devi entrare e coprire immediatamente la settima sorella con un piumino. Sembra che le sue condizioni siano anomale, devo andare a controllare personalmente!"


Xiao Yun tremò e non ebbe nemmeno il tempo di rispondere. Annuì frettolosamente mentre barcollava verso la porta... Ma proprio quando aveva iniziato a correre, Numero Sette Al Mondo ululò e risuonò la voce gioiosa di Mu Yurou: "Il bambino è nato... il bambino è nato!"


Xiao Yun si fermò. Questa era musica per le orecchie del pubblico teso e nervoso. Questo valeva particolarmente per Xiao Lie e Massima Ambizione Al Mondo. In quell'istante di emozione le lacrime iniziarono a sgorgare dai loro occhi e si avvicinarono istintivamente alla porta.


La loro piacevole sorpresa non durò a lungo prima che le loro espressioni si irrigidissero.


Non sentivano il pianto di un bambino, anzi, l'intera stanza era ammutolita completamente e non c'erano grida di gioia.


"Il mio bambino... Lasciate che veda il mio bambino..." Gridò con tono debole e preoccupato Numero Sette Al Mondo.


"Signora Yun, signora..." Era la voce tremula dell'ostetrica imperiale: "È... è... nato morto."


La voce tremante risuonò come un fulmine a ciel sereno.


Xiao Yun rimase immobile sul posto, il suo sguardo stava diventando vacuo e il suo corpo stava barcollando. Gridò all'improvviso e si precipitò in avanti rompendo le porte con violenza: "Non è possibile... non è possibile!!"


Il rumore fece sussultare le ostetriche già terrorizzate. Xiao Yun vide Mu Yurou tenere in braccio un piccolo bambino, il suo lungo cordone ombelicale era ancora attaccato al suo corpo... ma il viso di Mu Yurou era rigato dalle lacrime.


Xiao Yun barcollò in avanti e prese il bambino. Quando toccò quel corpicino i suoi movimenti divennero leggeri e gentili... Il neonato nelle sue braccia non si muoveva, non piangeva e non respirava. Non era nemmeno caldo, dava solo una sensazione di freddo che li faceva precipitare in un abisso gelido di disperazione.


Thud...


Le ginocchia di Xiao Yun impattarono sul pavimento mentre il giovane tremava di dolore.


Numero Sette Al Mondo giaceva a letto, il suo viso era così pallido che sembrava essere stata segnata da una grave malattia. Tuttavia il suo sguardo era vuoto, sembrava che qualcuno le avesse strappato via lo spirito. Il tonfo delle ginocchia di Xiao Yun la risvegliò dal suo incubo. Si inerpicò sul letto e singhiozzò: "Non può essere vero... Non può essere vero... Il mio bambino... ridatemi il mio bambino... ridatemi il mio bambino."


"Settimo tesoro!" Gridò Massima Ambizione Al Mondo mentre si precipitava dentro la stanza e la abbracciava fermamente. Provò fitte di dolore al cuore mentre la consolava: "Non ti preoccupare... non ti preoccupare... Tu e Xiao Yun siete ancora così giovani, potete avere un altro bambino... finché vorrete, potrete averne molti molti altri..."


"No... mi state mentendo..." La voce di Numero Sette Al Mondo si incrinò e sembrava stesse piangendo sangue. Questa ragazza di solito incredibilmente forte ed ottimista. La piccola elfa che aveva insistito a rimanere con Xiao Yun nonostante le obiezioni della sua famiglia e la derisione del mondo inero ora era crollata: "Il mio bambino... Mi state tutti mentendo... ridatemi il mio bambino... ridatemi il mio bambino..."


Mu Yurou si girò e si accasciò sulle spalle di Yun Qinghong singhiozzando senza fare rumore. Yun Qinghong alzò la testa e sospirò profondamente stringendo le mani.


"..." Xiao Lie barcollò. Se non fosse stato per il supporto di Xiao Lingxi, sarebbe crollato a terra da tempo.


"Perché... è accaduto..." Mormorò Feng Xue'er mentre singhiozzava piano. Cang Yue si appoggiò al petto di Yun Che, le sue spalle sussultavano costantemente.


Tutti avevano aspettato con gioia, ma erano stati accolti da un incubo cupo e oscuro. Xiao Yun era inginocchiato a terra, sembrava aver perso il suo spirito. Numero Sette Al Mondo pianse in modo straziante che fece provare un dolore soffocante e doloroso come una raffica di frecce nel corpo.


L'espressione di Yun Che era cupa, ma aveva mantenuto la razionalità. Arrivò accanto a Xiao Yun, allungò la mano per toccare il bambino freddo e senza vita tra le sue braccia.


Anche se era nato morto, Numero Sette Al Mondo non avrebbe dovuto avere un parto così lungo e doloroso... Doveva capire cos'era andato storto.


Yun Che premette con delicatezza il braccio freddo del bambino... Dopo un istante si ritrasse come se fosse stato folgorato.


Questa era...


Energia diabolica!!


Perché c'era energia diabolica?!
                                


                                



