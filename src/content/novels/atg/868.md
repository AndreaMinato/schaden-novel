---
title: Capitolo 868 – Il Figlio di Xiao Yun (2)
pubDate: 2025-02-03T07:52:46.883Z
tags:
    - atg
---


<em>Capitolo regolare,
0 Capitoli in coda, 0/10,
-Schadenfreude</em>


"Xiao Yun, devi calmarti prima!"


Yun Che scosse Xiao Yun, che però non rispose.


Le sopracciglia di Yun Che fremettero, attivò la sua energia e ruggì: "Xiao Yun! Settima Sorella! Smettetela di piangere e calmatevi prima... Il bambino non è morto, ha ancora della forza vitale! Ma se non vi calmate, morirà davvero!"


Il ruggito di Yun Che interruppe tutti i singhiozzi. Numero Sette Al Mondo rimase esterrefatta, mentre Xiao Yun si alzò di scatto. Abbracciava il bambino freddo mentre diceva con le labbra tremanti: "Fratellone... cos'hai detto? Ciò che hai detto... è vero?"


Tutti gli occhi erano puntati su Yun Che e Mu Yurou si avvicinò agitata e chiese con voce piena di emozione: "ChÈer, davvero? Ma quel bambino è già... già..."


Il suo corpo era gelido e senza vita... Era solo un neonato, come poteva essere ancora vivo?


"Ha ancora un po' di forza vitale." Disse Yun Che con un tono solenne. "Solo che è avvolta da un filo di energia diabolica. Questo è anche il motivo per cui il suo corpo è gelido."


"Energia... energia diabolica? Cosa sta succedendo?" Chiese con tono sbalordito Yun Qinghong.


"La sola persona al mondo che può rilasciare un'energia diabolica del genere è Xuanyuan Wentian. Settima sorella, devi dirmi una cosa. Quando avete combattuto contro Xuanyuan Wentian, siete stati feriti direttamente dalla sua Energia Misteriosa?" Chiese Yun Che.


"No, non è stata ferita!" Disse Xiao Yun sussultando. "Sono sempre stato di fronte alla settima sorella. Anche se l'Energia Misteriosa di Xuanyuan Wentian ha invaso la barriera un po' di volte, non è arrivata a noi."


"...Dammi il bambino." Disse Yun Che stendendo le braccia verso Xiao Yun.


"Fratellone..." Disse Xiao Yun singhiozzando mentre consegnava il neonato freddo a Yun Che: "Lui... è davvero possibile salvarlo..."


Yun Che non rispose. Invece chiuse gli occhi e infuse la sua Energia Misteriosa nel corpo del bambino in mezzo ad un silenzio mortale... In un istante aprì gli occhi e disse: "Questo filo di energia diabolica si è già fusa con la sua vena vitale, quindi non dovrebbe essere qualcosa che si è infiltrato nel suo corpo solo di recente. Questo è qualcosa che è successo almeno due o tre mesi fa."


"Due o tre mesi fa..." Mormorò Xiao Yun per poi balzare all'improvviso: "Sì... è stato tre mesi fa... io e la settima sorella siamo stati intrappolati dall'energia oscura di Xuanyuan Wentian. Che sia... che sia..."


Tre mesi fa erano stati intrappolati dalla Prigione dell'Oscurità di Xuanyuan Wentian nella Regione del Ghiaccio Estremo. Alla fine si sono salvati perché lo spirito di Fen Juechen si era risvegliato all'improvviso.


"Questo è estremamente probabile!" Disse Yun Che annuendo con gravità. "Anche se la settima sorella ha disperso l'energia diabolica nel suo corpo quel giorno, una piccolissima quantità dev'essere entrata nel corpo del suo bambino. Questo filo sarebbe estremamente difficile da individuare per la madre e, anche se fosse riuscita a trovarlo, sarebbe molto difficile sbarazzarsene."


Il motivo per cui le Vene Misteriose di Yun Che erano state mutilate era stato a causa del veleno freddo della Sala Sun Moon Divine che aveva colpito sua madre quando era incinta. La situazione del bambino tra le sue braccia era piuttosto simile alla sua in passato.


Solo che era stato avvelenato, mentre questo neonato era stato afflitto da energia diabolica. Anche se era un filo molto debole, era comunque dieci milione di volte più letale di un mero veleno.


"ChÈer." Chiese con tono speranzoso Yun Qinghong mentre cercava di mantenere la calma: "Esiste davvero un modo per salvare questo bambino?"


"..." Le labbra di Yun Che si mossero, ma non emise alcun suono.


"Fratellone Yun!!" Numero Sette Al Mondo si inginocchiò sul letto e gridò con voce triste: "Ti prego, per favore salva il mio bambino... sei il più grande dottore geniale al mondo... Quindi devi avere sicuramente un modo per..."


"Piccolo Che..." Disse Xiao Lingxi, guardandolo con gli occhi pieni di lacrime mentre sorreggeva Xiao Lie.


"Giovane patriarca Yun, finché potrai salvare questo bambino, sarò a tua disposizione. Non batterò ciglio di fronte a qualsiasi richiesta che mi farai!" Disse con grande emozione Massima Ambizione Al Mondo.


Yun Che scosse la testa: "Non dovete dire così. Questo bambino è il figlio di Xiao Yun e della settima sorella. È il nipote dei miei genitori e il pronipote di mio nonno, quindi è per metà un figlio per me. Finché ci sarà la minima speranza, farò sicuramente di tutto per salvarlo."


Dopo aver detto questo, abbracciò il neonato e afferrò la mano di Feng Xue'er. "Xue'er vieni con me. Se dobbiamo salvare questo bambino, dovrai aiutarmi."


Yun Che portò Feng Xue'er nel cortile mentre gli altri li seguivano con ansia. Una volta al centro dell'area, il giovane disse con tono solenne: "Questo filo di energia diabolica è stato nel suo corpo per molto tempo. Un qualunque altro bambino sarebbe morto molto tempo fa, ma fortunatamente la settima sorella possiede una costituzione superiore ad una persona normale, quindi, anche se sembra morto, ha ancora della forza vitale. Se potrò disperdere l'energia diabolica e resuscitare la vena vitale... allora c'è una possibilità di salvarlo."


Era solo una possibilità però.


Tutti sapevano bene quanto fosse arduo disperdere l'energia diabolica che si era infiltrata in un corpo... Inoltre era solo un bambino, sarebbe riuscito a sopportare solo l'Energia Misteriosa più tenue. Nel momento in cui fosse diventata troppo forte o ci fosse stato un minimo errore durante il processo... sarebbe stato fatale per quel neonato già fragile.


Anche se Yun Qinghong e Massima Ambizione Al Mondo erano entrambi Sovrani, sapevano che non sarebbero riusciti ad eseguire una procedura del genere.


"Se fosse stato solo veleno o un altro tipo di Energia Misteriosa, sarei stato molto sicuro di farcela, ma l'energia diabolica è diversa..." Disse Yun Che inspirando velocemente. "Ora è ibernata nel corpo di questo neonato, ma nel momento in cui sarà toccata da un'energia esterna, si dibatterà come un serpente velenoso spaventato. Perciò il rischio che correremo quando cercheremo di espellerlo sarà piuttosto alto... quindi la nostra sola opzione rimasta e purificarlo!"


Feng Xue'er rispose immediatamente: "Usando le fiamme della Fenice?"


"Esatto!" Disse Yun Che annuendo. "Xue'er, le tue fiamme della Fenice sono molto più pure delle mie. Se useremo le tue fiamme della Fenice aumenterà le possibilità di successo."


Mentre parlava, Yun Che si era già seduto a terra. Posò il bambino sul suo grembo. "Padre, potresti creare una barriera che isola la luce e il suono?"


"Va bene!" Disse Yun Qinghong, la sua mano brillò. Sapeva molto bene che la procedura avrebbe richiesto la massima precisione e attenzione. Yun Che non poteva essere distratto.


"Aiuterò anche io." Disse Massima Ambizione Al Mondo facendosi avanti frettolosamente.


Una barriera isolante di più di tre metri di ampiezza si attivò grazie al potere combinato dei due Sovrani.


"Fratellone, affiderò... tutto a te." Disse con voce tremante Xiao Yun, stendendo la mano come se stesse cercando di afferrare quell'ultimo filo di speranza.


Ding!


Con un lieve tintinnio, la barriera isolante si formò. Avevano tutti il cuore in gola... ma almeno l'atmosfera non era più cupa come prima, perché ora era apparso un raggio di speranza.


"Xiao Ying, figlio mio, il tuo spirito nel cielo deve proteggere questo bambino." Mormorò Xiao Lie alzando la testa al cielo, le lacrime sgorgavano dai suoi vecchi occhi.


Il mondo all'interno della barriera era pieno di luce profound bianca. Feng Xue'er si sedette accanto a Yun Che e disse con tono apprensivo, ma sincero: "Fratellone Yun, cosa devo fare?"


"Xue'er, avrò bisogno di una goccia del tuo sangue." Disse a bassa voce Yun Che.


"Mn!" Feng Xue'er non esitò e stese un dito. Una goccia di sangue apparì sulla punta e Yun Che la guidò verso il suo dito con cautela.


"Fiuu..." Yun Che respirò a fondo. La sua fronte era già fradicia di sudore ancora prima di iniziare. Il risultato di questa impresa avrebbe influenzato la vita di un neonato... Inoltre questo avrebbe avuto effetto sulla futura felicità di Xiao Yun, di sua moglie e di suo nonno.


Non era sicuro di poterci riuscire... ma doveva essere lui a prendersi carico di questa enorme responsabilità, a qualunque costo.


"Bambino, hai un padre gentile, un nonno incredibilmente retto e hai un bisnonno compassionevole. Sei la continuazione delle loro vite... Quindi devi essere forte e non devi essere sconfitto da un misero filo di energia diabolica!"


Mentre mormorava tra sé e sé, premette la goccia di sangue di Feng Xue'er sul petto del bambino. Dopo un po' la goccia affondò lentamente nel suo piccolo corpo come del mercurio che sprofondava nel terreno.


Sotto la guida dell'Energia Misteriosa di Yun Che, la goccia si diffuse per tutto il corpo del neonato.


La Perla del Veleno Celeste e le fiamme della fenice possedevano entrambe delle capacità di purificazione estremamente potenti, ma erano due diversi tipi di 
purificazione. La Perla del Veleno Celeste poteva disperdere veleni, impurità e sostanze estranee, mentre le fiamme della fenice facevano scomparire l'energia negativa.


Se uno dovesse paragonare le due, la Perla del Veleno Celeste sarebbe stata molto più potente di fiamme della Fenice che non erano pure al cento per cento... solo che non sarebbe riuscita a purificare l'energia diabolica.


Il fuoco della Fenice era un potere divino. La forza distruttiva di queste fiamme era così terrificante che perfino la più piccola scintilla sarebbe stata ben oltre al limite di sopportazione di un neonato. Quindi, quando Yun Che aveva attivato la fiamma purificante dove stava l'energia diabolica, aveva dovuto usare con cautela l'energia generata dalla Grande Via del Budda per isolarla.


Yun Che era estremamente familiare con la composizione del corpo umano. Quindi sapeva molto bene dov'erano i punti deboli dell'organismo, quali erano le parti più vulnerabili, dove l'energia diabolica si sarebbe nascosta e quali sezioni non potevano essere toccate dall'Energia Misteriosa... Confermò velocemente che tutta l'energia diabolica nel corpo del neonato proveniva da un punto. Così iniziò da lì e usò le fiamme per purificarle poco a poco.


Un filo di sangue di Fenice entrò in contatto con l'energia diabolica e una piccola fiamma iniziò a bruciare debolmente.


Questa procedura era estremamente lenta e difficile, quindi avrebbe richiesto molto tempo. Anche se non avesse fatto nemmeno un errore, questo fragile bambino poteva morire da un momento all'altro.


Yun Che aveva pensato di infondere nel neonato l'essenza della natura per rafforzare la sua forza vitale... ma temeva che avrebbe fatto impazzire l'energia diabolica causando subito la morte del bambino, quindi poteva solo sperare che il resto della forza vitale di questo neonato sarebbe stata abbastanza forte da sopportare questo intero processo.


Al momento Yun Che doveva usare poca Energia Misteriosa, ma era un intervento estremamente faticoso per la mente. Non si era ancora ripreso dalle sue ferite e la sua anima e il suo cuore erano stati debilitati dalla rivelazione di Jasmine. Tuttavia, di fronte a questa piccola vita che solo lui poteva salvare, il suo spirito era diventato un mare tranquillo.


Feng Xue'er lo osservò silenziosamente. All'inizio era piena di nervosismo e tensione, ma gradualmente il suo sguardo diventò fisso. L'espressione concentrata di Yun Che le sarebbe rimasta impressa per sempre nel cuore e nei suoi ricordi.
....


Al di fuori della barriera, erano tutti tesi e trattenevano il respiro mentre aspettavano pieni d'ansia. Dopo un po' arrivò anche la piccola Imperatrice Demoniaca dopo aver ricevuto le notizie della situazione e aspettò insieme agli altri.


Passarono due ore.


Passarono quattro ore.


Passarono sei ore...


Il cielo iniziò ad inscurirsi e, anche se l'attesa divenne ancora più estenuante, nessuno se ne andò. Numero Sette Al Mondo si era alzata dal letto a fatica e stava fissando la barriera d'isolamento senza battere ciglio mentre Xiao Yun la sosteneva.


Ding...


Un debole tintinnio della barriera fece sussultare tutti.


Bang!


Una fessura si diffuse per la superficie della barriera. In seguito si ruppe completamente e si dissolse in frammenti di luce profound... Tuttavia, prima che scomparissero, il grido acuto di un neonato risuonò nelle loro orecchie.


Yun Che uscì dai resti della barriera. Sorrideva lievemente mentre teneva in braccio il neonato piangente. Le grida del bambino si sentivano forti e chiare, erano prive di debolezza. Inoltre si potevano scorgere le sue piccole braccia e gambe che si muovevano animatamente.


"..." Tutti i presenti rimasero storditi, sembrava che avessero sentito una voce che proveniva dal cielo stesso.


Xiao Yun era a bocca aperta mentre stendeva le sue braccia tremanti. Tuttavia i suoi piedi rimasero inchiodati al terreno e la sua vista si era offuscata... sembrava che fosse nel bel mezzo di un sogno.


"Xiao Yun, Settima Sorella..." Disse Yun Che con un sorriso gentile e contento sul suo viso esausto. "Sono stato fortunato."


Numero Sette Al Mondo si destò dal suo torpore. Avanzò velocemente, le sue mani tremanti raccolsero con cautela il bambino tra le braccia di Yun Che. Guardò il neonato che piangeva, i suoi arti che si agitavano e, prima che potesse parlare, aveva già iniziato a piangere. Abbracciò suo figlio che era appena sfuggito dalle fauci della morte e non riuscì a pensare a nulla mentre iniziava a singhiozzare.


"Settima Sorella..." Xiao Yun andò accanto a lei. Mentre guardava sua moglie e il bambino, si riempì di un calore e una soddisfazione indescrivibili. Si girò e guardò Yun Che, la sua voce stava tremando: "Fratellone..."


"Non c'è bisogno di ringraziarmi." Disse con un sorriso Yun Che. "Dopotutto siamo fratelli. Tuo figlio è mio figlio. Quindi è come se avessi salvato mio figlio. È una cosa naturale."


"Mn..." Xiao Yun si morse le labbra mentre cercava di non piangere. Dopodiché annuì con vigore e mormorò nuovamente: "Mn!"


"Ahahahahahah..." Massima Ambizione Al Mondo si girò e rise fragorosamente. La tristezza e la pressione che provava a causa di Xuanyuan Wentian si dissiparono in questo momento, il suo cuore era pieno di soddisfazione e gioia.


Mu Yurou era così entusiasta che stava piangendo dalla gioia. Yun Qinghong sorrideva lievemente, le lacrime brillavano nei suoi occhi mentre guardava i suoi figli che stavano l'uno accanto all'altro. Ancora una volta ebbe la sensazione che il cielo non fosse stato affatto ostile nei suoi confronti.


I bellissimi occhi di Cang Yue erano fissi su Yun Che e le sue labbra mostrarono un sorriso adorabile. Aveva la sensazione che il sorriso di Yun Che non fosse forzato come lo era stato prima. Capiva che la maggior parte della tristezza che aveva avvolto il cuore di Yun Che si era dissipata.


Si poteva dire che, nel momento in cui aveva sottratto alla morte questo neonato, avesse salvato anche la sua anima.
                                


                                



