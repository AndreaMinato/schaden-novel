---
title: Capitolo 875 - Inferno In Terra
pubDate: 2025-02-03T07:52:46.884Z
tags:
    - atg
---


<em>Capitolo regolare, 0 in coda, 0/10 donazione</em>


<em>Scusate se ho pubblicato così tardi, ma ho avuto un po' di problemi con internet. Per fortuna, dovrei aver risolto</em>


<em>-Alstor, che appena tornato pubblica già tardi</em>






Portando Su Hengshan fra le braccia, Yun Che atterrò e fu subito circondato da un vasto gruppo di persone.


Senza dubbio, erano tutti discepoli del Clan Grandwake. Quando videro Su Hengshan ricoperto di sangue e coi capelli scompigliati, sebbene sui volti di alcuni di loro comparvero per qualche istante espressioni tese o combattute, non esitarono minimamente ad accerchiarli. File di armi scintillanti erano puntate verso di loro.


“Vuoi ancora scappare... Vediamo dove potrai fuggire!”


Una voce dal tono tirannico risuonò dal sotterraneo collassato. Sentendo questa voce, a Yun Che balenò nella mente il nome Su Haoran.


L'unico figlio di Su Hengshan, il fratello di Ling'er che aveva avuto da un'altra madre... qualcuno che lo aveva già profondamente disgustato nel “sogno” di sei anni prima.


La folla si aprì e le ventisei persone che Yun Che aveva percepito poco prima si avvicinarono tranquillamente.


In testa al gruppo c'era un uomo di mezza età con indosso soltanto una veste nera. Aveva una corporatura leggermente esile, sul suo viso c'era un discreto pallore e l'elemento dei suoi abiti che più attirava l'attenzione era il marchio a forma di costellazione a sette stelle sulla sua veste, al centro del petto.
Le stelle erano di un colore verde scuro, il che dimostrava che godeva di uno status considerevole all'interno del Divino Palazzo delle Sette Stelle. Mentre avanzava, ogni centimetro del suo corpo emetteva un'aura nobile, tipica di chi ricopre posizioni prestigiose, come se fosse un re al di sopra di tutto in quella regione e tutti gli altri non fossero altro che formiche, rispetto a lui.


L'aura della sua forza misteriosa raggiungeva l'ottavo livello del Stadio Tiranno Misterioso.


Dietro di lui c'erano due uomini di mezza età. Anch'essi indossavano vesti nere, con sul petto il marchio della stessa costellazione, ma di color verde chiaro. Erano esattamente gli altri due Signori percepiti da Yun Che... Ma erano entrambi Signori di basso livello.


Ancora più indietro, c'erano alcuni volti familiari.


Su Haoran, che aveva appena urlato!!


Su Hengyue, che aveva collaborato con la Fortezza Blackwood e aveva cercato di costringere Su Hengshan a consegnare loro la chiave per il tesoro!


Su Wangji, il Grande Anziano che, dal punto di vista dell'anzianità, era in cima alla gerarchia del Clan Grandwake!!


Persino Heimu Qingya, il Maestro della Fortezza Blackwood che sei anni prima era stato terrorizzato a morte da Xia Qingyue, era insieme a loro!


Inoltre, da come erano disposti, sembrava che Su Haoran fosse alla loro guida.


Ma tutte quelle persone erano come un gruppo di cagnolini che seguivano i tre Signori del Divino Palazzo delle Sette Stelle. Avevano la schiena leggermente curva e il capo chino, in posizioni rispettose, come se anche solo camminare dietro ai tre Signori fosse terribilmente pauroso.


Quando videro Yun Che, anche loro rimasero stupiti. Dopodiché, Su Haoran fu il primo a ricordarsi esattamente di lui e gridò: “Sei... Sei tu!!!”


L'uomo in testa al gruppo aveva fissato freddamente Yun Che per tutto il tempo. Sentendo l'esclamazione di Su Haoran, commentò a bassa voce: “Riconosci questa persona?”


“Ah... sì.” Non appena l'uomo dalla veste nera gli pose quella domanda, Su Haoran si inchinò leggermente: “Lo incontrammo sei anni fa, ma è soltanto una persona di poco conto e non serve che vi parli di lui. Non è degno neppure di essere menzionato, Lord Emissario Divino.”


“Una persona di poco conto?” l'uomo dalla veste nera a cui Su Haoran si era rivolto chiamandolo “Lord Emissario Divino” sbuffò con freddezza: “Credi che un così giovane Signore di sesto livello possa essere una persona di poco conto?”


Quando pronunciò quelle parole, sia i membri del Clan Grandwake che quelli del Divino Palazzo delle Sette Stelle restarono scioccati. Coloro che lo avevano incontrato sei anni prima, addirittura, rimasero con lo sguardo perso nel vuoto e persino Su Hengshan, alle spalle di Yun Che, si stupì profondamente.


Gli occhi di Su Haoran si allargarono, poi balbettò: “Signore... Signore di se... Signore di sesto livello!? Que-que-ques... questo è impossibile. Sei anni fa... era soltanto allo Stadio Spirito Misterioso... com'è possibile che...”


“Cosa? Vuoi forse dire che le mie capacità percettive sono inferiori alle tue!?” Il tono dell'Emissario Divino divenne improvvisamente glaciale.


Su Haoran iniziò a tremare e rispose, terrorizzato: “No no no, questo insignificante ragazzino si è espresso male. Anche se avessi diecimila volte più fegato, non oserei dubitare delle parole del Lord Emissario Divino. Lord Emissario Divino, la imploro di perdonarmi.”


Mentre guardava suo figlio scusarsi come un cane, Su Hengshan aveva un'espressione indifferente, sul suo volto non c'era neppure una traccia di dolore... perché ormai si era rassegnato da molto tempo alla sofferenza e alla vergogna. 


“Ragazzo, percepisco che non dovresti avere più di trent'anni, eppure hai già una forza misteriosa così forte.” disse tranquillamente l'Emissario Divino: “Persino nel nostro Divino Palazzo delle Sette Stelle, saresti fra i discepoli più talentuosi. Non dovresti essere qualcuno privo di reputazione, ma a giudicare dal tuo aspetto, è improbabile che tu venga dal setta della Distruzione Celeste o da quello della Spada dell'Immortale. Come ti chiami? Da che setta provieni? Chi è il tuo Maestro?” la sua espressione si incupì improvvisamente: “E dove hai trovato il coraggio di provocare il nostro Divino Palazzo delle Sette Stelle!?”


Signore di sesto livello a meno di trent'anni. Anche se l'Emissario Divino non aveva paura di lui, non era neanche in grado di mantenere completamente la calma. Ecco perché non aveva attaccato immediatamente e, anzi, aveva cercato di scoprire da dove provenisse. Tuttavia, indipendentemente dal setta a cui apparteneva quel ragazzo, sicuramente non potevano avere paura di lui... perché loro erano il Divino Palazzo delle Sette Stelle!


Anche se quel ragazzo fosse stato un discepolo della setta della Distruzione Celeste o della Spada dell'Immortale, al massimo potevano considerarlo un loro pari.


Grazie all'energia del mondo incanalata da Yun Che, Su Hengshan aveva già recuperato parecchia vitalità. Cercò di divincolarsi e avanzare di qualche passo, spingendo di lato Yun Che e gridando: “Vecchio ladro, questo ragazzo mi ha soltanto scambiato per qualcun altro. Non lo conosco affatto! Se ne hai il coraggio, vieni qui e uccidimi ora!”


Si voltò di scatto verso Yun Che e ringhiò ancora più a squarciagola: “Guardami bene in faccia, sono Su Hengshan, non Ling Datong! Questo è il Clan Grandwake, non il Clan Second Profound che stai cercando! Gli affari del mio Clan Grandwake, e la vita o morte di me, Su Hengshan, non sono qualcosa in cui tu, uno straniero ficcanaso, dovresti immischiarti! Perché non sei ancora andato via!? Sparisci!!”


Yun Che: “...”


Aveva capito cosa Su Hengshan stava facendo. Gli stava facendo capire che le persone di fronte a lui non erano qualcuno che poteva offendere. Voleva che se ne andasse subito e cercasse Ling'er.


Basandosi su quella situazione, sul tono servizievole di Su Haoran e gli altri e sui cadaveri con gli abiti del Clan Grandwake che aveva trovato nella foresta di bambù... Yun Che capì più o meno cos'era successo nel Clan Grandwake. Si trattenne a fatica dal massacrare impulsivamente tutti i presenti, fece un passo in avanti e disse con incredibile calma: “Voi avete già trovato tracce di Su Ling'er o conoscete qualche luogo da cui è passata? Se sì, parlate ora e vi concederò delle morti un po' meno orribili.”


Su Hengshan rimase subito scioccato e lasciò cadere al suo fianco il braccio che aveva fino a quel momento tenuto disteso, con rassegnazione. Le pupille dell'Emissario Divino si restrinsero improvvisamente tutto intorno risuonarono delle risate. Soprattutto i discepoli del Divino Palazzo delle Sette Stelle, che ridevano quasi all'unisono, se prima avevano guardato Yun Che con cautela ora avevano sguardi carichi di ridicolo... e persino di disprezzo.


“Eheh.” L'Emissario Divino si lasciò sfuggire una fredda risatina e rispose tranquillamente: “A quanto pare, anche se hai un buon talento, non sei una persona molto sveglia... Oh, scusa, mi sono espresso male, sei un totale idiota.”


Su Haoran aveva uno sguardo maligno e ringhiò arrogantemente: “Yun Che, non mi sarei mai aspettato che, dopo sei anni, avresti firmato la tua condanna a morte non appena ti avessi rivisto! Sai chi è quest'incredibile uomo di fronte a te!? È un nobile Emissario Divino del Divino Palazzo delle Sette Stelle! Se ti inginocchierai e ti prostrerai immediatamente, forse avrai una possibilità. Il Lord Emissario Divino è magnanimo, potrebbe garantirti di morire con il cadavere intatto.”


Gli occhi di Yun Che non degnarono Su Haoran neppure di uno sguardo e si restrinsero lentamente: “Lo ripeterò, ditemi tutto ciò che sapete su Su Ling'er e vi concederò delle morti un po' meno orribili!”


“Heh” L'Emissario Divino rise in tono grave: “A quanto pare vuoi davvero firmare la tua condanna a morte!”


Yun Che non si mosse. Con soltanto un dito, spinse delicatamente il discepolo del Divino Palazzo delle Sette Stelle a destra dell'Emissario Divino.


Bang!!


Il debole suono di un'esplosione risuonò nell'aria, subito accompagnato un grido estremamente terrificante. Quel discepolo del Divino Palazzo delle Sette Stelle cadde a terra, con il pento completamente squarciato. Delle ardenti Fiamme del Corvo Dorato, partendo dal suo sterno, si diffusero per tutto il suo corpo.


“WAAAAHHH....”


Persino un Monarca poteva a malapena sopportare il calore bruciante delle fiamme del Corvo Dorato, figurarsi un Signore di basso livello... inoltre, quelle Fiamme avevano origine dall'interno del suo corpo! Urlò disperatamente, rotolandosi per terra e usando la sua Energia Misteriosa per provare a contrastare le Fiamme, ma come potevano le Fiamme del Corvo Dorato di Yun Che essere fermate dalla sua forza misteriosa?!


Quella scena terrificante avvenuta all'improvviso fece impallidire tutti dallo stupore e anche l'Emissario Divino divenne bianco in volto. Il discepolo del Divino Palazzo alla sua sinistra scattò prontamente in avanti, cercando di spegnere le “Fiamme Profound” sul suo compagno. Tuttavia, non appena le sfiorò, urlò improvvisamente poiché le sue mani si ridussero subito a delle sottili ossa bianche... dopodiché, anche le ossa furono completamente incenerite da quelle fiamme infernali, che poi risalirono lentamente lungo le sue braccia, facendolo cadere a terra in preda al terrore e a un dolore insopportabile. Come il primo discepolo del Divino Palazzo, si rotolò disperatamente a terra con grida di agonia.


Le Fiamme del Corvo Dorato si muovevano molto lentamente, divorando senza fretta i loro corpi. Ciò causò ai due un dolore peggiore persino di quello che credevano avrebbero potuto provare in un purgatorio. Le grida dei due discepoli del Divino Palazzo erano agghiaccianti come quelle di fantasmi infernali. Si rotolavano follemente a terra, in preda agli spasmi, con gli occhi che sembravano sul punto di schizzare fuori dalle orbite e le vene del volto gonfie!


“Uccidetemi... uccidetemi... vi prego, qualcuno... uccidetemi... AAAHHHH!!!”


Quelle voci disperate, a malapena riconoscibili... stavano davvero implorando di poter morire.


Bang!!


L'espressione sul volto di Yun Che cambiò repentinamente e, subito dopo, le fiamme più violente del mondo esplosero all'improvviso. In un istante, i corpi dei due discepoli del Divino Palazzo, come stracci strappati, caddero a pezzi, sbriciolandosi in innumerevoli frammenti. Prima ancora che un qualsiasi pezzo dei loro cadaveri potesse toccare terra, furono tutti bruciati finché non ne rimase nulla... figurarsi dei cadaveri irriconoscibili, di loro non rimase neppure un singolo filo di fumo. Le feroci scintille che ancora stavano cadendo verso terra, non appena la toccarono crearono nel terreno migliaia di piccoli buchi.


Tutti erano senza parole. Ognuno dei presenti aveva gli occhi spalancati ed era pallido come uno spettro. L'improvvisa esplosione di stupore e paura faceva sembrare che i loro occhi stessero per uscire dalle orbite.


Il volto di Su Haoran era ormai privo di colore e indietreggiò in preda al panico, tremando e balbettando: “Demoniaca... Un'arte demoniaca... è sicuramente un'Arte Demoniaca!!”


Il volto dell'Emissario Divino era completamente sfigurato dal dolore e non conteneva più neppure un briciolo di calma o nobiltà. Il suo pallore lasciava trasparire il terrore nato nel profondo del suo cuore. Fece qualche passo indietro e gridò improvvisamente: “Attaccatelo tutti... Uccidetelo!!!”


Quando diede l'ordine, la folla di discepoli terrorizzati cominciò a tremare, ma attaccarono comunque Yun Che come per riflesso.


Lo sguardo di Yun Che era freddo come il ghiaccio e lui non batté ciglio. La luce fiammante nella sua mano si trasformò in un bagliore blu che si illuminò improvvisamente.


In un istante, varie dozzine di Alberi Frozen End crebbero velocemente, congelando al loro interno le dozzine di discepoli diretti verso di lui. Innumerevoli rami incredibilmente freddi si espansero, trafiggendoli e impalandoli spietatamente... tuttavia, la temperatura era così spaventosamente bassa che il loro sangue si congelò, senza neppure sgorgare dalle ferite. Ormai erano stati sigillati nel ghiaccio. Persino le loro vite si spensero molto più lentamente per effetto del freddo.


Nel giro di un istante, tutti i discepoli del Divino Palazzo delle Sette Stelle erano stati congelati. Ognuno di loro era stato trafitto da decine di rami di ghiaccio, come grilli perforati da zanne avvelenate. Tuttavia, non sgorgò una sola goccia di sangue, nessuno cercò di liberarsi e non poterono neppure morire subito. Soltanto delle grida agonizzanti, spaventate e raggelanti, fuoriuscivano dalle loro bocche.


Il sovrapporsi di quelle grida disperate faceva sembrare la scena un funerale per le anime torturate delle più remote profondità dell'inferno!!
                                


                                



