---
title: Capitolo 876 – La Posizione di Su Ling'er
pubDate: 2025-02-03T07:52:46.884Z
tags:
    - atg
---


<em>Capitolo regolare, 0 in coda, 0/10 donazione</em>


<em>-Alstor, che ora va in spiaggia</em>






Fra i discepoli del Divino Palazzo delle Sette Stelle presenti in quel gruppo, il più debole era comunque un Trono e c'erano addirittura due Signori di basso livello. Ognuno di loro era una figura potentissima, quasi degli dei a confronto del Clan Grandwake e anche di tutti i praticanti del mistero della Regione Fiume Est. Tuttavia, in un battito di ciglia, erano stati inceneriti dalle fiamme e trafitti dal ghiaccio.


Nessuno di loro era riuscito neppure a sfiorare gli abiti di Yun Che, né aveva potuto resistergli per un solo istante. Erano come un pugno di vermi che gli erano corsi contro ed erano stati calpestati con un solo tirannico colpo.


Il voltò già piuttosto pallido dell'Emissario Divino era ormai diventato completamente bianco dalla paura. Essendo un Signore di ottavo livello, inizialmente si era sentito più che sicuro di poter sconfiggere Yun Che, la cui forza misteriosa era soltanto al sesto livello del Stadio Tiranno Misterioso. Tuttavia, anche se fosse stato un idiota a quel punto avrebbe capito che la forza di Yun Che non poteva affatto essere paragonata a quella di un normale Signore di sesto livello.


La cosa più terrificante era che Yun Che non sembrava per nulla interessato al fatto che di fronte a lui ci fossero dei membri del Divino Palazzo delle Sette Stelle. I suoi due attacchi erano stati entrambi letali e brutali, non si era minimamente trattenuto!


L'Emissario Divino indietreggiò rapidamente, scioccato e spaventato. Poi, scattò improvvisamente fuori dalla folla, scappando il più velocemente possibile.


Ma come poteva Yun Che lasciarlo fuggire? Distendendo una mano e stringendola a pugno, con un debole bagliore blu creò istantaneamente un muro di ghiaccio proprio di fronte all'Emissario Divino.


Colto di sorpresa, l'Emissario Divino, disperato e in preda al panico, si schiantò violentemente contro il muro di ghiaccio. Dopodiché, una gigantesca e inarrestabile forza lo tirò verso Yun Che a grande velocità.


L'Emissario Divino tentò disperatamente di fuggire. Tuttavia, anche utilizzando tutte le sue forze non riuscì a divincolarsi dalla forza che lo trascinava verso Yun Che. In preda al terrore, scelse di provare a ucciderlo. Non tentò più di scappare, ma al contrario si voltò improvvisamente. Con un ringhio selvaggio, tutta l'Energia Misteriosa che aveva in corpo si raccolse in un suo braccio e lui sferrò un attacco diretto verso Yun Che, creando degli incredibili vortici di Energia Misteriosa.


Boom!


Non ci fu né un'esplosione assordante né uno scoppio di energia, ma soltanto un debole rumore dal suono estremamente ovattato. Con disinvoltura, la mano di Yun Che aveva afferrato il pugno dell'Emissario Divino, in cui era infusa tutta la sua forza misteriosa. In un istante, i vortici di energia scomparvero senza lasciare traccia e anche tutta l'Energia Misteriosa raccolta dall'Emissario Divino si disperse nel nulla. Il suo intero corpo ora era fermo a mezz'aria, aveva gli occhi spalancati dalla paura e sembravano sul punto di schizzargli fuori dalle orbite.


Crack!


Con uno sguardo gelido, Yun Che strinse leggermente la presa. Si sentì subito con grande chiarezza un rumore di ossa spezzate.


L'Emissario Divino gridò dal dolore e si inginocchiò immediatamente a terra. La sua mano sinistra aveva afferrato il suo polso destro, eppure non riusciva a liberarsi dalla presa di Yun Che. Il dolore lancinante lo fece impallidire ancora di più e la sua fronte si imperlò di sudore.


“Tu... Si può sapere chi diavolo... sei...”


L'Emissario Divino tremava e aveva la voce roca. Era un Signore di ottavo livello, eppure era davvero così debole in confronto a quella persona davanti a lui. Per riuscire a sconfiggerlo così facilmente, doveva sicuramente avere una forza paragonabile a quella di un Monarca.


Nemmeno nei suoi sogni si sarebbe mai aspettato che il ragazzo di fronte a lui, uno sconosciuto comparso dal nulla, fosse davvero un Monarca!


In quanto ai discepoli del Clan Grandwake presenti, erano già tutti sconvolti dallo stupore. I volti di Su Haoran, Su Hengyue e gli altri erano diventati bianchi. Volevano scappare, ma le loro gambe si erano fatte deboli da quanto tremavano. Figurarsi fuggire, probabilmente nel giro di qualche secondo non sarebbero più riusciti neppure a reggersi in piedi.


Ciò, però, non era dovuto soltanto allo stupore e alla paura... l'aura di Yun Che li aveva ormai avvolti, facendoli sentire come se una gigantesca montagna li stesse spietatamente schiacciando a terra.


In risposta alla domanda dell'Emissario Divino, Yun Che si limitò a sorridere con inumana freddezza.


Crack crack crack...


Come centinaia di bolle scoppiate all'improvviso, le ossa dell'intero braccio destro dell'Emissario Divino si frantumarono in un battito di ciglia. L'Emissario Divino emise un lamento agghiacciante, come quello di un maiale al macello, e fu colto da spasmi come un verme moribondo. Gocce di sudore colavano lungo ogni centimetro della sua pelle.


“Risparmiami... Grande eroe... ti... prego... risparmiami...”


L'Emissario Divino, istintivamente, implorò Yun Che con grida pietose. Il suo volto distorto aveva un'espressione umiliata e implorante. Yun Che non aveva ancora lasciato la sua mano dalle ossa spezzate e rispose freddamente, senza allentare la presa: “Te lo chiederò un'ultima volta. Dimmi tutto ciò che sai su Su Ling'er, altrimenti...”


“Ti dirò tutto... ti dirò tutto!” L'Emissario Divino annuì disperatamente, sibilando con grande sofferenza: “Sei... sei ore fa... ho ricevuto la notizia che... che qualcuno nella Catena Montuosa del Reame Celeste... ha visto una ragazza che probabilmente è Su Ling'er... è tutto ciò che so... per ora, non sappiamo altro su di lei... risparmiami... sono un membro del Divino Palazzo delle Sette Stelle... risparmiami...”


Quando sentì le parole dell'Emissario Divino, Yun Che rabbrividì e nei suoi occhi comparve un'espressione terribilmente preoccupata.


Catena Montuosa del Reame Celeste?


Si trovava a sud della Regione Supwake, al confine con la Regione Southern Sky!


Il Precipizio della Nuvola, in cui si era gettato quella volta, si trovava esattamente nella Catena Montuosa del Reame Celeste.


Yun Che riprese a respirare con un ritmo regolare e continuò: “In tal caso, se hai ricevuto quest'informazione, suppongo che quelli del tuo Divino Palazzo delle Sette Stelle stiano attualmente ispezionando la Catena Montuosa del Reame Celeste per trovare e catturare Su Ling'er?”


“Sì...” l'Emissario Divino annuì, tremando.


“Ottimo...” Negli occhi di Yun Che comparve un bagliore feroce: “Ora, farai qualcosa per me. Invia immediatamente una Trasmissione Sonora a quelle persone e ordina loro di smettere subito di cercare Su Ling'er!”


“Ah...” gli occhi dell'Emissario Divino si spalancarono: “Grande eroe.... mi spiace, ma sembrerebbe che tu non sappia che... le persone a caccia di Su Ling'er... obbediscono soltanto agli ordini diretti di un Anziano del nostro Divino Palazzo... io sono soltanto un Maestro di Sala... e sono qui solo per interrogare... Su Hengshan... in altre parole... non posso dare loro ordini... Ugh...”


Yun Che divenne scuro in volto e decise di non sprecare altro tempo con lui. La sua mano sinistra si distese improvvisamente e il suo Manico Profound penetrò direttamente nell'anima dell'Emissario Divino.


La forza di volontà dell'Emissario Divino era ormai crollata a causa della paura e del dolore, perciò la sua anima non oppose alcuna resistenza. In un istante, il Manico Profound si fece strada nella sua coscienza.


Yun Che cominciò a ispezionare rapidamente i suoi ricordi dell'ultimo mese. Le cause e gli effetti di tutti i recenti cambiamenti interni al Clan Grandwake gli divennero gradualmente più chiari.


Il Clan Grandwake non esisteva da un periodo di tempo particolarmente lungo, era sorto soltanto circa novecento anni prima. Dopo seicento anni dalla sua nascita, un antenato del Clan mentre si dirigeva verso sud salvò per pura coincidenza qualcuno a cui era stata data la caccia e che stava per morire. Anche se quella persona morì comunque poco dopo, mentre esalava l'ultimo respiro consegnò all'antenato del Clan una scatola nera come la pece.


Al suo interno era custodito un oggetto chiamato “Antenna di Drago a Spirale”.


L'Antenna di Drago a Spirale era molto simile al loto del Risveglio dell'Imperatore usato anni prima da Xia Qingyue, perciò era considerato un “tesoro sacro” che compariva soltanto una volta ogni centinaia di anni. Quando Xia Qingyue aveva usato il loto del Risveglio dell'Imperatore raffinato dalla Perla del Veleno Celeste sei anni prima, dall'Stadio della Terra Misteriosa aveva raggiunto l'Stadio Imperatore Misterioso in un giorno solo. Tuttavia, la forza medicinale dell'Antenna di Drago a Spirale era molto più violenta. Chiunque l'avesse assunta trovandosi ancora al di sotto dello Stadio del Cielo Misterioso sarebbe morto immediatamente, implodendo su se stesso subito dopo averlo ingerita. Perciò, era necessario essere almeno allo Stadio del Cielo Misterioso per poterla usare.


Ma se qualcuno allo Stadio del Cielo Misterioso avesse assunto un'Antenna di Drago a Spirale ben raffinata, sarebbe diventato immediatamente un Trono.


Inoltre, il Divino Palazzo delle Sette Stelle sapeva produrre una pillola rarissima, considerata fra le più potenti del continente Nuvola Azzurra e famosa tra tutti i praticanti del mistero – la “Pillola del Varco delle Sette Stelle”. Essa permetteva a qualcuno all'apice dello Stadio Imperatore Misterioso di superare subito il collo di bottiglia e diventare un Signore, più o meno come la Pillola del Signore dell'Illusory Demon Realm.


E uno dei materiali necessari per produrre la Pillola del Varco delle Sette Stelle, il più importante e difficile da trovare, era esattamente l'Antenna di Drago a Spirale. Persino con la loro potenza e influenza, riuscivano a procurarsene soltanto una ogni duecento anni in media. Una volta che trovavano tracce di un'Antenna di Drago a Spirale, facevano di tutto per ottenerla... anche a costo di annientare un intero Clan.


La persona salvata dall'antenato del Clan Grandwake era precisamente qualcuno a cui il Divino Palazzo delle Sette Stelle aveva dato la caccia. Soltanto per potergli rubare l'Antenna di Drago a Spirale.


L'antenato del Clan Grandwake riportò l'Antenna di Drago a Spirale al Clan Grandwake. Sapeva bene che sarebbe stata in grado di far ascendere al cielo il Clan Grandwake, ma sapeva ancora meglio che se qualcuno avesse scoperto che la possedevano probabilmente l'intero Clan sarebbe andato incontro a una terribile catastrofe, forse anche a distruzione certa. Aveva esitato a lungo, indeciso se tenerla o consegnarla personalmente al Divino Palazzo delle Sette Stelle. Alla fine, aveva scelto la prima opzione.
Sigillò l'Antenna in un luogo segreto e fece tramandare di generazione in generazione di Maestri del Clan l'unica chiave. Soltanto quando un genio dalla condotta onorevole e in grado di raggiungere lo Stadio del Cielo Misterioso a meno di trentacinque anni sarebbe comparso nel Clan, il Maestro del Clan avrebbe dovuto usare la chiave per permettergli di diventare immediatamente un potentissimo Trono. Quel giovane sarebbe quindi diventato il nuovo Maestro del Clan, conducendo il Clan verso nuove e altissime vette.


Tutto ciò era registrato in un messaggio segreto, lasciato dall'antenato e tramandato ai Maestri del Clan, gli unici autorizzati a leggerlo. Di conseguenza, eccetto i Maestri del Clan, nessuno sapeva cosa fosse il “tesoro” tramandato di generazione in generazione. Tutti sapevano solo che esso sarebbe stato usato soltanto se fosse comparso un genio straordinario all'interno del Clan.


Negli ultimi anni, Su Haoran aveva continuato a seguire la sua ambizione e aveva più volte cercato di scoprire i segreti riguardanti il tesoro del Clan. Poi, un giorno, sfruttò il fatto che Su Hengshan fosse in viaggio per ispezionare la sua stanza da cima a fondo e trovò il messaggio segreto attivando per sbaglio una Formazione Profound. Dopodiché, scoprì cosa fosse il tesoro del Clan e i segreti a esso collegati.


Dopo aver scoperto che era necessario raggiungere lo Stadio del Cielo Misterioso per usare l'Antenna di Drago a Spirale senza morire, non avendo una forza misteriosa sufficiente, Su Haoran si sentì deluso e arrabbiato, poiché anche se avesse ottenuto il Tesoro non avrebbe potuto trarne vantaggi. Tuttavia, la sua stupidità e la sua follia lo spinsero a decidere di donare l'Antenna al Divino Palazzo delle Sette Stelle per guadagnarsi il loro appoggio.


Ma non lo disse né a Su Hengshan né a nessun altro. Al contrario, organizzò segretamente innumerevoli piani e, a qualsiasi costo, cercò un'opportunità per contattare il Divino Palazzo e parlare con loro faccia a faccia... del resto, doveva essere un suo “grande dono”, perciò non poteva affatto lasciare che fossero altri a consegnare il messaggio.


Dopo due anni di “duro lavoro”, era finalmente riuscito a informare un “Emissario Divino” della presenza di un'Antenna di Drago a Spirale nascosta nel Clan Grandwake.


Da allora, Su Haoran, che aveva ricevuto l'appoggio del Clan Grandwake, dopo essere tornato al Clan Grandwake si accordò frettolosamente con Su Hengyue, Su Wangji e con la Fortezza Blackwood per costringere Su Hengshan a consegnare la chiave per il tesoro. Con il terrificante Divino Palazzo delle Sette Stelle alle loro spalle, spinsero molti membri del Clan a tradire Su Hengshan, uno dopo l'altro.


Tutti coloro che non avevano ceduto, eccetto Su Hengshan stesso, erano stati massacrati a sangue freddo e i loro cadaveri erano stati abbandonati nella foresta di bambù sul retro del monte.


Yun Che allentò lentamente la presa sulla testa dell'Emissario Divino, cominciando a guardare con la coda dell'occhio il tremante Su Haoran. Con il capo chino, disse lentamente: “A quanto pare, non hai mentito. In questo caso, manterrò la mia promessa e ti concederò una morte meno dolorosa!”


“Uugh...” l'espressione dell'Emissario Divino divenne spaventata e disperata.


Yun Che ritrasse la mano, gettando a terra l'Emissario Divino, poi lo calpestò violentemente con un piede.


Spurt!!!


Il piede di Yun Che distrusse immediatamente il petto dell'Emissario Divino, trapassandolo e raggiungendo il terreno. Nel suo corpo comparve un buco insanguinato e sgorgò una fontana di sangue scarlatto, frammenti di ossa e pezzi di organi, che resero cremisi il terreno nel raggio di una decina di metri.


I quattro arti dell'Emissario Divino ebbero qualche spasmo, ma poi rimasero completamente immobili. Il suono del suo respiro era scomparso.


Yun Che sollevò la gamba, che però non era macchiata da neppure un rivolo di sangue. Diede un calcio al cadavere semidistrutto dell'Emissario Divino, scagliandolo via con disprezzo, poi le sue dita danzarono delicatamente.


Bang bang bang bang bang bang bang...


Gli Alberi Frozen End che avevano imprigionato tutti i discepoli del Divino Palazzo scoppiarono violentemente. Dopo aver sopportato così a lungo quel gelido inferno, tutti i discepoli del Divino Palazzo emisero le loro ultime grida di disperazione e i loro corpi caddero a pezzi, con frammenti che volteggiavano tra i fiocchi di neve che cadevano dal cielo.


Guardando i fiocchi di neve e i pezzi dei cadaveri, tutti i discepoli del Clan Grandwake caddero in ginocchio. Gridando come se si fossero appena svegliati da un terribile incubo, gettarono a terra le armi e scapparono correndo alla rinfusa.


“Eheh, credete ancora di poter fuggire?!” le labbra di Yun Che si inarcarono in sorriso crudele. Il palmo della sua mano si aprì lentamente e comparvero delle fiamme. Il cielo sopra il Clan Grandwake divenne improvvisamente scarlatto.
                                


                                



