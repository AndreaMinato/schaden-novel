---
title: Capitolo 878 - Catena Montuosa del Reame Celeste
pubDate: 2025-02-03T07:52:46.885Z
tags:
    - atg
---


<em>Capitolo regolare,
0 Capitoli in coda, 0/10,
-Schadenfreude</em>


Tutti sapevano che troncare la propria vena vitale avrebbe condotto inevitabilmente alla morte. In questo piano, solo i poteri del Dio dell'Ira di Yun Che potevano permettere di guarire da una ferita del genere.


L'aura di Su Hengshan era eccezionalmente debole, ma fortunatamente si era stabilizzata. Inoltre il suo desiderio di morire era già scomparso. Se non ci fossero stati altri incidenti, la sua vita non sarebbe stata più in pericolo.


Yun Che lasciò la presa sul corpo di Su Hengshan e poi gli diede tre pillole della neve di Asgard Nuvola Gelida. Solo dopo tirò un lungo sospiro di sollievo. Tuttavia, riparare la vena vitale non era qualcosa che poteva essere fatto velocemente. Anche con il potere del Dio dell'Ira di Yun Che, sarebbe stato un processo che avrebbe richiesto diversi mesi di tempo.


Spostò Su Hengshan nell'Arca Primordiale Misteriosa, si alzò e mormorò: "Ling'er, aspettami!"


La catena montuosa del Reame Celeste era a sud. Yun Che sapeva la sua posizione approssimativa e la distanza che lo separava da essa, tuttavia non entrò immediatamente nell'Arca Primordiale per dirigersi a destinazione, anzi volò a nord.


Su Haoran, Su Hengyue e Su Wangji erano appena sfuggiti alla morte e si stavano precipitando a nord come un branco di cani randagi. Mentre stavano scappando, non osarono nemmeno fermarsi per un breve riposo perché temevano che Yun Che avrebbe cambiato idea e li avrebbe inseguiti... Aveva osato perfino uccidere i membri del Divino Palazzo delle Sette Stelle senza esitazione, ucciderli non sarebbe stato diverso dallo schiacciare tre formiche.


Non sapevano quanti chilometri avessero percorso. Solo dopo aver esaurito le forze crollarono a terra ansimando pesantemente. I loro visi erano pallidi e i loro spiriti erano inquieti.


"Dovremmo... dovremmo essere già al sicuro." Mormorò il Grande Anziano Su Wangji. Quando guardò dietro di sé, vide che la montagna Grandwake era a più di cinquanta chilometri di distanza.


"Giovane maestro, cosa dovremmo... fare ora?" Chiese ansimando Su Hengyue.


"Uff... uff..." A Su Haoran erano quasi scoppiati i polmoni. Giacque a terra, riposandosi per molto tempo per poi stringere i denti e lamentarsi ancora scioccato e contrariato: "Andiamo al Divino Palazzo delle Sette Stelle... Yun Che ha ucciso la loro gente, il Divino Palazzo delle Sette Stelle non gliela lascerà passare liscia così facilmente!"


"Sì, il giovane maestro ha ragione." Su Wangji era d'accordo. Dopotutto Su Haoran era la persona che si era accordata con i membri del Divino Palazzo delle Sette Stelle. Anche se la situazione era peggiorata fino a questo punto, dovevano ancora trattare Su Haoran come il loro punto di riferimento. "Quel Yun Che deve avere un gran coraggio per aver osato uccidere qualcuno nel Divino Palazzo delle Sette Stelle. Un'organizzazione del genere, se lo scoprisse, Yun Che non potrebbe scampare assolutamente alla morte. Allora..."


"Eheh, ottima idea. Spero proprio che abbiate successo."


Una voce dal tono gelido e derisorio risuonò dall'alto, spaventando i tre. Su Haran si tirò su a sedere, tremò e quasi se la fece sotto per la paura: "Yun... Yun Che!"


Yun Che discese lentamente dal cielo atterrando davanti a loro. I tre tremarono intensamente, i loro occhi erano spalancati come se avessero visto arrivare il cupo mietitore.


"Sono... Sono loro ad averlo detto... non ho detto nulla, non ho detto nulla... Anche se avessi un coraggio diecimila volte superiore, io... non oserei mancarle di rispetto." I denti di Su Hengyue battevano mentre scuoteva ripetutamente la testa."


"Su Hengyue, tu... tu..."


"...Ooo.... Ahhhh.... Sss..." Il viso di Su Haoran tremolava come gelatina, voleva implorare perdono, ma a causa dell'intenso shock non poteva mormorare una sola parola.


"Eheh." Yun Che rise freddamente. "Non dovete avere paura, non ho detto che vi ucciderò. Dato che vi ho già lasciati andare di fronte al capoclan Su, non voglio più uccidervi."


Sentendo queste parole, i tre rimasero sbalorditi e poi si rallegrarono. Su Hengyue non poteva credere alle sue orecchie e disse: "Davvero... davvero? Dice davvero?"


"Naturalmente." Yun Che strinse gli occhi. "Tra voi, uno può essere considerato l'Anziano del clan, uno è il fratello maggiore e l'altro è il figlio del capoclan. Se vi uccidessi dopo aver già promesso di rispettare i suoi desideri, non potrei rendergliene conto. Dovete essere tutti grati al capoclan Su per poter sopravvivere."


I tre finalmente capirono. Su Hengyue rispose nel panico: "Sì... sì, abbiamo fatto un torto al nostro capoclan. Nella nostra prossima vita... nella nostra prossima vita faremo sicuramente di tutto e mostreremo la nostra massima gratitudine fino alla morte."


Su Hengyue e Su Wangji sostennero Su Haoran che aveva perso le forze e dissero con paura: "Andiamo... andiamo."


Avevano appena fatto qualche passo che la voce inquietante di Yun Che risuonò ancora da dietro di loro: "Aspettate."


I tre tremarono, si girarono con cautela e Su Wangji chiese con voce tremante: "Giovane... giovane eroe Yun, quali altre istruzioni ha? Non ha detto personalmente... che non ci avrebbe ucciso?"


"Naturalmente, ho detto che non vi avrei ucciso." Lo sguardo di Yun Che divenne gelido. "Ma non ho detto che ve l'avrei fatta passare liscia!"


Yun Che emise un intento omicida spaventoso che fece congelare i tre sul posto. Su Haoran, che aveva già perso le forze, crollò di nuovo, gridando con tutte le sue forze: "Mi lasci andare... sono il figlio di Su Hengshan, il fratello di Ling'er... Mi lasci andare... non... non andrò al Divino Palazzo delle Sette Stelle... non dirò a nessuno che ha ucciso i membri del Divino Palazzo delle Sette Stelle... non dirò una sola parola... Mi lasci andare per favore... sono disposto a fare qualsiasi cosa..."


"Hai ancora la faccia di dire che sei il fratello di Ling'er!"


Le parole di Su Haoran irritarono ancora di più Yun Che. Ora il clan Grandwake era stato sterminato. Su Hengshan era stato torturato negli ultimi giorni ed era appena sfuggito alla morte. Anche il fato di Su Ling'er era incerto... e il colpevole di tutto questo era stato Su Haoran!


Yun Che stese una mano e, dopo che lo attirò a sé, dall'addome di Su Haoran schizzò del sangue. All'istante le sue Vene Misteriose si troncarono e l'aura profound che coltivava da diverse decine di anni si disperse come l'aria di un palloncino scoppiato... sarebbe stato solo un invalido d'ora in poi.


Su Haoran gridò disperato mentre si stringeva la pancia e si rotolava a terra per il dolore. Tuttavia questo colpo come sarebbe stato sufficiente per calmare l'ira di Yun Che? Il giovane avanzò e calpestò il braccio destro di Su Haoran.


"Crack." Dopo uno scricchiolio, il braccio si spezzò. Il sangue schizzò a fiotti dall'area ferita.


Le grida miserabili di Su Haoran divennero ancora più miserabili. Vedendo Su Haoran rannicchiato a terra come un gamberetto, Yun Che non mostrò alcun segno di compassione. Allungò le dita e due ghiaccioli infilzarono gli occhi di Su Haoran.


"Ughhhhahhhhhhhh!!"


Gli occhi di Su Haoran erano stati distrutti e l'uomo lanciò delle urla agghiaccianti. Yun Che guardò freddamente le condizioni miserabili di Su Haoran e mormorò con tono spietato: "Non sei degno di essere umano. Anche questa è una punizione troppo lieve per te!!"


Puuuu!


Yun Che diede un calcio ad una roccia a terra facendola sfrecciare verso Su Haoran. Il frammento trapassò parte della sua faccia producendo due buchi e allo stesso tempo troncandogli la lingua.


"Uwaghaghhhh...."


Le urla di Su Haoran divennero ancora più disperate dei gemiti di un fantasma... Le sue Vene Misteriose erano completamente mutilate, il suo braccio era stato distrutto, aveva perso la vista, era stato sfigurato e gli era stata tagliata la lingua. Era stato disposto a sacrificare i suoi cari e i membri del suo clan, voleva condurre l'intero clan Grandwake alla tomba, Su Haoran, che sognava di affidarsi al Divino Palazzo delle Sette Stelle ora era diventato uno storpio, non avrebbe più potuto vedere, parlare, né sognare di avere un futuro. Tutto ciò che gli era rimasto era un incubo infinito.


Su Hengyue e Su Wangji erano sbiancati. Quando Yun Che li guardò, gridarono a squarcia gola arrancando mentre cercavano di fuggire.


Yun Che stese lentamente le mani nella direzione in cui stavano fuggendo.


Puuuu!!


Con un tonfo, le Vene Misteriose di Su Hengyue e Su Wangji furono distrutte allo stesso modo. Caddero a terra tremanti con espressioni disperate.


Yun Che si girò, non voleva più vederli. Fluttuò nel cielo e disse con tono estremamente freddo: "Voi tre farete meglio a pregare che Ling'er stia bene. Se Ling'er avrà incontrato qualche disgrazia io... mi assicurerei... che passiate le pene dell'inferno... per il resto della vostra vita!"


Le ultime parole di Yun Che furono pronunciate con un'intensa malvagità; sembravano le maledizioni più spietate di un diavolo.


Yun Che volò agilmente verso sud e, dopo diversi chilometri, evocò l'Arca Primordiale Misteriosa. Mentre pensava alla posizione della catena montuosa del Reame Celeste, procedette agilmente verso destinazione.


Centinaia di chilometri passarono in un istante. Quando lasciò l'arca, Yun Che non vide una sconfinata ed enorme catena montuosa.


La catena montuosa del Reame Celeste era situata tra i confini del paese Supwake e il paese Southern Sky. Nonostante non fosse la più grande regione montagnosa del continente, aveva il suo picco più alto.


Ai confini della catena montuosa del Reame Celeste, si poteva vedere che sotto le colline circostanti spiccava un'enorme montagna che arrivava oltre le nuvole e dominava l'area.


Tuttavia la gente del continente Nuvola Azzurra sapeva che, nonostante sembrasse una sola montagna da lontano, in realtà era formata da due vette. Erano al centro della catena montuosa, erano vicine l'una all'altra ed avevano un'altezza simile. L'aspetto più strano era che erano estremamente ripide ed erano separate da una linea verticale, come se la montagna fosse stata tagliata in due!


Se fosse stata osservata da est o da ovest, sembrava che fosse stata tagliata a metà da una spada celeste, formando due picchi dalla forma strana.


Il precipizio formato da queste strane pendenze era stato chiamato Precipizio della Nuvola. Era il luogo più proibito del continente Nuvola Azzurra ed era anche il posto in cui Yun Che aveva terminato la sua vita precedente.


Aveva anche promesso a Jasmine di non avvicinarsi e di esplorare questo luogo.


Una volta arrivato qui, Yun Che non ebbe il tempo di ripensare al passato. Tirò fuori il cristallo dell'anima che Su Hengshan gli aveva dato. Accelerò al massimo e sfrecciò come un fulmine verso la catena montuosa del Reame Celeste pensando con fervore: "Ling'er, per favore devi essere sana e salva!"


La catena montuosa del Reame Celeste possedeva molte Bestie Misteriose e vaste risorse. Spesso c'erano dei praticanti del mistero del paese Supwake che venivano ad allenarsi o a cercare tesori qui. Tuttavia, subito dopo che Yun Che era entrato nella regione, si rese conto che l'atmosfera era piuttosto strana. Era incredibilmente silenziosa. Mentre procedeva velocemente, attivò al massimo il suo senso spirituale per individuare le aure circostanti mentre osservava costantemente il cristallo dell'anima nella sua mano... Era il cristallo dell'anima di Ling'er e, se fosse stata vicina, il cristallo avrebbe emanato una luce più intensa.


Poi, il senso spirituale di Yun Che individuò all'improvviso un gruppo di praticanti del mistero. Le loro aure erano vicine e sembrava che appartenessero allo stesso clan. Il più forte era solo nello Stadio del Cielo Misterioso e il più debole nello Stadio Spirito Misterioso. C'era un totale di settanta-ottanta persone. Yun Che non rallentò, invece si avvicinò rapidamente per poi fermarsi ad una via di montagna vicina.


Questo era uno dei percorsi principali della catena montuosa del Reame Celeste. In quel momento vide un gruppo di persone con la stessa divisa. Le loro espressioni erano nervose e caute mentre si guardavano costantemente attorno.


A giudicare dalla loro formazione, sembrava che stessero bloccando la via.
                                


                                



