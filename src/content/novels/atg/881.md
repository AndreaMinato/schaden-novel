---
title: Capitolo 881 – La Ragazza nell'Abisso (1)
pubDate: 2025-02-03T07:52:46.885Z
tags:
    - atg
---


<em>Capitolo regolare,
0 Capitoli in coda, 0/10,
-Schadenfreude</em>


Perché c'era energia diabolica qui?


Qualcun altro avrebbe pensato che fosse un'aura yin che veniva generata naturalmente sul fondo del profondo abisso. Tuttavia, Yun Che aveva combattuto contro Fen Juechen e Xuanyuan Wentian, inoltre aveva incontrato un vero e proprio diavolo nel Nido Diabolico Moon Slaughter, aveva capito subito che era lo stesso tipo di aura del Sovrano Diabolico!


Tuttavia quest'aura era incredibilmente debole... almeno dal suo punto di vista, se uno non ci avesse fatto attenzione, allora forse non l'avrebbe individuata.


Pieno d'ansia, anche se per un breve momento gli venne qualche dubbio, non ci pensò troppo e continuò a scendere a gran velocità.


Di solito era una persona incredibilmente cauta. Se avesse esplorato una regione estremamente pericolosa, avrebbe sicuramente fatto ogni passo con attenzione. Tuttavia oggi, si stava precipitando nel Cimitero del Dio della Morte più spaventoso senza preoccuparsi minimamente.


Il fruscio del vento divenne ancora più inquietante. Era già calato di quota per un bel po' di tempo. In base alle sue stime, era già caduto per più di trentamila chilometri, eppure non sembrava che sarebbe finito presto. Gli si strinse il cuore. La forza misteriosa di Su Ling'er era solo nello Stadio Spirito Misterioso, quindi figuriamoci volare, anche fluttuare a mezz'aria sarebbe stato estremamente difficile per lei.


Anche cadere da un'altezza di tre chilometri l'avrebbe uccisa, figuriamoci trenta chilometri.


Tuttavia il cristallo dell'anima che teneva in mano era rimasto intatto e caldo.


Le mani di Yun Che si contrassero lievemente mentre cercava di sbarazzarsi di ogni altro pensiero inutile. Per lui ora sarebbe stato sufficiente sapere che Su Ling'er era ancora viva... Non importava cosa ci fosse stato sotto, non importava cosa le fosse accaduto, stavolta, in questa vita, non avrebbe lasciato che morisse di nuovo!


Figuriamoci un abisso profondo e oscuro, ci sarebbe balzato senza esitare anche se fosse stato l'inferno.


Quando era saltato nel Precipizio della Nuvola per la prima volta, aveva perso i sensi mentre cadeva. Non sapeva dove fosse atterrato o per quanto tempo fosse caduto. Solo stavolta aveva capito quanto era spaventosamente profondo l'abisso del Precipizio della Nuvola.


Dopo essere disceso per altri chilometri, non aveva ancora raggiunto il fondo dell'abisso. Tuttavia, senza saperlo, Yun Che aveva già superato un "posto di blocco" ed era entrato in un mondo differente.


All'istante sentì un freddo estremo. Un'aura forte e densa iniziò ad attaccare il suo corpo e le sue Vene Misteriose. Allo stesso tempo sentì una potente forza attrattiva da sotto. Sembrava che innumerevoli mani invisibili lo trascinassero verso il basso.


Radunò le forze e provò a resistere, ma la trazione era troppo intensa. La sua forza misteriosa era come un granello di polvere davanti a questa potenza e non riuscì a resistere minimamente mentre precipitava verso il basso.


"Ugh!!"


Bangg!!


Come una pietra scagliata con forza, Yun Che cadde di testa per migliaia di chilometri per poi schiantarsi su un pavimento incredibilmente duro. Il dolore intorpidì tutto il suo corpo. Dopo un po' di tempo alla fine riuscì a tirarsi su a sedere a fatica.


Yun Che si premette la testa con una mano e con l'altra toccò il suolo. Sussultò. Sotto di lui c'era del terreno duro, questo significava che era nel fondo dell'abisso!!


La superficie con cui era entrato in contatto era fredda, eppure... gli dava la sensazione che fosse ancora più dura dell'acciaio profound più resistente che avesse mai visto nel continente del Cielo Misterioso.


Proprio quando cercò di alzarsi, ricadde a terra. Spalancò la bocca e dovette quasi usare tutte le sue forze per respirare. Si sentiva soffocare, come se una placca d'acciaio estremamente pesante gli stesse comprimendo il petto. Sentì una sensazione di stordimento e sembrava quasi che stesse perdendo il suo spirito da quanto era confuso.


Il resto della sua lucidità gli suggerì che questo era il potere divorante che proveniva dall'aura diabolica!


Divorava la forza vitale e lo spirito!!


Aveva percepito questo tipo di sensazione quando era entrato nel Nido Diabolico Moon Slaughter per la prima volta. Ora la sua forza misteriosa era di gran lunga superiore, ma era in condizioni decine di volte più intollerabili. Dopo qualche secondo già si sentiva come se avesse perso metà della sua vita.


Visto che l'aura diabolica era ancora più densa di quella del Nido Diabolico Moon Slaughter... e molto più potente!


Inoltre questo tipo d'aura non solo divorava la forza vitale e l'anima, sopprimeva anche l'Energia Misteriosa. Se non fosse stato per le sue Vene Misteriose del Dio Malvagio, non avrebbe potuto opporre la minima resistenza.


"Energia diabolica... perché... c'è... un'energia diabolica... così spaventosa...."


Yun Che gemette, ma quasi non riuscì a sentire la sua stessa voce. Scosse la testa con forza e lottò per rimanere sveglio e poi si tirò su a sedere. Calmò la mente e usò la Grande Via del Budda. L'energia iniziò a scorrere prima lentamente, per poi accelerare il suo corso. Le cinquantaquattro Meridiano Misterioso e tutti i pori del suo corpo si erano aperti e scie di energia del mondo stavano entrando nel suo corpo come un flusso d'acqua rinfrescante, trasformandosi in potenza e forza vitale.


Sopra la testa di Yun Che apparì una piccola pagoda color oro pallido che iniziò a girare lentamente.


In questo mondo oscuro e oltremodo spaventoso, la sua forza vitale e la sua anima venivano divorate velocemente. Tuttavia, allo stesso tempo, la Grande Via del Budda le stava ripristinando assumendo l'energia del mondo da questa dimensione oscura... La pagoda vorticò, la corrosione e il recupero dell'energia raggiunsero un equilibrio.


Proprio come nel Nido Diabolico Moon Slaughter, però stavolta ci aveva messo molto più tempo.


"Uff..."


Yun Che aprì gli occhi e sospirò. Il suo sguardo e la sua coscienza erano tornati finalmente alla normalità, ma non sentiva la minima gioia. Invece si incupì ulteriormente.


L'aura diabolica era almeno dieci volte più intensa del Nido Diabolico Moon Slaughter... Era un mondo così spaventoso che nessuno si sarebbe potuto immaginare com'era. Figuriamoci le persone normali, perfino coltivatori forti come la piccola Imperatrice Demoniaca e Feng Xue'er sarebbero morti nel giro di quindici minuti in questo mondo.


Possedeva le Vene Misteriose del Dio Malvagio e la forza del Dio dell'Ira. La prima resisteva alla soppressione della forza misteriosa mentre la seconda manteneva la sua vitalità e la forza spirituale. Questi erano i soli motivi per cui era riuscito a rimanere così a lungo in questo mondo... ed era solo lui a poter fare una cosa del genere.


Se Su Ling'er fosse caduta qui, anche se non fosse morta per l'impatto, non sarebbe riuscita sicuramente a sopravvivere in una dimensione del genere.


Una persona nello Stadio Spirito Misterioso sarebbe morta all'istante in un mondo simile.


Tuttavia perché...


Yun Che aprì il palmo, aveva tenuto fermamente il cristallo dell'anima che stava brillando ancora con un debole bagliore viola.


Il cristallo dell'anima non si era frantumato, questo significava che la sua proprietaria era ancora viva.


Tuttavia Su Ling'er era saltata nel Precipizio della Nuvola prima di lui e doveva essere entrata nello stesso mondo. Con il suo fisico e la sua forza misteriosa era impossibile che sopravvivesse...


Cos'era accaduto?


Che... questo non fosse il cristallo dell'anima di Su Ling'er?


Non poteva essere! Non poteva essere assolutamente... Yun Che scosse la testa, non era convinto... Gli era stato consegnato personalmente da Su Hengshan e l'aveva tenuto con sé per decine di giorni mentre era in prigione. Non poteva sbagliarsi!


Non poteva essere!


Ling'er doveva essere sana e salva, solo che non l'aveva ancora trovata.


Yun Che si alzò, le fiamme del Corvo Dorato sul suo corpo bruciarono con forza, ma illuminarono a stento quindici chilometri di raggio attorno a Yun Che.


Sotto i suoi piedi il pavimento era liscio con qualche bozzo occasionale qua e là. L'intera area era nera e non conteneva nessun altro colore. Non molto lontano, ai lati, poteva scorgere la parete della montagna. Inclinò la testa e guardò verso il basso mentre ricordava la forza attrattiva a cui non era riuscito a resistere. Gli si strinse il cuore e saltò in alto con tutte le sue forze.


Continuò a volare per diverse centinaia di metri, ma non cambiò nulla.


Tuttavia, proprio quando arrivò a tre chilometri da terra, la forza attrattiva estremamente spaventosa lo trascinò all'improvviso. Yun Che era pronto e aprì immediatamente il cancello Purgatorio. Lo scoppio di Energia Misteriosa lo fece sollevare ulteriormente...


Tuttavia il suo scatto sembrava flebile come una foglia di fronte ad un'enorme onda, sotto gli effetti della forza traente... Precipitò all'istante a terra come prima.


Bang!!


Dopo un fragore, Yun Che si schiantò a terra e ruzzolò per un po' di volte. Rischiò di ferirsi gravemente e le fiamme sul suo corpo si spensero. Tuttavia il suolo rimase perfettamente intatto, non c'era il minimo segno di danno su di esso.


"Hsss..."


Yun Che fece una smorfia di dolore. Quando guardò il cielo oscuro, si inquietò.


Ora capiva perché, una volta caduti nel Precipizio della Nuvola, nessuno ne sarebbe uscito. Rappresentava morte certa. Quest'aura spaventosa era qualcosa a cui i praticanti del mistero di questo mondo non potevano resistere. Anche se fossero stati così potenti da potervi resistere temporaneamente, non sarebbero riusciti a scappare a causa della forza traente.


Questo significava anche che, se qualcuno fosse entrato in contatto con la dimensione oscura, ne sarebbe stato attratto all'istante. Non avrebbe potuto opporsi, figuriamoci scappare.


Questo era stato anche il motivo per cui... Jasmine lo aveva avvertito di non provare mai ad esplorare il mondo sotto il Precipizio della Nuvola.


Yun Che non tentò di sfidare quella forza terrificante perché non importava quanto avesse lottato duramente una foglia, non sarebbe riuscita ad opporsi all'enorme onda. Alzò la mano e guardò con severità il cristallo dell'anima... Come poteva essere sopravvissuta in un mondo del genere... Una volta che fosse entrata in contatto con questa dimensione, sarebbe stata divorata completamente dall'oscurità in meno di un secondo senza lasciare tracce...


Come poteva essere viva...


Che Su Hengshan gli avesse davvero dato il cristallo sbagliato?


<em>Non poteva essere... Non posso pensarla così... come potrei pensarla così... Yun Che scosse la testa, chiuse il palmo e strinse con delicatezza il cristallo... Devo credere in questo cristallo dell'anima, devo credere in Ling'er... e devo credere nei mriacoli! Ling'er, che ho già perso una volta, può riapparire nalla mia vita... quale motivo avrei per non credere che sia ancora viva?!</em>


Con la mente piena di pensieri, Yun Che si rialzò nuovamente e accese le sue fiamme del Corvo Dorato. Camminava lentamente guardandosi attorno nell'oscurità di questo mondo inquietante. Anche dopo essere avanzato per un po' di tempo, il paesaggio che vedeva rimase lo stesso... Sinistro, oscuro, vuoto e desolato.


Questa era praticamente una tomba vuota. A parte l'oscurità e l'aura diabolica eccezionalmente potente, non c'era altro.


"Ling'er! Ling... Er!!!"


Yun Che iniziò a gridare sperando che capitasse un miracolo. Le sue grida non arrivarono molto lontano. Mentre procedeva con cautela sperando di trovare qualcosa, iniziò a concentrare la sua Energia Misteriosa nel suo grido.


"Ling'er!!"


"Sono Yun Che! Dove sei... so che sei qui!!"


Procedette passo dopo passo e urlò in continuazione. Nell'oscurità estrema di questa dimensione, la luce delle sue fiamme era particolarmente appariscente.


Non sapeva per quanto tempo avesse camminato. Aveva già gridato più di mille volte, ma in risposta sentì solo silenzio.


Alla fine Yun Che si fermò... sapeva già che Su Ling'er non poteva sopravvivere in questo mondo. In questo piano, a parte lui, non esisteva un'altra creatura vivente che poteva sopravvivere in questo mondo.


Tuttavia non voleva accettare questa crudele realtà. Cercava di credere che questo era il cristallo dell'anima di Su Ling'er e cercava di inseguire la minima possibilità che accadesse un miracolo...


Guardò verso l'alto. Tutto ciò che poteva vedere era pura oscurità. Il suo cuore sprofondò così tanto che si sentì esplodere il petto. Tremò e inspirò per poi rilasciare un grido con tutte le sue forze.


L'aria vibrò e il grido risuonò per una lunga distanza.


"ROARR!!"


In quel momento riecheggiò all'improvviso un ruggito.


Proveniva da molto lontano, forse a migliaia di chilometri di distanza. Tuttavia Yun Che rimase stordito, perse temporaneamente l'udito, si sentì il petto oppresso da un enorme martello, i suoi organi tremarono e una boccata di sangue fluì dalla sua gola.


<em>Cos'era... questo?!</em>


Yun Che si ritirò di diversi passi per poi ricomporsi, era scioccato... questo era ovviamente il ruggito di una bestia!


In questo posto... vivevano davvero delle Bestie Misteriose?


In un mondo del genere esistevano davvero delle Bestie Misteriose?!


Delle semplici creature viventi erano sufficienti a scioccare Yun Che, ma ciò che lo sorprendeva di più era che il ruggito così lontano di una Bestie Misteriose fosse sufficiente per causargli ferite interne.


Sembrava che un Monarca di ottavo livello l'avesse colpito di sorpresa al petto.


Che tipo di forza spaventosa era questa?!
                                


                                



