---
title: Capitolo 882 – La Ragazza nell'Abisso (2)
pubDate: 2025-02-03T07:52:46.885Z
tags:
    - atg
---


<em><strong>CAPITOLO SPONSORIZZATO, ringraziamo Mashevara98!</strong>
2 Capitoli in coda, 0/10.
-Schadenfreude</em>


"HSSS!"


"AOOUU!!"


"ROOAR!"


.....


Dopo quel ruggito terrificante, risuonarono altre grida da molto lontano, una dopo l'altra. In un istante, il mondo oscuro prima mortalmente silenzioso iniziò a tremare lievemente e anche lo spazio stesso sussultò lievemente. Yun Che incanalò velocemente la sua Energia Misteriosa per resistere, ma il suo corpo si intorpidì comunque a causa dell'onda sonica del ruggito terrificante.


Esistevano delle creature viventi in questo posto ed erano anche così tante?!


Yun Che iniziò a sentire la terra tremare. Le bestie feroci evidentemente si stavano avvicinando velocemente... Ed erano incredibilmente rapide.


Anche se Yun Che desiderava davvero sapere che tipo di mostro potesse sopravvivere in questo mondo oscuro, non avrebbe potuto opporsi ad una creatura che poteva ferirlo da lontano con un'onda sonica... No, aveva già superato ogni sua immaginazione.


Probabilmente non era molto più deboli di Jasmine stessa.


Se fosse entrato nel raggio d'attacco di un mostro del genere non avrebbe avuto nessuna possibilità di sopravvivere... Non sarebbe riuscito ad opporsi nemmeno per un mero istante.


Yun Che calmò frettolosamente la sua energia e il suo flusso sanguigno. Senza esitare ulteriormente, fuggì a gran velocità nella direzione opposta.


Attivò il Fulmine Illusorio con tutte le sue forze, poteva essere definita una rapidità al picco di questo piano. Tuttavia i ruggiti dietro di lui si stavano avvicinando e sentì ancora di più i passi fragorosi capaci di smuovere le montagne.


I mostri dietro di lui non solo era forti, ma possedevano una velocità che non aveva mai visto prima d'ora.


Che diavolo erano quelle cose?"


Cosa stava succedendo nel mondo di questo profondo abisso?


Perché esiste un posto del genere nell'continente Nuvola Azzurra?!


Yun Che era pieno degli stessi dubbi che aveva avuto Jasmine in passato.


Al momento stava iniziando a capire perché Jasmine lo aveva avvertito, usando un tono particolarmente severo, di non indagare mai sul mondo in fondo al Precipizio della Nuvola.


Boom! Boom! Boom! Boom! Boom!!


I passi dei mostri si stavano avvicinando e finirono per sconvolgere il ritmo del suo battito cardiaco, mettendo a disagio il suo corpo.


Era estremamente raro che entrassero dei corpi estranei in questo abisso e, dato che Yun Che era un'entità estranea, naturalmente avrebbe attirato le bestie feroci e sarebbe stato inseguito.


La pressione che proveniva da dietro continuò a crescere e insieme ad essa c'era una sensazione di pericolo senza precedenti. Anche se Yun Che vi stava resistendo con tutte le sue forze, rivoli di sangue iniziarono comunque a colare dall'angolo delle sue labbra.


Yun Che gettò un'occhiata dietro di sé. Vide solo oscurità e non scorse nemmeno l'enorme profilo del mostro.


Yun Che si asciugò le labbra e si incupì... Non poteva continuare così. Sarebbe andato incontro alla morte di questo passo. <em>Cosa posso fare?</em>


Tornare indietro sarebbe stato un suicidio, sarebbe stato raggiunto immediatamente e salire di quota era ancora più impossibile...


Sembrava che dovesse andarsene da questo posto immediatamente. Era impossibile che Ling'er fosse qui comunque.


Yun Che non esitò ulteriormente. Evocò immediatamente l'Arca Primordiale Misteriosa e balzò verticalmente per quarantacinque chilometri.


Anche se non poteva resistere alla strana forza attrattiva di questo mondo oscuro, poteva comunque scappare balzando attraverso lo spazio con l'arca. Quarantacinque chilometri erano la distanza che approssimativamente gli avrebbe permesso di tornare sul confine del Precipizio della Nuvola.


L'arca apparì e poi scomparì tra le increspature dello spazio... Tuttavia le increspature sembravano un po' fragili e scomparirono immediatamente.


Il balzo dell'arca terminò. Yun Che lasciò l'Arca Primordiale Misteriosa e tornò nel mondo esterno... Poi impallidì.


Il posto in cui si trovava era ancora incredibilmente oscuro e i dintorni erano pieni di una densissima energia diabolica. sotto i suoi piedi c'era il terreno incomprensibilmente resistente.


"Cosa sta succedendo?" Yun Che si accertò ripetutamente della sua posizione, divenne ancora più confuso.


I ruggiti in avvicinamento erano scomparsi e al momento l'ambiente era mortalmente silenzioso. Questo dimostrava che in effetti aveva lasciato il posto in cui era precedentemente visto che non poteva più sentire i ruggiti dei mostri. Se non altro doveva aver viaggiato per diverse centinaia o anche diverse migliaia di chilometri. Comunque aveva virato l'arca per balzare verso l'alto e non era nemmeno una distanza di sessantacinque chilometri. Evidentemente però non c'era stato alcun cambiamento nella sua posizione verticale!


"..." Yun Che si accigliò. Senza arrendersi, evocò nuovamente l'Arca Primordiale Misteriosa. Stavolta tuttavia stabilì le coordinate per fare un salto verticale di esattamente sessanta chilometri.


L'Arca Primordiale Misteriosa apparì e scomparì, completando il suo salto spaziale.


Yun Che tornò sul terreno freddo e duro e ancora una volta la terrificante energia diabolica soffiò contro il suo volto come il respiro di un demonio.


I due balzi consecutivi erano falliti entrambi! Le sue coordinate verticali non erano cambiate minimamente durante queste due volte, solo quelle orizzontali lo avevano fatto.


Yun Che si incupì... Si ricordò di come Jasmine gli aveva descritto le leggi dello spazio. Gli spazi dei mondi e dei piani erano diversi e, come gli altri elementi, potevano essere classificati con un livello alto o basso. Il regno delle leggi spaziali del continente del Cielo Misterioso era inferiore e poteva essere squarciato e attraversato molto facilmente. Tuttavia, in un mondo con delle leggi spaziali di livello superiore, sarebbe stato molto più difficile.


Jasmine aveva anche menzionato che le capacità dell'Arca Primordiale Misteriosa erano estremamente elevate, tuttavia era praticamente impossibile sfruttare il suo pieno potenziale con la sola Giada dei Nove Soli come fonte di energia. Poteva fare dei lievi salti in un mondo come il continente del Cielo Misterioso, ma in uno spazio di livello più alto la sua traiettoria poteva essere deviata facilmente, rendendo impossibili anche i balzi più corti.


Questi due tentativi falliti avevano dimostrato indubbiamente che le leggi spaziali di questo mondo erano ben lontano dall'essere paragonabili al mondo esterno.


Evidentemente la traiettoria dell'Arca Primordiale Misteriosa era stata deviata!


Tuttavia, se non avesse potuto contare sull'arca per lasciare questo posto, allora... questo non significava che non avrebbe avuto altra scelta se non rimanere intrappolato qui per tutta l'eternità?!


L'espressione di Yun Che cambiò. Aprì la mano e osservò il cristallo che brillava ancora nel suo palmo.


<em>No, devo trovare un modo per lasciare questo posto!


Non ho ancora incontrato Ling'er e devo trascinare Xuanyuan Wentian nel purgatorio insieme a me!


Posso morire, ma non posso morire inutilmente!


Anche se non posso più andarmene salendo di quota, potrebbero esserci altre uscite da qualche parte.</em>


Yun Che sapeva che questa possibilità era irrealistica, tuttavia, dato che era ancora vivo, non c'erano motivi per non provare.


Al momento non sapeva dove si trovava e non poteva nemmeno capire la direzione in cui stava andando. Poteva solo vagare a caso e avanzare.


Anche se questo posto era avvolto da un'oscurità assoluta, dato che la sua vista aveva trasceso il regno umano, Yun Che poteva ancora scorgere un po' di profili indistinti dopo essersi abituato gradualmente. Dopo aver camminato per un po', accese le fiamme del Corvo Dorato, illuminando lo spazio circostante.


"Whoosh!"


Non molto tempo dopo che il fuoco iniziò a bruciare, risuonò il rumore di un respiro dietro Yun Che... e dopo un ruggito esplosivo.


"Rooooar!!!"


Questo ruggito era diverso da quello delle bestie feroci che lo stavano inseguendo prima, tuttavia era similmente spaventoso. Yun Che tremò, la sua vista si offuscò e quasi sputò una boccata di sangue.


Il mondo prima silenzioso e cupo fu avvolto da un'atmosfera malvagia opprimente e l'ululato della bestia feroce risaltò nel silenzio. Ruggendo con tale intensità da poter fare tremare il mondo, si precipitò verso Yun Che.


"!!!" Yun Che non ci pensò nemmeno, attivò la sua energia e fuggì in avanti a tutta velocità.


"Aoouu!! Ouu!!"


La bestia feroce dietro di lui sembrava infuriata, come se volesse annientare Yun Che ad ogni costo, e aveva un'aura imponente come l'aura di una divinità diabolica.


Yun Che strinse i denti e guardava costantemente indietro. Ogni volta che lo faceva poteva sentire che il mostro si stava avvicinando. Anche se la sua velocità era inferiore in confronto alle creature che lo avevano inseguito precedentemente, non poteva comunque sfuggirle correndo.


Che tutti i mostri non avessero un briciolo di ragione e sapessero solo come uccidere tutti gli estranei?


<em>Aspetta un minuto! Che siano... le fiamme?!</em>


Visto che riuscivano a sopravvivere in questo mondo oscuro, i mostri all'interno dovevano possedere un attributo simile. Jasmine lo aveva già menzionato prima, quei corpi che portavano Energia Misteriosa oscura sarebbero state avverse o avrebbero perfino odiato le fiamme. Sarebbero state perfino oppresse da Energia Misteriosa di tipo fuoco fino ad un certo punto. In particolare il fuoco dell'Uccello Vermiglio... Seguito da quello della Fenice e da quello del Corvo Dorato.


Più pura era l'Energia Misteriosa oscura e più valeva questa legge.


Il mostro oscuro dietro di lui era stato allertato subito dopo che aveva acceso le fiamme del Corvo Dorato.


Capendo questo punto, Yun Che spense frettolosamente le sue fiamme, lasciando che il mondo attorno tornasse nell'oscurità.


"A... Ouuuu!!"


Tuttavia i ruggiti dietro di lui continuarono a riecheggiare e la bestia non rallentò minimamente, né esitò. Il terrificante senso di pericolo continuò ad avvicinarsi.


"Hss... è già troppo tardi?" Yun Che strinse i denti... Sembrava che avrebbe dovuto di nuovo contare sull'Arca Primordiale Misteriosa per fuggire.


Anche se l'arca non poteva portarlo fuori da questo mondo, lo aveva comunque portato in due posti diversi... Specialmente la prima volta, era sfuggito all'inseguimento dei mostri.


Yun Che rallentò lievemente e si girò a mezz'aria. Riaccese le fiamme... Tuttavia non erano più fiamme del Corvo Dorato, ma della Fenice.


<em>Dato che un mostro come te odia e teme le fiamme, allora prima di scappare da questo posto lascia che ti dia un bel regalo!!</em>


Yun Che riversò fuori la sua Energia Misteriosa da tutto il suo corpo. Un'enorme Phoenix Flaming Lotus sbocciò velocemente, arrivando a diverse centinaia di metri di ampiezza in un batter d'occhio. Poi lo spinse dietro di sé con tutte le sue forze.


Il gigantesco loto di fuoco volò accompagnato dal grido di una fenice e, quando atterrò, una luce cremisi brillò nell'oscurità, arrivando dritta fino al cielo raggiungendo diverse centinaia di metri d'altezza. Rilasciò un calore e una luce che potevano essere definiti i più intensi nella storia di questa dimensione oscura.


All'inizio Yun Che aveva creato questo loto fiammeggiante con l'intenzione di disgustare il mostro oscuro che lo stava inseguendo.


Tuttavia non sapeva che le sue azioni avrebbero causato un enorme subbuglio.


"Aoouuuuu!!!"


"Scree!!"


.....


Il mondo oscuro prima silenzioso si riempì di innumerevoli ruggiti tonanti. Alcuni provenivano da lontano, altri da vicino ed evidentemente contenevano un'intensa ferocia e rabbia.


Boooooom...


La terra e lo spazio tremarono selvaggiamente. Erano i rumori di innumerevoli bestie feroci che acceleravano allo stesso tempo. Nel cielo in lontananza, si sentivano anche i rumori provocati dallo spazio che si squarciava. Evidentemente una grande quantità di bestie feroci volanti si stavano avvicinando a tutta velocità.


Un mostro era già terrificante, figuriamoci un branco di queste dimensioni. I ruggiti facevano tremare Yun Che e diverse volte aveva rischiato di crollare. Non si sarebbe mai aspettato che rilasciare le sue fiamme avrebbe causato una calamità del genere. Non osò rimanere fermo ulteriormente e avanzò a tutta forza. Allo stesso tempo evocò velocemente l'Arca Primordiale Misteriosa e sistemò le sue coordinate, cioè un balzo verticale di sessanta chilometri.


Non era importante dove lo avrebbe portato finché gli avesse permesso di sfuggire ai mostri.


L'Arca Primordiale Misteriosa apparì e si attivò secondo la volontà di Yun Che. Incespature ondeggiarono nello spazio circostante... Tuttavia queste increspature erano incredibilmente deboli, molto più fragili rispetto alle prime due volte. Non potevano essere nemmeno paragonate alle increspature dell'acqua causate ad una brezza gentile.


In seguito, le increspature apparirono immediatamente, mentre l'Arca Primordiale Misteriosa rimase nella sua posizione originale, non si mosse minimamente.


"!!!" Yun Che rimase scioccato. Anche se c'erano situazioni in cui non poteva uscire fuori da un mondo indipendente, non era mai accaduto un caso in cui non avrebbe potuto effettuare un balzo nello stesso mondo.


Che le leggi spaziali di questo posto fossero molto più potenti rispetto a prima, impedendo di fare anche solo uno balzo spaziale all'arca?


Senza arrendersi, Yun Che fece diversi tentativi, ma il risultato fu lo stesso. L'Arca Primordiale Misteriosa avrebbe creato solo delle deboli increspature spaziali e non si sarebbe mossa minimamente.


"!@#$%..."


I ruggiti dietro di lui si avvicinarono sempre di più e stavano anche aumentando di numero. A Yun Che si rizzarono i capelli. Mise da parte l'Arca Primordiale Misteriosa e ancora una volta aumentò più che poteva la sua velocità, avanzando nell'oscurità di fronte a lui.


Nel bel mezzo di questa enorme crisi, la sua determinazione superò la sua concentrazione e finì per non notare qualcosa di molto strano. Un gran numero di bestie feroci furono sorprese dalle sue fiamme, ma le aure e i ruggiti di queste creature provenivano tutte da dietro di lui.


Nella direzione in cui stava fuggendo c'era un silenzio totale, come se non esistesse nessuna bestia feroce lì. Nemmeno una.
                                


                                



