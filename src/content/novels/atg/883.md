---
title: Capitolo 883 - La Ragazza nell'Abisso (3)
pubDate: 2025-02-03T07:52:46.885Z
tags:
    - atg
---


<em>Capitolo SPONSORIZZATO!!! Grazie Mahesvara98!!</em>


<em>1 capitoli in coda (tra oggi e giovedì pubblicheremo un altro capitolo sponsorizzato più quelli regolari), 0/10€ donazione</em>


<em>-Alstor</em>






Yun Che non sapeva in che direzione si stesse dirigendo, né cosa ci fosse di fronte a lui. Ma non poteva fare altro che volare in avanti il più velocemente possibile. Se si fosse fermato per anche un solo istante, sicuramente sarebbe morto.


La forza soverchiante che lo stava raggiungendo alle spalle diventava sempre più spaventosa e, a giudicare dal rumore, le Bestie Misteriose che lo stavano inseguendo si stavano avvicinando. Tuttavia, proprio in quel momento uno stridio assordante risuonò nell'aria sopra di lui. Quell'orribile verso apparteneva al mostro oscuro che lo aveva attaccato per primo. Un'aura ancora più vicina e terrificante delle altre comparve sopra di lui e gli si avvicinò rapidamente, con una velocità inconcepibile.


Cos'era quello? Che velocità scioccante!


Yun Che era sconvolto e allarmato, perché il mostro che si stava avvicinando dall'alto era veloce almeno il doppio o il triplo dell'altro!


Se Jasmine fosse stata con lui, avrebbe immediatamente riconosciuto quella bestia diabolica primordiale, chiamata Uccello Bane Glass! Anche lei quando si era recata lì, mesi prima, era stata attaccata dalla stessa creatura.


Un mostro così veloce era, ovviamente, un terribile incubo per Yun Che.


Con quella velocità spaventosa, l'Uccello Bane Glass diminuì la considerevole distanza fra lui e Yun Che con facilità, nel giro di soli dieci secondi.


“SCREEEEE!!!”


Quel grido alle spalle di Yun Che divenne improvvisamente ancora più acuto, facendolo tremare violentemente dalla testa ai piedi... perché a giudicare dalla sua intensità, il mostro che lo stava inseguendo doveva trovarsi, incredibilmente, a soltanto pochi chilometri da lui!


Inoltre, non appena risuonò quel grido, l'aura minacciosa alle sue spalle divenne istantaneamente spietata e mortale, facendolo rabbrividire dalla testa ai piedi.


L'Uccello Bane Glass, già a meno di sette chilometri da Yun Che, avvicinò fra loro le sue due ali, poi le riaprì di scatto con un movimento molto violento. In una frazione di secondo, un'ululante turbine di oscurità si formò dal nulla e fu scagliato verso Yun Che con un boato assordante. Ovunque passasse quella tempesta di oscurità, lo spazio veniva distorto e lacerato o vi si creavano dei vortici, sebbene neppure l'Arca Primordiale Misteriosa fosse riuscita a fenderlo per saltarvi attraverso.


Quando fu raggiunto dal turbine di oscurità, Yun Che si sentì come se fosse stato gettato in fondo all'Inferno... sapeva bene che se avesse anche solo sfiorato quella tempesta oscura, anche solo per un istante, sarebbe stato immediatamente ridotto in polvere.


Lo sguardo di Yun Che si fece serio e cupo, poi accelerò disperatamente spingendo la sua velocità al limite. Anche se era già prima incredibilmente veloce e lo divenne ancor di più, la letale tempesta alle sue spalle si faceva sempre più vicina...


Non avrebbe funzionato... se avesse continuato a volare a quella velocità, sarebbe sicuramente morto!


Sssssss!!


Yun Che strinse con forza i denti, con negli occhi un bagliore feroce. Dopodiché, emise un ringhio grave e aprì forzatamente Tuono.


Bang!!


Una violenta esplosione di Energia Misteriosa eruppe improvvisamente dal corpo di Yun Che. La sua Energia Misteriosa assunse immediatamente una tinta scarlatta. Poiché la sua forza misteriosa era aumentata istantaneamente di parecchie volte, anche la sua velocità aumentò bruscamente, mentre sfrecciava disperatamente per l'oscurità.


BHOOOOOM


La letale tempesta di oscurità si schiantò con forza contro il terreno alle spalle di Yun Che, riducendo in polvere quella terra oscura innumerevoli volte più dura dell'acciaio temprato. Lo spazio circostante venne immediatamente perforato da innumerevoli buchi.


Dopo che quel terribile potere distruttivo colpì il terreno, la forza rimanente nell'attacco si diffuse intorno creando onde di oscurità che fecero ondulare lo spazio stesso nel raggio di decine di chilometri...


Prima ancora che Yun Che, che aveva aperto forzatamente Tuono per sfuggire a morte certa, avesse anche solo il tempo di riprendere fiato,


quell'aura estremamente minacciosa ricomparve alle sue spalle. Le sue pupille si contrassero e, senza neppure il tempo di voltarsi, istintivamente attivò subito la Barriera del Dio Malvagio.


Bang!!


La schiena di Yun Che fu colpita in pieno da una parte dell'oscurità disperarsi intorno al punto in cui era esplosa la tempesta creata dall'Uccello Bane Glass.


Era soltanto una piccola onda di energia residua che non si era ancora dissipata e poteva essere definita soltanto come “debole” in confronto all'attacco vero e proprio. Ma per Yun Che, quella “debole” energia residua rappresentava comunque una terribile minaccia.


Con un fragore esplosivo, la Barriera del Dio Malvagio collassò istantaneamente, frantumandosi, e Yun Che fu scagliato via a una velocità ancora maggiore di quella a cui avrebbe potuto fuggire impegnandosi al massimo. Coprì circa trentacinque chilometri di distanza, poi si schiantò violentemente a terra.


“Cough... cough, cough... cough...”


Yun Che distese le braccia a terra, poi si risollevò in piedi barcollando e, tossendo, sputò almeno una decina di boccate di sangue dal brillante colore rosso.


Dopo che aveva assorbito perfettamente lo Yin Vitale della Fenice di Feng Xue'er, la sua forza misteriosa era aumentata vertiginosamente ed era diventato uno degli individui più potenti del mondo. Eccetto la Piccola Imperatrice Demoniaca, Feng Xue'er e Xuanyuan Wentian, nessuno poteva tenergli testa.


Ma in quell'orribile abisso oscuro, era come un piccolo e innocente bambino ritrovatosi per errore in un covo di demoni. Era così debole che quei mostri avrebbero potuto ucciderlo anche solo toccandolo.


Una mera ondata di energia residua che si era dispersa quasi del tutto era bastata a lasciarlo mezzo morto... e per di più, si era anche protetto con la Barriera del Dio Malvagio.


In quel momento, Yun Che non aveva tempo di provare a immaginare in che razza di posto fosse capitato. Si rialzò e avanzò barcollando... aprire forzatamente Tuono aveva già di per sé inflitto terribili danni al suo corpo e prima che potesse riprendere fiato aveva anche ricevuto ferite altrettanto spaventose. Ma doveva rialzarsi, perché nell'istante stesso in cui si fosse fermato sarebbe sicuramente morto.


“Cough... cough... cough...”


Yun Che si premette il petto con una mano e, basandosi sul dolore lancinante che provava agli organi interni, dedusse che la maggior parte di essi doveva essere collassata. Trovava estremamente difficile persino camminare e, se in quel luogo ci fosse stata della luce, si sarebbe potuta notare una lunga traccia di sangue macchiare il terreno dove lui passava.


Non posso... ancora morire...


I suoi passi erano lenti e le sue ferite erano così terribili da impedirgli di respirare. Anche la sua vista stava cominciando a farsi sfocata. Dopo il decimo passo, finalmente si accorse che qualcosa non andava e si voltò lentamente.


Quei terrificanti ruggiti e i passi assordanti che erano sempre risuonati alle sue spalle erano completamente spariti.


Anche l'aura minacciosa che lo aveva avvolto dall'alto era scomparsa.


Cosa stava succedendo?


“Sono davvero così poco lucido?”


Tuttavia, Yun Che non si era sbagliato. Decine di chilometri più indietro, le Bestie Misteriose che stavano inseguendo Yun Che si erano fermate bruscamente. Persino i loro ruggiti e ululati erano scomparsi, e non osavano fare neppure un altro passo.


Era come se la zona di fronte a loro fosse un territorio proibito, in cui non potevano assolutamente entrare.


Yun Che non sapeva cos'era successo alle sue spalle. Continuò ad avanzare lentamente nell'oscurità, senza neppure sapere da quanto stesse camminando. Proprio quando stava per cadere a terra, esausto, sbatté improvvisamente con un durissimo muro.


Dopo aver vagato in quel mondo immenso e inesplorato per così tanto tempo, finalmente aveva trovato qualcosa che non fosse la nuda terra.


Yun Che, che finalmente aveva qualcosa con cui supportarsi, rimase per un po' appoggiato al muro, ansimando. Giunto a quel punto, poteva essere certo del fatto che quelle Bestie Misteriose si erano davvero fermate molto più indietro e che non si era trattato di un suo errore di percezione.


Prima di riflettere sulla ragione di quel loro strano comportamento, doveva però riportare ordine nella circolazione della sua Energia Misteriosa e del suo sangue. Quindi, si sedette e cominciò a guarire le proprie ferite. In quel momento, notò improvvisamente una traccia di luce viola con la coda dell'occhio.


Il suo cuore saltò un battito e lui si voltò rapidamente, concentrandosi sul punto da cui proveniva la luce... non si era sbagliato, c'era davvero un bagliore viola che proveniva da qualche parte di fronte a lui.


Quella luce era estremamente debole, ma in quel mondo in cui non c'era altro che oscurità senza fine, senza dubbio la presenza di un bagliore era estremamente particolare.


“Luce...!”


Mormorò inconsciamente Yun Che.


Yun Che rinunciò a curarsi. Appoggiandosi al muro, si trascinò verso la luce viola nonostante le gravi ferite, strisciando i piedi per terra. Non era spinto dalla curiosità. Si stava dirigendo verso quel bagliore perché un raggio di luce in quel terribile mondo di oscurità era senza dubbio un luminoso raggio di speranza!


Mentre avanzava, vide la luce farsi più vicina e più intensa. Gradualmente, Yun Che cominciò a percepire anche una sensazione stranamente familiare da quel bagliore.


“Questa luce... l'ho sicuramente già vista da qualche parte!”


“Cosa potrebbe essere?”


Yun Che ansimava con fatica, tentando di camminare più velocemente. Dopo aver avanzato molto a lungo, convinto di essere molto vicino alla luce viola, raggiunse improvvisamente una curva nel muro al quale era appoggiato.


Non appena girò l'angolo, Yun Che rimase con lo sguardo perso nel vuoto per parecchio tempo.


Di fronte ai suoi occhi c'era un mondo completamente illuminato da una spettacolare luce viola.


C'erano innumerevoli gruppi di meravigliosi fiori, che ondeggiavano nella luce viola. File e file di essi erano orgogliosamente sbocciati sopra i loro gambi viola scuro. Ogni singolo petalo di quei fiori sembrava una giada viola brillante ed emanava un'intensa luce viola. Inoltre, una vaga e sfuggente nebbia dal colore viola opaco, che sembrava provenire dalle profondità dell'Oltretomba, fluttuava intorno a loro.


La luce viola che riempiva quella zona proveniva soltanto dai petali di quei fiori.


In quello sconfinato mondo di terribile oscurità, le fiamme di Yun Che erano riuscite a illuminare soltanto un'area dal raggio inferiore ai tre metri, ma quegli stupendi fiori riuscivano a rischiarare una zona molto vasta e la luce che emettevano era incredibilmente intensa. Sembrava essere vicinissima e non veniva per nulla intaccata dall'oscurità circostante.


Yun Che rimase perfettamente immobile, come se fosse stato pietrificato sul posto.


Quei meravigliosi fiori viola erano chiaramente dei Fiori Netherworld Udumbara!!


Prima di allora, Yun Che e Jasmine avevano impiegato sette interi anni soltanto per trovare le tracce del Fiore Netherworld Udumbara nel Nido del Sovrano Diabolico Moon Slaughter. Jasmine stessa aveva detto che probabilmente quello era l'unico fiore che si trovava su quel piano di esistenza.


Tuttavia, ora, decine di migliaia di Fiori Nehterworld Udumbara ondeggiavano di fronte a lui, in piena fioritura, formando un gigantesco mare di petali.


Era come se fosse stato preso da quel mondo oscuro e intriso di morte e gettato in un oceano di viola Fiori Netherworld Udumbara.


Tuttavia, i Fiori Netherworld Udumbara non erano soltanto bellissimi, ma soprattutto, la loro caratteristica più particolare e terrificante era che potevano strappare l'anima alle persone!!


Anche se Yun Che era ancora piuttosto lontano da quel mare di fiori, era gravemente ferito ed era comunque avvolto dalla luce viola emanata da decine di migliaia di Fiori Netherworld Udumbara. Quindi, nel giro di pochi secondi, fissando il mare di Fiori Netherworld Udumbara la sua vista divenne sfocata e le sue pupille si espansero rapidamente senza che lui se ne accorgesse.


Yun Che tentò rapidamente di alzare la guardia, ma ormai era già troppo tardi. Voleva indietreggiare, ma riusciva a malapena a percepire l'esistenza del suo corpo e, oltre che la sua vista, anche la sua coscienza stava sfumando rapidamente.


Quando aveva visitato il Nido del Sovrano Diabolico Moon Slaughter, Yun Che aveva sperimentato sulla propria pelle quanto fosse terribile il Fiore Netherworld Udumbara, e sapeva ancora meglio che quando a qualcuno veniva strappata l'anima il risultato non poteva che essere la morte.


Si morse con forza la punta della lingua e recuperò un po' di lucidità, ma il suo corpo, ormai fuori dal suo controllo, crollò immediatamente a terra.


Non poteva finire così... non doveva assolutamente svenire in quel luogo.


Yun Che strinse ferocemente i denti, ma le sue ferite erano troppo gravi ed era già pallido come un cadavere. In quel momento, all'improvviso vide una sagoma argentea volteggiare lentamente, uscendo dal mare di fiori viola di fronte ai suoi occhi opachi.


“Ah...” il corpo di Yun Che era completamente immobile. Cercò disperatamente di spalancare gli occhi e osservare quella sagoma argentea...


Sembrava appartenere a un essere umano, ma era piccola e graziosa, sembrava minuta quanto Hong'er. La luce argentea che risplendeva negli occhi di Yun Che proveniva dai suoi lunghi capelli color argento, e il suo corpo era ricoperto da un velo di brillante luce bianca.


Volteggiò lentamente verso Yun Che, senza che i suoi piedi sfiorassero il terreno, ma i suoi capelli argentei erano così lunghi da toccare terra.


La sua vista divenne sempre più sfocata, impedendogli di distinguere chiaramente i contorni e i colori di quella sagoma. I suoi occhi si chiusero più e più volte, ma ogni volta lui si costrinse a riaprirli. E ogni volta che la rivedeva, si accorgeva che quella figura si era avvicinata di più.


Dopo essere riuscito ad aprire a malapena gli occhi per un'ultima volta, Yun Che vide un paio di occhi indescrivibilmente meravigliosi proprio di fronte a lui.


Un paio di occhi... che sembravano rispendere di tutti i colori dell'arcobaleno.


“Chi... sei...”


Yun Che emise un mormorio estremamente debole e la sua vista fu avvolta dal bianco, poi tutto divenne nero e perse completamente conoscenza.
                                


                                



