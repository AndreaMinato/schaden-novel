---
title: Capitolo 884 – Hong'er?
pubDate: 2025-02-03T07:52:46.885Z
tags:
    - atg
---


<em>Capitolo SPONSORIZZATO!! Grazie Mahesvara98!</em>


<em>0 capitoli in coda, 0/10 donazione</em>


<em>-Alstor, che prima di andare a dormire guarda qualcosa su Netflix</em>






Dopo essere rimasto svenuto per un periodo di tempo indeterminato, Yun Che riprese gradualmente conoscenza. Intorno a lui c'era un mondo completamente bianco, dove non vedeva nulla né riusciva a percepire la propria presenza.


“Dove... mi trovo?”


“Fratellone Yun Che...”


Nel mondo bianco e luminoso, si sentiva la dolce voce di una ragazza. Quella voce fece sobbalzare la coscienza di Yun Che, che gridò in preda al panico: “Ling'er? Ling'er, sei tu... dove sei?”


La cercò con attenzione, guardandosi rapidamente intorno, eppure non riuscì affatto a vederla. C'era soltanto quella voce, simile a un'illusione, che risuonava tranquillamente nelle sue orecchie: “Fratellone Yun Che, per tutti questi anni ho continuato ad aspettarti. Anche se mi dicevano che non saresti mai tornato, ero sicura che il Fratellone Yun Che non mi avrebbe mai potuto mentire... ormai ho sedici anni... ma dove sei, Fratellone Yun Che... perché non sono riuscita a continuare ad aspettarti... davvero non potrò... mai più rivederti...?”


Quel debole mormorio era pregno di tristezza e sincero desiderio.


“Ling'er, sono già qui. Sono sicuro che tu sia sana e salva e che mi devi star aspettando... dove sei? Svelta, dimmi dove sei...”


Gridò Yun Che con tutte le sue forze, cercando disperatamente Su Ling'er in quel mondo completamente bianco. Finalmente, di fronte a lui comparve la sagoma di una fata, candida come la luna. Guardando la sagoma di fronte ai suoi occhi, Yun Che mormorò scioccato: “Qing...yue?”


Xia Qingyue, comparsa di fronte a lui, era ancora così stupenda da essere perfetta. Tuttavia, il suo atteggiamento era fin troppo diverso da quello che lui ricordava. Era la sua moglie legittima, ma ora che si trovava di fronte a lui, Yun Che si vergognava di ammirare quella fata che sembrava provenire dalla luna.


“Yun Che...” mormorò dolcemente Xia Qingyue: “Ho avuto ciò che ho sempre desiderato, ma perché è tutto così diverso da come lo immaginavo... ciò che ho sempre cercato e desiderato si è rivelato completamente diverso dalle mie aspettative. Al contrario, sono rimasta intrappolata in una gabbia che però sembrava fin troppo bella...”


“Yun Che, mi sbagliavo... cosa dovrei fare...”


Xia Qingyue continuò a mormorare, ma Yun Che non riusciva a comprendere il significato delle sue parole e la sua sagoma divenne sempre più sfocata. Proprio quando Yun Che distese inconsciamente una mano cercando di sfiorarla, si accorse improvvisamente che alla fine di quel mondo bianco era comparsa anche l'ombra di un'altra persona, con indosso una veste candida come la neve che ondeggiava nel vento.


“Piccola... Piccola Fata...” mormorò Yun Che, con la voce tremante.


“Yun Che” Chy Yuechan gli dava le spalle e la sua voce fredda come il ghiaccio aveva un tono stranamente caldo e gentile: “Nostra figlia ha già sei anni. Assomiglia molto a noi due, è più bella di ognuna delle stelle del cielo notturno. Però, non ha mai conosciuto suo padre...”


Bang...


Il mondo bianco intorno a lui collassò improvvisamente su se stesso, scomparendo.


“Piccola Fata!!!”


Gridò allarmato Yun Che, svegliandosi di scatto e sedendosi per terra.


Era solo un sogno...


Aveva già avuto un sogno molto strano, simile a questo... quella volta, era stato causato dal fatto che il Fiore Netherworld Udumbara gli stava per strappare l'anima.


Un momento, dove mi trovo...


Il dolore che si diffuse in tutto il suo corpo gli fece riacquistare rapidamente lucidità. Yun Che aprì gli occhi di scatto. Di fronte a lui, c'era lo stesso luogo in cui si trovava prima di svenire. Quell'abisso oscuro era illuminato da un demoniaco bagliore viola. Yun Che realizzò immediatamente quale fosse l'origine di quella luce viola e riabbassò prontamente lo sguardo.


“Mesi fa, un Fiore Netherworld Udumbara incompleto mi ha quasi ucciso. Eppure, qui ce ne sono milioni, quindi com'è possibile che pur essendo gravemente ferito io sia riuscito a risvegliarmi dopo essere svenuto?”


“Per di più, più di metà delle mie ferite sono già guarite... considerando le mie capacità rigenerative, per questo sarebbero necessari parecchi giorni, che sia trascorso così tanto tempo?”


Anche se non stava guardando i Fiori Netherworld Udumbara, Yun Che era ancora completamente immerso nel loro bagliore viola. Quello che Yun Che non capiva era perché percepisse che la forza che tentava di strappargli l'anima fosse così eccezionalmente debole.


“Cosa c'è che non va?”


Yun Che tentò di sollevare lo sguardo, rivolto verso il mare di Fiori Netherworld Udumbara, e rimase scioccato.


Lo sconfinato oceano di fiori era così ampio che non riusciva a vederne la fine. Tuttavia, ora, tutti i petali erano chiusi su se stessi, tornati soltanto dei boccioli. Anche se la luce viola che emanavano era ancora intensa, la loro capacità di assorbire l'anima degli esseri viventi era diminuita di decine e decine di volte.


Inoltre, a differenza di quando Yun Che aveva trovato quello nel Nido del Sovrano Diabolico Moon Slaughter, da quel mare di Fiori Netherworld Udumbara non proveniva alcuna traccia di grida spettrali. Ondeggiavano in silenzio, avvolti dal bagliore viola, come se non volessero disturbare qualcuno o qualcosa.


“Cosa c'è che non va? Per quanto tempo sono rimasto svenuto? Perché sono riuscito a svegliarmi? Perché ci sono tutti questi strani cambiamenti in quei fiori... Sssss... quella persona!?”


Yun Che si ricordò improvvisamente che, prima di svenire, aveva intravisto una sagoma sfocata fuoriuscire dal mare di Fiori Netherworld Udumbara.


Finalmente, Yun Che percepì qualcosa e si voltò di scatto. Il suo sguardo incrociò improvvisamente due occhi che emettevano un bagliore affascinante.


“...” Yun Che era senza parole.


Alla sua destra, a malapena a due passi di distanza, c'era una ragazzina minuta che fluttuava silenziosamente in aria. I suoi capelli argento brillante, del colore delle stelle, aderivano al suo corpo per tutta la sua altezza, arrivando persino a superarla. Una lunga parte di essi strisciava sul terreno alle sue spalle, freddo come il ghiaccio. I capelli davanti alla sua fronte ondeggiavano, anche se non c'era vento, sposandosi alla perfezione con il suo viso delicato e bianco come la giada.


Il suo corpo era avvolto da una luce bianca, ma sembrava che sotto di essa non indossasse indumenti. Le sue delicate e candide gambe, tuttavia, non erano ricoperte dal bagliore bianco ed erano completamente visibili. I suoi piccoli piedi sembravano dei fiori di loto ghiacciati, sospesi a mezz'aria, e i suoi alluci candidi come la neve sembravano scolpiti nella giada.


Eccetto che per i suoi lunghi capelli argentei, sembrava una bambola di giada, scolpita dal più abile degli scultori.


Ma la cosa più strana di tutte erano i suoi occhi... Yun Che non aveva mai visto in vita sua degli occhi così incantevoli.


La metà superiore della sua iride destra era di un giallo pallido, mentre procedendo verso la metà inferiore sfumava gradualmente in un verde delicato.


L'occhio sinistro, invece, nella metà superiore era di un blu chiaro che in quella inferiore diventava gradualmente viola scuro.


Due soli occhi contenevano quattro diversi colori.


Il riflesso colorato che aveva intravisto prima di svenire non era un'illusione!


Yun Che aveva visto molti occhi dai colori inusuali, quando praticava l'arte medica con il suo Maestro nell'continente Nuvola Azzurra. Un termine medico per indicare una colorazione anomala degli occhi era “Eterocromia dell'iride”. Tuttavia, non aveva mai visto né sentito parlare di qualcuno che avesse gli occhi di quattro colori diversi.


Yun Che osservò la giovane ragazza, scioccato, e lei ricambiò il suo sguardo senza dire una parola. Era incredibilmente silenziosa; non emetteva alcun suono e il suo volto sembrava privo di espressione. Inoltre, non emetteva alcun tipo di aura. Se Yun Che avesse chiuso gli occhi, non sarebbe per nulla riuscito a percepire la sua presenza.


Sul fondo di quell'abisso, in un mondo di oscurità, nel mezzo del mare di Fiori Netherworld Udumbara, con gli occhi di quattro colori diversi...


La ragazzina di fronte a Yun Che ora gli sembrava profondamente misteriosa, anche per via di quei suoi colori illusori... anzi, magici.


“Tu sei...” alla fine, Yun Che le parlò con un tono eccezionalmente gentile, ma non appena aprì bocca, la voce gli si strozzò in gola e rimase ancora una volta scioccato. Poi, senza riuscire a controllarsi, mormorò: “Hong'er!?”


Ragazzina misteriosa: “...”


Yun Che si accorse con sorpresa che, eccetto per i colori dei capelli e degli occhi, quella ragazza misteriosa aveva esattamente lo stesso volto, la stessa espressione e persino la stessa corporatura di Hong'er!!


“È solo... una coincidenza.” pensò immediatamente Yun Che. Dopotutto, accadeva spesso che due persone fossero molto simili fra loro... anche se quella ragazza assomigliava davvero moltissimo a Hong'er.


Tuttavia, il loro carattere era completamente diverso. Hong'er era molto estroversa, le piaceva gridare, ridere e fare baccano. Non restava quasi mai in silenzio. Anche mentre dormiva, continuava a parlare dicendo ogni genere di stranezze. Ma la ragazza di fronte a lui era fin troppo silenziosa e non sembrava provare nessuna emozione.


Anche se quella ragazzina gli sembrava estremamente misteriosa e magica, perlomeno Yun Che non percepiva nessuna sensazione di pericolo provenire da lei.


“Chi... chi sei?” chiese a bassa voce Yun Che, guardandola: “Sei stata tu a salvarmi?”


Le labbra della ragazzina si aprirono leggermente, poi si richiusero con delicatezza. Subito dopo, si aprirono e richiusero ancora una volta... sembrava che stesse cercando di dire qualcosa, ma non riuscisse a emettere alcun suono.


“Tu... non puoi parlare?” indagò Yun Che.


“...” la ragazza lo guardò in silenzio e annuì leggermente.


“Però, tu... capisci cosa dico?” chiese Yun Che.


La ragazza annuì di nuovo, con gli occhi dai quattro colori puntati fermamente sul volto di Yun Che.


Una delle capacità più eccezionali di Yun Che era quella di saper decifrare le intenzioni delle persone semplicemente dal loro sguardo. Tuttavia, anche se negli occhi colorati della ragazza c'erano indubbiamente molte informazioni su di lei, Yun Che non riusciva a comprenderne nessuna.


Yun Che si rialzò da terra. La ragazzina riusciva a capire ciò che le diceva, ma non poteva rispondergli. Quindi, non avrebbe potuto chiederle chi fosse o dove si trovassero. Ma, almeno, non aveva alcuna intenzione di fargli del male né sembrava volerlo cacciare. Per Yun Che, questa era già una straordinaria fonte di speranza in quel mondo di oscurità.


Era riuscito a svegliarsi nonostante fosse di fronte al mare di Fiori Netherworld Udumbara, possibile che il motivo per cui ce l'aveva fatta... fosse soltanto quella ragazza!?


Oltre a sopravvivere in quell'abisso oscuro, quella ragazza era in grado di volteggiare fra i Fiori Netherworld Udumbara... che razza di essere era? Era una persona, o forse...


Guardando il mare di fiori in lontananza, all'improvviso gli passò per la testa un pensiero bizzarro e chiese di scatto: “Quei fiori viola, sei stata tu a farli chiudere?”


La ragazzina annuì leggermente, con gli occhi ancora puntati su Yun Che. Non aveva distolto lo sguardo neppure per un istante.


“...” Yun Che era sbalordito, ma dopo aver esitato per un po' le chiese piuttosto audacemente: “Dato che puoi controllare quei fiori, allora... potresti darmene uno? Mi serve davvero molto. Uno solo è sufficiente. Potresti farlo?”


Non si era dimenticato che, al momento, a supportare l'anima di Jasmine era soltanto il potere residuo del Fiore Netherworld Udumbara che aveva raccolto, che poteva bastarle per al massimo venti o trent'anni. Se voleva che il suo corpo e la sua anima si fondessero alla perfezione, le serviva un Fiore Netherworld Udumbara completo.


La ragazzina capì tutto ciò che Yun Che le aveva detto. Si voltò e distese una delle sue piccole mani, rivolgendola delicatamente verso il mare di fiori.


Istantaneamente, all'inizio dell'oceano di petali, un Fiore Netherworld Udumbara completamente chiuso sbocciò meravigliosamente, emettendo un bagliore viola ancora più splendido. Subito, tutti i petali, insieme al fiore stesso, si staccarono dal gambo. Poi, avvolti da una luce eterea, volarono verso la ragazzina.


“...” Yun Che osservò la scena a bocca aperta.


Anche se il Fiore Netherworld Udumbara perfettamente sbocciato era molto vicino, il misterioso bagliore etereo lo avvolgeva completamente e Yun Che non percepiva minimamente il suo potere di rubare l'anima. La ragazzina prese in mano il fiore, che in confronto a lei sembrava gigantesco, e lo portò a Yun Che. I quattro colori dei suoi occhi erano ancora meravigliosi e perfetti.


Yun Che era così scioccato da non poter rimanere ancora più sorpreso. Distese cautamente la mano sinistra e disse con gratitudine: “Grazie. Non solo mi hai salvato, mi hai anche offerto un dono preziosissimo.”


Prese il Fiore con entrambe le mani, e nell'afferrarlo sfiorò le mani della ragazzina... ma non percepì alcun calore, né il contatto. I suoi occhi si volsero istintivamente verso il basso e vide chiaramente le sue dita passare attraverso la mano della ragazza.


“Questa... è soltanto la tua anima?” chiese Yun Che, stupefatto.


“...” la ragazzina lo fissò in silenzio e, dopo un po', annuì delicatamente.


Yun Che rimase di nuovo a bocca aperta. La ragazza di fronte a lui era esattamente come Jasmine subito dopo aver perso il suo corpo. Era soltanto un'anima.


A scioccare ancora di più Yun Che era il fatto che, una volta, Jasmine gli aveva detto che l'energia oscura di alto livello possedeva la capacità di divorare ogni cosa, il che era estremamente terrificante per le anime, che era quasi impossibile rigenerare. Persino Jasmine, per quanto fosse forte, non aveva osato far manifestare la sua sola anima all'interno del Nido del Sovrano Diabolico Moon Slaughter.


Eppure quella ragazzina che, come lei in passato, era soltanto un'anima, si trovava in quel mondo oscuro dove l'aura di oscurità diabolica era parecchie volte più potente di quella all'interno del Nido del Sovrano Diabolico... e, a giudicare da quanto fosse straordinaria, sembrava che si trovasse lì da un periodo eccezionalmente lungo.
                                


                                



