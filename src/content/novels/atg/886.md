---
title: Capitolo 886 – []
pubDate: 2025-02-03T07:52:46.886Z
tags:
    - atg
---


<em>Ho nascosto il titolo (è in fondo) perché qualche lettore potrebbe partire da questo anziché dall'885 visto che ho recuperato il capitolo di martedì oggi.
<strong>Controllate di aver letto il capitolo prima per assicurarvi di non spoilerarvi la storia.</strong></em>


<em>Capitolo regolare,
0 Capitoli in coda, 0/10,
-Schadenfreude</em>


Yun Che alzò confuso il braccio e osservò silenziosamente lo strato di pura energia nera. Tutta la luce nera che stava fluendo nel suo corpo scomparì senza lasciare traccia non appena lo desiderò. Si concentrò appena e un piccolo vortice di Energia Misteriosa iniziò a circolare silenziosamente nel palmo della sua mano.


Le sue labbra fremettero.


All'istante il mulinello incolore di energia divenne nero come la pece e roteò con violenza.


Energia Misteriosa oscura...


Ciò significava che era l'energia dei diavoli!


Questa era l'energia diabolica che sia Fen Juechen che Xuanyuan Wentian possedevano!


Mentre l'Energia Misteriosa oscura circolava, Yun Che sentì un'irascibilità violenta invaderlo. Anche se non era intensa e non dovrebbe essere difficile da controllare, gli aveva impresso un marchio chiaro e indelebile nel suo stato emotivo.


Jasmine aveva detto che era una forma negativa di Energia Misteriosa. Avrebbe sollecitato le emozioni negative dell'utilizzatore e avrebbe potuto perfino modificare perfino la personalità... Inoltre aveva visto chiaramente tutti questi effetti collaterali in Fen Juechen e in Xuanyuan Wentian.


Tuttavia questo tipo di potere era apparso nel suo corpo...


Anche la sensazione sinistra dell'ambiente circostante era scomparsa completamente. Questo abisso prima terrificante ora gli dava una sensazione confortevole. Si sentiva come se si stesse rilassando in una sorgente termale.


Alzò la testa e la sua vista penetrò direttamente oltre gli strati oscuri. Ora poteva percepire con perfetta chiarezza il più piccolo granello di sabbia. L'oscurità non solo non gli bloccava più la vista, era anche diventata un altro tipo di "luce" per lui.


Yun Che: "..."


Prima era entrato in un abisso mortale, ma in un batter d'occhio non solo era sfuggito alla morte, ma la sua forza misteriosa era cresciuta drasticamente e anche la sfera dell'origine diabolica era diventata una fonte di potere per lui. Le sue Vene Misteriose e il suo corpo erano cambiati enormemente.


Tutte queste alterazioni erano state causate dalla sfera nera che la ragazza gli aveva dato.


Nel momento in cui la palla nera era entrata nel suo corpo, aveva fatto palpitare le sue Vene Misteriose. Questo insieme all'enorme cambiamento nelle sue Vene Misteriose, questo gli suggeriva chiaramente che doveva essere...


Uno dei Semi del Dio Malvagio!


Un Seme del Dio Malvagio di tipo oscurità!!


Tuttavia, quando Jasmine gli aveva parlato dei Semi del Dio Malvagio, gli aveva detto che esistevano cinque Semi del Dio Malvagio nell'universo ed erano di tipo fuoco, acqua, fulmine, vento e terra. Non aveva mai menzionato un Seme del Dio Malvagio di questo tipo.


Inoltre, durante l'Era Primordiale, l'Energia Misteriosa oscura era un potere che apparteneva ai diavoli e si opponeva al potere divino. Era l'Energia Misteriosa negativa che si era opposta agli dei. In quanto Vero Dio primordiale di livello superiore, perché possedeva l'Energia Misteriosa di tipo oscurità?


Ciò che era ancora più bizzarro era il fatto che il potere che conteneva il Seme Oscuro del Dio Malvagio superava di gran lunga quello contenuto nei Semi del Fuoco, dell'Acqua e del Fulmine.


Quando aveva ottenuto i tre Semi del Dio Malvagio, il cambiamento nelle Vene Misteriose era stato accompagnato anche da un piccolo aumento di forza. Tuttavia, quando aveva ottenuto questo seme del Dio Malvagio, aveva fatto aumentare in modo incredibile la sua forza misteriosa. Insieme al potere derivato dalla sfera dell'origine diabolica, gli aveva fatto superare il Stadio Tiranno Misterioso e gli aveva permesso di arrivare nel Stadio Sovrano Misterioso in modo miracoloso!


La quantità di spazio che occupava nelle Vene Misteriose era di gran lunga superiore agli altri tre tipi di potere.


Sembrava... che l'Energia Misteriosa oscura fosse il potere primario del Dio Malvagio.


Quando ci pensò, Yun Che si spaventò. Negò frettolosamente questa possibilità. Non poteva essere, il Dio Malvagio era una creatura divina di alto rango durante l'Era Primordiale, rispettata e ammirata da tutti gli dei...


Quindi come poteva l'Energia Misteriosa oscura essere il suo potere principale... Non l'avrebbe reso un diavolo invece?


...Ma ora aveva ottenuto all'improvviso l'abilità di controllare l'Energia Misteriosa oscura. Non era come Fen Juechen e Xuanyuan Wentian... Non era diventato un diavolo...


Era rinato dopo essere sfuggito ad una calamità e il suo potere era aumentato drasticamente, quindi doveva essere indubbiamente una gioiosa sorpresa. Allo stesso tempo l'energia oscura che ora era prodotta dalle sue Vene Misteriose lo sconvolse e lo fece rimanere senza parole per un bel po' di tempo. Tuttavia questo stato non continuò a lungo. Yun Che disperse l'Energia Misteriosa di colore nero nella sua mano e il suo sguardo tornò limpido.


<em>Chiaramente è stato questo potere a salvarmi la vita e ad aiutarmi a sfuggire all'influenza letale della sfera diabolica dell'origine, quindi perché mi devo preoccupare?</em>


Non solo non dovrò più morire ma la mia forza... Yun Che alzò la testa al cielo... Se potrò uscire da questo posto, dovrei... riuscire a sconfiggere Xuanyuan Wentian!


Yun Che si riprese dal suo stupore e guardò la ragazza con gli occhi color arcobaleno che era rimasta accanto a lui costantemente. Aveva il seme del Dio Malvagio con sé... e nemmeno Jasmine ne sapeva l'esistenza.


Inoltre aveva fuso il seme dell'Oscurità nel suo corpo quando stava per morire a causa della ricaduta della sfera diabolica dell'origine.


Sapeva che il Seme dell'Oscurità del Dio Malvagio avrebbe potuto salvargli la vita...


O che sapesse dell'esistenza delle Vene Misteriose del Dio Malvagio?!


Chi era questa ragazza bizzarra che aveva incontrato in questo abisso oscuro...


"Grazie per avermi salvato." Voleva fare moltissime domande, ma ora non poteva insistere di fronte a questa ragazza che lo aveva salvato due volte consecutive subito dopo che si erano incontrati.


"..." La ragazza continuò a fissarlo silenziosamente.


"Tu... Forse riconosci il potere dentro il mio corpo?" Chiese Yun Che usando il tono e le parole più gentili possibili.


"..." La giovane non rispose. Fluttò in avanti arrivando di fronte a Yun Che, stese una mano che brillava con un bagliore bianco come quello di un diamante mentre si avvicinava velocemente alla mano sinistra di Yun Che.


Non ebbe la sensazione di essere toccato, le dita della ragazza passarono attraverso il suo palmo. Proprio quando stava per fare una domanda, Yun Che scoprì che il dorso della sua mano stava brillando con un bagliore vermiglio.


Il marchio della Spada Colpo Celeste Nemesi dei Diavoli.


Non l'aveva evocato, ma aveva iniziato a brillare da solo.


In seguito brillò una luce rossa e Hong'er apparì di fronte a lui.


Yun Che: "..."


"Mwah." Hong'er fece un lungo sbadiglio per poi chiedere con un tono estremamente adorabile: "Maestro, perché hai disturbato il mio sonno all'improvviso. Combatteremo di nuovo... Oh... Ah??"


Hong'er scoprì l'esistenza della ragazza con gli occhi color arcobaleno e iniziò a squadrarla con curiosità. Allo stesso tempo Yun Che rimase sbigottito... era sicuro che non era stato lui ad evocare Hong'er!


L'improvviso bagliore del marchio della Spada Colpo Celeste Nemesi dei Diavoli e la comparsa di Hong'er. Erano tutte accadute perché la ragazza aveva toccato la sua mano sinistra.


Non era mai accaduto prima. Nemmeno Jasmine poteva opporsi alla sua volontà ed evocare Hong'er nonostante avessero condiviso un corpo e fosse milioni di volte più potente di lui.


"Ah..." La ragazza osservò Hong'er che ricambiò il suo sguardo. Hong'er aveva la bocca socchiusa e i suoi occhi color rubino erano spalancati, come se si fosse congelata sul posto.


Una ragazza aveva dei lunghi e bellissimi capelli vermigli, l'altra li aveva brillanti come le stelle. Gli occhi di Hong'er erano vermigli, mentre quelli dell'altra ragazza mostravano quattro colori diversi. Le due si fissarono intensamente senza muoversi minimamente. Pareva che fossero state incantate l'una dallo sguardo dell'altra.


"..." Yun Che le fissò sbalordito. La strana atmosfera tra le due lo ammutolì.


La ragazza con gli occhi multicolori era misteriosa e silenziosa come un cielo stellato, ma capiva Hong'er più di chiunque altro, se fosse stata evocata, non avrebbe avuto un momento di pace.


Era ancora meno plausibile che si mettesse a fissare qualcuno in silenzio per così tanto tempo.


Mentre le due ragazze si guardavano, stesero le mani contemporaneamente e si toccarono. La mano della ragazza accarezzò gentilmente il viso di Hong'er e Hong'er toccò il volto della ragazza...


In quel momento Yun Che strabuzzò gli occhi perché aveva visto chiaramente che le loro mani non erano passate attraverso le loro figure...


Hong'er poteva toccarla?!


Ma era un corpo spirituale! Prima sembrava un fantasma, ma ora Hong'er poteva toccarla!


Yun Che pensò subito a Jasmine. Solo lui poteva toccare il suo corpo spirituale, ma solo perché i due avevano condiviso un corpo per impedire che l'anima di Jasmine si dissipasse. Allora Hong'er e questa ragazza...


A parte il colore dei loro capelli e dei loro occhi, sembravano uguali, che fosse... No, non poteva esserci una coincidenza del genere.


Condividevano davvero qualche misteriosa connessione?


"Ngh... sniff... sniff..." Le labbra di Hong'er iniziarono a fremere all'improvviso e le sue spalle iniziarono a sussultare mentre singhiozzava. Yun Che la fissò stordito, ma scoprì che gli occhi vermigli di Hong'er erano velati dalle lacrime. Poi iniziarono a scorrere per le sue guance.


Yun Che: "..."


"Uuu.... uuuuuu... UUUUUWAAAAAAHHHH!"


Hong'er si precipitò tra le braccia di Yun Che e pianse come una fontana, presto le lacrime bagnarono il suo abito. Yun Che ne fu scioccato e chiese nel panico: "Hong'er... cosa ti è successo?"


"Non lo so... non lo so!!" Gridò Hong'er mentre piangeva: "All'improvviso mi sono sentita davvero triste e mi sono messa a piangere... Uuu... uuuuuuu.... sono così triste... mi sento così triste... sono impazzita...? Uuuuuu... Uuuwaaaaahhhhhh..."


"..." Hong'er stava piangendo a più non posso. Yun Che alzò la testa per osservare la ragazza con gli occhi colorati e scoprì che due rivoli di lacrime stavano scorrendo lentamente lungo il suo viso color bianco giada...


La ragazza allungò di nuovo la mano per toccare la mano sinistra di Yun Che. Nel momento in cui la toccò, il marchio vermiglio apparì di nuovo e Hong'er si trasformò in un raggio di luce rossa che poi tornò nella Perla del Veleno Celeste.


Non solo aveva evocato Hong'er, ma poteva anche rimandarla indietro.


Non... non voleva vedere piangere Hong'er?


"La riconosci? Hai visto Hong'er prima d'ora?" Yun Che non poté trattenersi dal fare questa domanda.


Il comportamento bizzarro di Hong'er, il loro aspetto identico e il loro pianto. Tutto questo dimostrava indubbiamente che c'era qualche rapporto tra le due... e sicuramente non era ordinario.


Hong'er proveniva dall'Era Primordiale. Quindi anche questa ragazza che la riconosceva era esistita dall'Era Primordiale?


Yun Che però non si aspettò che la ragazza avrebbe scosso la testa.


Yun Che: "..."



