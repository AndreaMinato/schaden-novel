---
title: Capitolo 889 - Ling'er, Ling'er (2)
pubDate: 2025-02-03T07:52:46.886Z
tags:
    - atg
---


<em>Capitolo regolare,
0 Capitoli in coda, 0/10,
-Schadenfreude</em>


Su Ling'er posò la mano sul palmo di Yun Che e appoggiò la fronte sul suo petto. "Sono svenuta dopo che sono stata fermata dalla Spada Sky Poison. Quando mi sono svegliata ero appesa all'arma, ho recuperato un po' le forze subito dopo e con il supporto della parete rocciosa, mi sono rifugiata in un posto meno pericoloso."


"Tu... Come sai della Spada Sky Poison?" Yun Che era ancora stordito.


La Spada Sky Poison proveniva dalla sua vita passata, perché Ling'er sapeva il suo nome.


Non era nemmeno inciso sulla lama.


Su Ling'er continuò a parlare gentilmente: "Era un posto davvero oscuro e freddo. Avevo davvero paura, ero spaventata al punto che molte volte ho desiderato di saltare giù... Dopodiché sono svenuta e ho anche sognato..."


"È stato un sogno molto molto lungo."


Su Ling'er alzò il capo e lo osservò con affetto. Il cuore di Yun Che sussultò perché questa era l'espressione della Su Ling'er della sua vita passata... malinconica e affettuosa....


"Ling'er... tu... tu..."


"Nel sogno c'era un piccolo fiume limpido, una foresta di bambù verde smeraldo, una piccola casetta e il fratellone Yun Che." Sembrava che la voce di Su Ling'er provenisse da un sogno. "Il fratellone Yun Che era sempre ferito e sanguinava così tanto. Ogni ferita e ogni rivolo di sangue mi faceva dolere il cuore al punto da rendermi difficile respirare... Era così gentile all'inizio, ma è diventato davvero terrificante, come se fosse impazzito. Ma io lo amavo comunque... ogni giorno sarei rimasta nella casetta pregando disperatamente che tornasse vivo, eppure ogni giorno sarei stata destata da questi incubi, incapace di smettere di piangere..."


"..." Yun Che era sconvolto: "Ling'er, tu... tu... Come hai..."


"Alla fine del sogno sono morta. Sono morta tra le sue braccia. Stava piangendo disperatamente mentre mi abbracciava, piangeva con grande tristezza. Dopo aver finito di piangere, alla fine, tutto ciò che scorreva dai suoi occhi era sangue... Al centro della foresta di bambù ha scavato a mani nude un posto per seppellirmi, aveva continuato a scavare al punto da farsi sanguinare le mani... Poi ha inciso sulla lapide... la mia amata moglie Su Ling'er..."


La voce della ragazza, che prima tremava, alla fine si bloccò. Queste ultime parole furono accompagnate da una lacrima: "All'inizio pensavo che la vendetta significasse ogni cosa per lui e che io fossi solo una persona di cui non aveva bisogno...
Tuttavia, quel sogno mi ha fatto sapere che gli ero sempre stata cara. Gli ho dato tutte le lacrime della mia vita e ho ricevuto lo stesso da lui. Sembra che sono sempre... stata fortunata... ho sempre avuto ciò che desideravo di più..."


Boom!


La mente di Yun Che ronzò e il suo corpo iniziò a tremare.


"Fratellone Yun Che." Le braccia sottili di Su Ling'er abbracciavano il colo di Yun Che, disse con tono indulgente: "Noi... non ci separeremo mai più, vero?"


"Ling'er... Ling'er!!"  Le sue parole contenevano emozioni che trascendevano il tempo e lo spazio. Abbracciò forte la ragazza e disse con voce tremante: "Sì... non ci separeremo mai, mai più!"


Non era un sogno. Erano i ricordi della sua vita passata, no, era la sua vita passata.


La Su Ling'er tra le sue braccia era sia la Su Ling'er di questa vita che di quella passata... Era Su Ling'er nella sua interezza.


Non sapeva perché era successo. Probabilmente era stato il modo in cui il cielo aveva cercato rimediare alle sue disgrazie e a quelle di Su Ling'er...


Tuttavia, non importava il motivo, non era più rilevante. Non solo aveva riottenuto la sua Su Ling'er, ma lei aveva recuperato i suoi ricordi. Era già un risultato più che perfetto.


E in realtà ciò che aveva causato questa catena di eventi era stato un incidente miracoloso.


Allora, quando Yun Che era balzato giù dal Precipizio della Nuvola, proprio prima di morire, visto che non desiderava che la Spada Sky Poison rimanesse seppellita nell'abisso insieme a lui, aveva usato tutte le sue forze per scagliarla via, allo stesso tempo lo Specchio del Samsara che aveva tenuto al collo aveva fatto reincarnare Yun Che dopo aver previsto la sua morte certa.


Questa abilità, una violazione delle leggi naturali, aveva influenzato Yun Che e la Perla del Veleno Celeste, inoltre una piccola quantità di energia si era infiltrata anche nella Spada Sky Poison. Questo aveva impedito all'arma di scomparire a causa dello spostamento dell'asse del tempo e della correzione dell'effetto karmico nell'continente Nuvola Azzurra, aveva anche permesso a Su Ling'er, che era entrata in contatto con la Spada Sky Poison, di risvegliare i ricordi della sua "vita passata".


Questa era una coincidenza davvero fortuita e forse era davvero una disposizione fatta dal destino.


I due rimasero per molto tempo nel Precipizio della Nuvola. Dopo essersi sommersi nel loro splendido mondo, iniziarono ad affrontare la realtà.


Anche se Su Ling'er non gli faceva domande, Yun Che era certo che la ragazza desiderava sicuramente sapere cos'era successo a lei e all'continente Nuvola Azzurra. Le avrebbe detto tutto onestamente ed era anche desideroso di riferirle ogni cosa. Visto che Jasmine se n'era andata, Ling'er, che aveva anche lei i ricordi della sua vita passata, era l'unica persona rimasta con cui poteva parlare di questo.


Era anche la sola persona che conosceva davvero il suo passato.


Tuttavia ora Su Ling'er era preoccupata sopratutto per il suo clan. Le riferì nel dettaglio tutto ciò che era successo dopo che era tornato nel clan Grandwake mentre Su Ling'er era appoggiata in silenzio a lui. La sua reazione fu calma. Dopo aver risvegliato i ricordi della sua vita passata, come Yun Che, era diventata indifferente nei confronti del fato del clan Grandwake e delle conseguenze che Su Haoran avrebbe dovuto affrontare. Visto che aveva già ottenuto tutto ciò che voleva, possedeva la sua devozione e lo spirito delle sue due vite. Finché fosse rimasta con lui, poteva trascurare tutto il resto.


Alla fine, quando Yun Che parlò di come Su Hengshan aveva troncato la sua vena vitale dopo avergli passato il cristallo dell'anima, Su Ling'er sussultò e strinse le braccia del giovane dicendo nel panico: "Mio padre... mio padre, lui..."


Yun Che disse frettolosamente: "Non ti preoccupare, tuo padre sta bene. Anche se ha troncato la sua vena vitale, l'ho salvato immediatamente. Ora sta bene e non rifarà più una sciocchezza del genere."


Dal panico mostrato da Su Ling'er, Yun Che si sentì incredibilmente fortunato nell'aver scelto di salvare la vita di Su Hengshan. Altrimenti, se fosse morto, non sarebbe riuscito ad immaginare quanto si sarebbe intristita Ling'er.


"Mio padre... sta davvero bene?" Lo sguardo prima agitato di Su Ling'er tornò a rilassarsi.


"Naturalmente. Te lo sei dimenticato? Allora il maestro mi ha spesso criticato, ma quante volte ha lodato in segreto le mie arti mediche, ha anche detto che una volta che avessi superato i cento anni l'avrei potuto perfino superare... Mi hai detto questo in passato. Se non posso nemmeno salvare tuo padre, come potrei essere all'altezza della gentilezza del mio maestro?"


"Mn!" Su Ling'er sorrise lievemente, la sua espressione ansiosa svanì come fumo nell'aria.


"Posso portarti dallo zio Su ora." Yun Che si alzò.


"Ah? Ora?"


"Ti porterò in un posto." Yun Che evocò l'Arca Primordiale Misteriosa e poi entrò nel suo mondo interno insieme a Su Ling'er.


L'improvviso cambiamento lasciò a bocca aperta Su Ling'er per un bel po' di tempo: "Questo posto è..."


"Questo è il mondo dell'Arca Primordiale Misteriosa." Disse con un sorriso Yun Che. "può attraversare direttamente lunghe distanze e muoversi all'istante nei posti in cui voglio andare. Il motivo per cui sono riuscito a tornare nell'continente Nuvola Azzurra stavolta è stato grazie ad essa. Poi te ne parlerò in futuro."


"Mn." Su Ling'er annuì gentilmente. In seguito la luce nei suoi occhi si agitò e la ragazza si precipitò verso la persona che giaceva sulla lastra di pietra.


"Ah... padre!"


Su Hengshan era svenuto a terra. Tuttavia il suo colorito era roseo e il suo respiro era calmo e stabile. Solo la sua aura era rimasta un po' fragile.


Yun Che arrivò accanto a Su Hengshan e gli toccò la mano per controllare le condizioni di salute della sua vena vitale. In seguito il suo sguardo si animò... La sua vena vitale era guarita quasi del trenta per cento.


Arrivare ad un livello del genere avrebbe richiesto almeno dieci giorni.


In altre parole, dopo che la sua anima era stata attaccata dai Fiori Netherworld Udumbara nell'abisso oscuro, non si era svegliato velocemente, era rimasto privo di sensi per quasi dieci giorni!


Allora Su Ling'er era rimasta nell'oscurità per tutto questo tempo... O forse aveva fatto quel lungo "sogno".


Percependo la presenza vitale fragile, ma particolarmente stabile di Su Hengshan, Su Ling'er smise di preoccuparsi. Con uno sguardo brillante, disse: "Fratellone Yun Che, grazie."


Yun Che scosse subito la testa. "In confronto ai sacrifici che hai fatto per me e ai debiti che ti devo, questo non è nulla. Inoltre è il mio suocero, proteggerlo è solo naturale."


"Eheh..." Su Ling'er rise allegramente e disse con un tono un po' giocoso. "Fratellone Yun Che, sei diventato ancora più bravo nel rendere felici le ragazze eheh."


"Uh..." Yun Che distolse lo sguardo, poi cambiò affrettatamente l'argomento e disse con decisione: "Non ti preoccupare. Non lascerò che i pericoli e i torti che hai subito finiscano in nulla. Farò pagare al Divino Palazzo delle Sette Stelle tutti i debiti che ha nei confronti dello zio Su e del clan Grandwake!"


"Ah..." Su Ling'er gemette. Il suo sguardo giocoso si riempì di panico. "Non... ho scoperto che il fratellone Yun Che e mio padre stanno meglio, quindi non ho subito alcun torto. Ora mi sento più fortunata che mai. Non odio, né provo risentimento per nessuno. Non voglio che ti vendichi, non voglio davvero..."


Vedendo lo sguardo preoccupato e perfino impaurito della ragazza, Yun Che desiderò all'istante di schiaffeggiarsi. In passato era stato proprio perché si era fissato con la vendetta che aveva reso la sua vita amara e opprimente. Allora lo aveva pregato in lacrime di smettere di cercare vendetta, ma non l'aveva mai ascoltata. Ogni giorno, come un cane impazzito, andava a mordere le persone che odiava...


Si era reincarnato e aveva sopportato innumerevoli difficoltà per riunirsi alla fine con Ling'er, come poteva rifare gli stessi errori e renderla ancora triste e spaventata?


Prese le mani di Su Ling'er, la guardò dritta negli occhi e disse con serietà e calma: "Va bene, ti ascolterò. Che importa se è il palazzo divino o dei fantasmi, anche se ce ne fossero diecimila di loro, non sarebbero importanti quanto un tuo solo capello. Ora non vedo l'ora di abbracciare la mia Ling'er, perché avrei il tempo per preoccuparmi di loro?"


"Pfft..." Su Ling'er rise. Si appoggiò al petto di Yun Che e disegnò dei cerchi sul suo petto con le dita mentre diceva con dolcezza: "Fratellone Yun Che, ora sei proprio eloquente. In questi anni in cui non sono stata accanto a te hai già sedotto molte ragazze alle mie spalle?"
                                


                                



