---
title: Capitolo 894 – Fusione della Perla del Veleno Celeste
pubDate: 2025-02-03T07:52:46.887Z
tags:
    - atg
---


<em>Capitolo regolare, 5 in coda, 0/10 donazione</em>


<em>-Alstor</em>


<em>P.s. Quasi di sicuro non riesco a pubblicare il prossimo capitolo sponsorizzato stasera per via dei miei problemi con internet. Forse ce la faccio, ma è molto più probabile che lo pubblichi domani intorno all'ora di pranzo</em>






“Hong'er avrà qualcos'altro di delizioso da mangiare. Questa spada... anche a me viene quasi voglia di mangiarla se la guardo.”


Quando Yun Che fece scorrere tra le dita la lama della Spada del Drago Imperiale di Giada che aveva preso da Mu Yinghchan, il suo candido colore bianco sembrò uguale a quello della pelle di una giovane ragazza. L'arma, inoltre, emetteva persino l'aura estremamente concentrata di un Vero Drago. Yun Che mormorò qualche parola, poi mise la spada nella Perla del Veleno Celeste e scese verso terra.


Uno strato di ghiaccio spesso parecchi chilometri aveva intrappolato tutti i membri dei tre setta. I più deboli erano dei Troni, mentre i più forti erano Sovrani. Ma nessuno di loro era riuscito a scappare e nessuno di loro riusciva neppure a emettere il minimo suono. Se fosse stato per Yun Che, quelle persone sarebbero già state ridotte a un mare di cadaveri da parecchio tempo. Forse, solo alcuni di loro sarebbero morti con un corpo intatto. Tuttavia, al momento erano semplicemente sigillati nel ghiaccio e nessuno di loro era ancora stato ucciso.


Zuo Hanshuo, Duan Heisha e Mu Yingchan erano a terra, uno sopra l'altro. I tre erano più o meno nelle stesse condizioni; i loro occhi erano opachi, dalle loro bocche colava schiuma e i loro corpi sembravano ammassi di gelatina senza ossa. Soltanto i loro arti, ogni tanto, erano colti da spasmi.


Anche loro erano ancora vivi, ma la loro forza misteriosa che li aveva portati ai vertici del continente Nuvola Azzurra era completamente scomparsa.


Quindi, dopo tutto il caos generato da Yun Che in quell'occasione, nessuno era ancora morto.


Se le anime dei defunti della setta del Cielo Ardente lo avessero scoperto, sicuramente sarebbero saltate fuori dalle profondità dell'inferno gridando a squarciagola: “PERCHÉ!?”


Questi erano alcuni dei discepoli che, nella sua vita precedente, avevano spinto Yun Che a suicidarsi. Se non li avesse incontrati in quel preciso istante, sicuramente Yun Gu avrebbe perso la vita. Fra tutti, i membri del Divino Palazzo delle Sette Stelle avevano persino causato gravi danni al Clan Grandwake e gli avevano quasi portato via un'altra volta Su Ling'er, eppure non aveva ucciso nessuno di loro.


Tutto questo, per via di Yun Gu.


Per Yun Gu non solo era impossibile accettare che altri esseri umani fossero uccisi; Yun Che era sicuro che, se avesse ucciso tutte quelle persone, Yun Gu si sarebbe sicuramente sentito colpevole per la loro morte. Il senso di colpa e il rimpianto lo avrebbero probabilmente tormentato per il resto della vita.


E siccome non poteva ucciderli, tanto valeva lasciare che il suo maestro Yun Gu li perdonasse... in un certo senso, si poteva dire che gli stesse facendo un favore.


Dopo che Yun Che ebbe evocato l'Arca Primordiale Misteriosa, Su Ling'er e Yun Gu ne uscirono insieme, restando scioccati da ciò che videro.


“Questo...” Yun Gu si guardò intorno, con emozioni contrastanti.


“Fratellone Yun Che, stai bene?” Su Ling'er corse verso di lui, osservandolo con preoccupazione. Soltanto quando fu certa che fosse illesa, si abbandonò a un sospiro di sollievo.


“Certo che sto bene, sono loro a essere nei guai.” 


L'espressione di Yun Che era incredibilmente calma e, tenendo per mano Su Ling'er, si diresse verso Yun Gu: “Signore, non si preoccupi, tutte queste persone sono semplicemente intrappolate da dell'Energia Misteriosa di ghiaccio, non sono morte. In quanto ai loro leader, ho soltanto distrutto la loro coltivazione, in modo che non potranno causare altri problemi. Per quanto riguarda la loro sorte... siccome stavano dando la caccia a lei, Signore, lascio che sia lei a scegliere.”


Yun Gu guardò Yun Che per un po', con gli occhi pieni di dubbi e incertezza. Dopodiché, distolse lo sguardo, diede un'occhiata alle tre persone ai suoi piedi, sospirò leggermente e chiuse gli occhi: “Lasciali andare.”


Siccome era sicuro che la sua risposta sarebbe stata quella, Yun Che non liberò immediatamente anche tutte le persone intrappolate nel ghiaccio e gli chiese: “Lasciarli andare tutti? Signore, sa che alle loro spalle ci sono enormi organizzazioni. Lei vuole essere magnanimo e perdonarli, ma non è detto che facciano lo stesso con lei. Sicuramente, molto presto le causeranno altri problemi. Potrebbero persino vendicarsi ancora più crudelmente. Nonostante questo, vuole comunque lasciarli andare?”


“Se solo me lo chiedesse, potrei ucciderli immediatamente, qui e ora, così da dare loro la punizione che meritano. Non rimarrebbe neppure una traccia. In futuro, nessuno crederà mai che siate stato voi. Forse, persino il fatto che possedete la Perla del Veleno Celeste rimarrebbe segreto.”


Anche se le persone intrappolate nel ghiaccio non potevano muoversi né emettere alcun suono, potevano sentire chiaramente Yun Che e Yun Gu avevano detto. Le parole di Yun Gu li avevano riempiti di gioia, ma poi quelle di Yun Che li avevano di nuovo terrorizzati. Nei loro occhi c'erano soltanto paura e disperazione.


“Ahh.” Yun Gu sospirò con amarezza: “Ho dedicato la mia vita a salvare le persone. Come potrei lasciare che così tanti muoiano per colpa mia? Sono stati soltanto accecati dall'avidità, non meritano di morire. Su, ormai hanno già ricevuto la loro punizione. Lasciali andare e basta.”


Non meritano di morire? Allora, Maestro, tu lo meriteresti?


E poi, come potrebbero queste persone “non meritare di morire”!? la setta della Distruzione Celeste, il Divino Palazzo delle Sette Stelle e la setta della Spada dell'Immortale sono ai vertici del continente Nuvola Azzurra, dove dettano la legge e mantengono l'ordine secondo il loro volere. È così da centinaia di migliaia di anni, perciò quale di loro non ha di sicuro le mani macchiate di sangue innocente?


Lasciarli andare, permettendo loro di continuare a esistere per altre centinaia di anni, equivale a condannare chissà quante altre migliaia di innocenti a morire per mano loro... è come fare del male a innumerevoli persone.


Al contrario, ucciderli equivarrebbe a salvare migliaia di persone.


Senza dubbio, di fronte a qualsiasi altra persona disposta a perdonarli, Yun Che avrebbe esposto il suo ragionamento. Tuttavia non voleva contraddire Yun Gu.


Inoltre, considerando la sua esperienza e la sua intelligenza, come poteva Yun Gu non aver già pensato a tutto questo...


“In questo caso, farò come desidera.” Yun Che sorrise e scosse un dito. Istantaneamente, il ghiaccio si sciolse rilasciando tutti gli Anziani e i Discepoli intrappolati al suo interno. Non appena tornarono liberi, collassarono tutti a terra, esausti. Ognuno di loro si teneva le spalle e tremava per il freddo e per la paura, senza riuscire a credere che fossero stati davvero risparmiati.


Yun Che fece scorrere il suo sguardo su di loro e commentò, glaciale: “Inizialmente avrei voluto uccidervi tutti, ma il Medico dei Miracoli ha scelto di ripagare la vostra malvagità con la sua gentilezza e vi ha perdonato. Poiché così desidera, per il momento vi lascerò andare!”


Tutti i presenti, tremanti, sollevarono lo sguardo, finalmente convinti che se ne sarebbero davvero andati da lì vivi.


“Ringraziamo il Medico dei Miracoli per la sua generosità... grazie a entrambi, signori, per la vostra gentilezza...”


Trascinando i corpi inermi dei loro tre Maestri della setta, scattarono spaventati e increduli in tre direzioni diverse. I loro arti cominciarono a riscaldarsi, così riuscirono ad accelerare ulteriormente; temevano che quel mostro alle loro spalle potesse improvvisamente cambiare idea.


“Fratello minore, grazie per avermi salvato. Non ho nulla per ripagarti, ma sicuramente mi ricorderà del mio debito per tutta la vita.” Disse Yun Gu con sincera gratitudine, inchinandosi profondamente verso Yun Che e Su Ling'er.


Yun Che prese per mano Su Ling'er e si avvicinò a Yun Gu, veloce come un fulmine, impedendogli di finire l'inchino. Con la schiena e la fronte imperlate di sudore freddo, Yun Che balbettò: “Maestro... Nononono, Signore, non lo faccia. Questo ragazzino... come potrei accettare che lei si inchini di fronte a me? Signore, lei è il Medico dei Miracoli, il più straordinario dottore di quest'era. Esserle stato d'aiuto è un onore per me, Signore.”


“Ecco...” lo strano comportamento di Yun Che lasciò piuttosto sorpreso Yun Gu, che sospirò: “Fratello minore, hai una forza misteriosa così straordinaria, eppure il tuo carattere è degno di lode. È davvero una grande gioia. Oggi, non hai salvato soltanto la mia vita. Se la Perla del Veleno Celeste fosse caduta nelle mani di quei criminali, chissà quanti innocenti sarebbero stati colpiti dalla calamità del Veleno Celeste.”


Yun Che era commosso, ma continuò: “Medico dei Miracoli, cos'ha intenzione di fare con la Perla del Veleno Celeste?”


Notando l'espressione dubbiosa di Yun Che, Yun Gu rispose: “A quanto pare, non ne sai davvero nulla, Fratello minore. La Perla del Veleno Celeste è comparsa circa quattro anni fa. Si dice che sia stata trovata da un mercante della Città dei Miraggi della Regione True Vermillion...”


Non appena Yun Gu pronunciò il nome “Città dei Miraggi della Regione True Vermillion”, i muscoli di Yun Che si irrigidirono e anche Su Ling'er strinse con forza il suo braccio.


La Città dei Miraggi della Regione True Vermillion... era una delle città che nella sua vita precedente aveva distrutto con la Perla del Veleno Celeste. L'intera città, con il suo milione e mezzo di abitanti, oltre a tutti gli altri esseri viventi al suo interno, era stata annientata dal Veleno Celeste della Perla del Veleno Celeste!


Soltanto perché nella Città dei Miraggi avevano sede due enormi setta che Yun Che odiava con tutto se stesso, ma che non era in grado di affrontare direttamente poiché erano troppo forti.


Era uno dei più grandi crimini che avesse commesso nelle sue due vite.


E proprio in quell'occasione, la Perla del Veleno Celeste aveva completamente esaurito il suo potere venefico. Da allora, non era più stata in grado di creare altro veleno.


“La famiglia che l'ha trovata l'ha tenuta in casa, pensando che fosse soltanto una perla piuttosto bella, ma dopo qualche giorno tutti i suoi membri sono stati avvolti da una luce verde. Quando sono stati trovati i loro corpi, è stato chiaro che quell'intera famiglia di parecchie decine di persone era stata sterminata da un terribile veleno mai visto prima di allora.”


“Da allora, ogni volta che la Perla del Veleno Celeste è comparsa ha sempre causato grandi disastri, con vasti avvelenamenti, sempre peggiori e sempre più terrificanti. Inoltre, per questo motivo, in molti hanno iniziato a cercarla sperando di poter usare le sue capacità venefiche a proprio vantaggio. La Villa Effimera della Regione Southern Sky aveva ottenuto la Perla del Veleno Celeste per puro caso e volevano usarla per fare un'enorme strage. Ma anche un setta così grande... Sigh.”


“Fratellone Yun Che, quella Perla del Veleno Celeste, può essere che...” sussurrò Su Ling'er.


Yun Che: “...”


Yun Gu non notò le strane espressioni sui volti di Yun Che e Su Ling'er, quindi proseguì: “Ho personalmente recuperato la Perla del Veleno Celeste fra le rovine della Villa Effimera, mesi fa, e ha scoperto che la sua vera potenza è ancora più terrificante di quanto affermino le voci. Ho percepito che i suoi poteri velenosi hanno appena iniziato a risvegliarsi e, se recuperasse completamente tutto il suo potere, mi chiedo...”


La voce di Yun Gu si interruppe improvvisamente e la sua espressione si incupì.


Yun Che era scioccato: “Medico dei Miracoli!?”


“Perché... perché è così? È chiaramente già...” Yun Gu sollevò improvvisamente lo sguardo e gridò a squarciagola: “Svelti, andatevene! Ragazzini, sbrigatevi, fuggite!!”


“Signore... cosa sta succedendo?” come poteva Yun Che andarsene? Al contrario, avanzò di un passo.


“La Perla del Veleno Celeste! Il suo potere velenoso sta improvvisamente crescendo, sta perdendo il controllo... ragazzini, sbrigatevi a fuggire! Se non scappate ora, non ce la farete!” li spronò Yun Gu, ancora più sconvolto.


Yun Che spinse prontamente Su Ling'er alle proprie spalle e si precipitò verso Yun Gu, dicendo in tono molto serio: “Signore, svelto, mi faccia vedere la Perla del Veleno Celeste! Per fortuna, ho un potere speciale che mi permette di curare molti veleni, forse posso aiutarla a tenere sotto controllo la Perla del Veleno Celeste, Signore... Svelto! Mi creda!”


Con la sua personalità, come poteva Yun Gu mettere in pericolo la vita di altre persone? Ma proprio quando stava per esortarli di nuovo a fuggire, pensò alla straordinaria forza misteriosa di Yun Che, strinse i denti e prese fra le mani la Perla del Veleno Celeste.


Una perla verde pallido che emetteva un aggressivo bagliore verde comparve davanti agli occhi di Yun Che.


Quella pallida luce verde si rispecchiò nei suoi occhi e, subito dopo, Yun Che iniziò a percepire dentro di sé una strana sensazione, che sembrava legata alla sua stessa anima.


Questa sensazione...


Che sia...


“Credevo di averla ormai sigillata e che non avrebbe perso il controllo prima di almeno un anno. Non mi aspettavo che...” la violenta luce verde fece preoccupare immensamente Yun Gu: “A quanto pare mi sono sopravvalutato... oh!?”


Con grande sorpresa di Yun Gu, la Sjy Poison Pearl all'improvviso volò via dalle sue mani, come mossa da una volontà propria, dirigendosi velocemente verso Yun Che. Yun Che non tentò di schivarla, ma osservò con sguardo stupito la Perla del Veleno Celeste, che scattò verso il suo petto.


“Fratello minore!” Yun Gu distese una mano senza rendersene conto, volendo ricordare a Yun Che di stare attento, quando all'improvviso si accorse che, con un intenso bagliore, la Perla del Veleno Celeste si era fusa al suo corpo, come un sasso gettato nell'acqua, scomparendo nel nulla.


Una debole luce verdognola avvolse immediatamente l'intero corpo di Yun Che, che però sollevò subito le braccia.


Nella sua mano sinistra, c'era la familiare luce verde come la giada del potere purificante, ma anche quella destra brillava con una pallida luce verde.


La luce del terribile veleno!
                                


                                



