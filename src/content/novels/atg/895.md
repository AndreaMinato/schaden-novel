---
title: Capitolo 895 – La Conclusione del viaggio
pubDate: 2025-02-03T07:52:46.887Z
tags:
    - atg
---


<em>Capitolo SPONSORIZZATO!! Grazie mille Marco! </em>


<em>4 in coda, 0/10 donazione</em>


<em>-Alstor, che ha pranzato tardi</em>






Prima, quando aveva sentito Duan Heisha e gli altri parlare della Perla del Veleno Celeste, Yun Che aveva pensato che si trattasse semplicemente di una coincidenza, siccome la vera Perla del Veleno Celeste era dentro il suo corpo e, sicuramente, non poteva esisterne una seconda.


Tuttavia, non appena Yun Gu prese in mano la “Perla del Veleno Celeste”, dentro di sé Yun Che percepì chiaramente che quell'oggetto era connesso alla sua anima. La Perla del Veleno Celeste all'interno del suo corpo sembrava aver percepito a sua volta la connessione, e subito dopo lui stesso pensò alle tre parole “Perla del Veleno Celeste”.


La Perla del Veleno Celeste all'interno del suo corpo era vera, ma anche quella fra le dita di Yun Gu lo era!


Tuttavia, erano due Perla del Veleno Celeste completamente diverse.


La Perla del Veleno Celeste nel corpo di Yun Che possedeva incredibili capacità purificanti e di raffinazione, ma non aveva alcun potere velenoso. Eppure, le sue straordinarie proprietà tossiche erano la caratteristica principale della Perla del Veleno Celeste, ma anche dopo così tanti anni non aveva dato alcun segno di aver iniziato a recuperarle. Anche se Yun Che non ne aveva mai parlato con Jasmine, spesso si chiedeva quale fosse il motivo.


Tuttavia, la Perla del Veleno Celeste di Yun Gu possedeva puramente il potere velenoso!


Quando questa “seconda” Perla del Veleno Celeste si fuse al suo corpo, i ricordi sigillati al suo interno chiarirono i dubbi di Yun Che...


Nella sua vita precedente, Yun Gu quando gli aveva consegnato la Perla del Veleno Celeste gli aveva raccomandato di non rilasciarne mai il terribile veleno. Ma dopo la sua morte, Yun Che era impazzito dalla rabbia e aveva rilasciato senza freni tutto il Veleno Celeste che Yun Gu aveva sigillato con tutte le sue forze, sterminando innumerevoli persone e interi Clan. L'ultima volta che aveva usato la Perla del Veleno Celeste per avvelenare i suoi nemici, tutte le tossine al suo interno si erano esaurite e, contemporaneamente, era stato espulso anche il Nucleo dell'Origine del Veleno.


Teoricamente, il Nucleo dell'Origine del Veleno dopo essere stato espulso avrebbe dovuto tornare da solo nella Perla del Veleno Celeste. Ma a causa dell'interferenza dello Specchio Del Samsara, non solo la Perla del Veleno Celeste si era stranamente fusa al corpo di Yun Che, ma lo aveva anche seguito nella sua reincarnazione, ritrovandosi dall'altro lato del mondo. Per di più, c'era anche stato un salto temporale. Perciò, anche se il Nucleo dell'Origine del Veleno era rimasto nell'continente Nuvola Azzurra e aveva recuperato i suoi poteri, a causa dello Specchio del Samsara non era riuscito a ritornare dalla Perla del Veleno Celeste. Di conseguenza, ne aveva creata una copia indipendente, formando così la seconda Perla del Veleno Celeste.


Ora che Yun Che si era avvicinato, le due Perla del Veleno Celeste si erano percepite a vicenda e si erano fuse, tornando a essere una sola.


Soltanto allora Yun Che capì che la Perla del Veleno Celeste in suo possesso era incompleta, priva del Nucleo dell'Origine del Veleno. Ecco perché non aveva alcun potere tossico.


La Perla del Veleno Celeste di Yun Gu, invece, non aveva alcun potere purificante e non poteva raffinare medicinali.


Ora che non erano più separate dal tempo e dallo spazio, le due Perla del Veleno Celeste si erano fuse, tornando a essere la normale Perla del Veleno Celeste, all'interno del corpo di Yun Che.


“Fratello Minore, questo... questo...” Yun Gu aveva un'espressione scioccata, che assumeva raramente.


Con un semplice pensiero, Yun Che fece in modo che la luce verde nel palmo della sua mano cancellasse istantaneamente tutta l'aura velenosa nell'area circostante, che sparì senza lasciare traccia. Rispetto alla sua vita precedente, quando riusciva a malapena a controllare la Perla del Veleno Celeste, da quando si era fusa al suo corpo aveva imparato a usarla alla perfezione. Ora che il Nucleo dell'Origine del Veleno era tornato al suo interno, la Perla del Veleno Celeste cominciò subito a produrre lentamente del nuovo Veleno Celeste. In pochi minuti, era già un decimo di quanto era prima che il Nucleo si separasse dalla Perla del Veleno Celeste.


Se lo avesse rilasciato tutto, sarebbe già stato sufficiente a trasformare una piccola cittadina in un inferno velenoso.


“Medico dei Miracoli” Yun Che non sapeva come spiegare l'accaduto, quindi si limitò a dire sinceramente: “Questa Perla del Veleno Celeste ha già riconosciuto questo ragazzino come suo proprietario, perciò posso controllarla alla perfezione. Quindi, il suo potere velenoso non andrà mai più fuori controllo. Signore, non dovrà più preoccuparsi.”


Yun Gu, dopotutto, non era una persona qualsiasi. Dopo qualche secondo di shock, sorrise gentilmente: “In questo caso, tutto è andato per il meglio. Questo vecchietto finalmente non dovrà più preoccuparsi.”


Non fece domande a Yun Che sul motivo per cui la Perla del Veleno Celeste si era fusa al suo corpo, né gli chiese cosa intendesse fare con essa, ma il suo sorriso era sincero e proveniva dal profondo del suo cuore. Da quel che poteva vedere, gli occhi di Yun Che erano trasparenti e ognuna delle sue parole era stata pronunciata con sincerità. Anche se chiaramente aveva una forza straordinaria, non era affatto arrogante o incosciente.


Inoltre, se era così potente da poter facilmente sconfiggere i tre setta più potenti del continente, sicuramente non avrebbe avuto bisogno di usare a proprio vantaggio il veleno della Perla del Veleno Celeste, che avrebbe potuto essere sia una benedizione che una maledizione.


“Anche se mi hai salvato la vita e hai risolto un problema che gravava da tempo sulle mie spalle, questo vecchietto non sa ancora il tuo nome, Fratello Minore.” disse gentilmente Yun Gu.


“Medico dei Miracoli, non deve essere così cortese.” Yun Che si inchino, agitato, e dopo una breve pausa riprese: “Il mio cognome è Yun, e il mio nome è formato soltanto dalla parola Che. Questa è una mia compagna d'infanzia, Su Ling'er.”


Yun Che... questo nome, me lo hai dato tu.


“Yun... Che...” mormorò Yun Gu, sorridendo leggermente e sospirando: “Privo di preoccupazioni come le nuvole, limpido come l'acqua... che bel nome. Non solo hai lo stesso cognome di questo vecchietto, anche la tua predisposizione verso la medicina è così eccellente. Sembrerebbe che ci siamo davvero incontrati per volere del destino.”


Zzzz


Yun Che sentiva qualcosa ronzargli nella mente. Le sue labbra si mossero, ma non riuscì a dire nulla.


Privo di preoccupazioni come le nuvole, limpido come l'acqua... questo era il significato del suo nome, e Yun Gu lo aveva chiamato così augurandosi che potesse esserlo.


“Aver incontrato qualcuno di così straordinario come te, Fratello Minore, è in tutto e per tutto una vera benedizione per questo vecchietto. La tua forza misteriosa è straordinaria e il tuo carattere è eccezionale. Dovevi sicuramente avere qualcosa di importante da fare, se sei venuto qui. Questo vecchietto non ti tratterrà ulteriormente. Se c'è qualcosa in cui questo vecchietto può esserti d'aiuto, ti prego di farmelo sapere e sicuramente farò del mio meglio per darti una mano.”


“Signore, aspetti!”


Prima ancora che Yun Gu potesse muoversi di un millimetro, Yun Che gridò con impazienza e gli chiese, in preda al panico: “Dove andrà ora, Signore?”


Yun Gu rise e scosse la testa: “Una persona come me, che pratica le arti mediche, non ha una dimora fissa. Dove viaggia, si ferma. Tuttavia, anche la vita di questo vecchietto finirà. È ora che questo vecchietto trovi un successore a cui insegnare tutto ciò che sa, qualcuno che abbia un cuore da medico. Tuttavia, il mondo è corrotto, le persone si incontrano soltanto per caso e non si può cercare qualcuno che non si conosce. Questo vecchietto non sa quando il suo desiderio potrà essere esaudito.”


Un cuore da medico...


Yun Che rimase inchinato e con le mani giunte, senza osare guardare negli occhi Yun Gu per il senso di colpa. Nella sua vita passata, Yun Gu aveva riposto in lui tutte le sue speranze, ma alla fine non era riuscito a mantenere puro il suo cuore e, al contrario, aveva percorso una strada diametralmente opposta...


“Medico dei Miracoli.” disse Yun Che: “Le persone che prima ha perdonato sono fuggite, ormai, ma tutte loro crederanno ancora che lei abbia la Perla del Veleno Celeste. In men che non si dica, la voce si diffonderà rapidamente e tutto il continente lo verrà a sapere. Anche se dicesse di non possederla più, nessuno le crederebbe. A quel punto, la catastrofe sarebbe inevitabile. Ci ha già pensato, Signore?”


“Saranno i Cieli a decidere se riceverò una benedizione o sarò vittima di una catastrofe.” rispose Yun Gu, scuotendo leggermente la testa: “Considerando la lezione che hai dato loro, Fratello Minore, potrebbero non avere più il coraggio di fare nulla a questo vecchietto, temendo che tu possa vendicarti.”


“La paura ha dei limiti, invece l'avidità non ne ha!” Yun Che si rialzò in piedi, guardando Yun Gu con uno sguardo molto agitato. Era sicuro che, se Yun Gu fosse rimasto nell'continente Nuvola Azzurra, si sarebbe presto ritrovato in una situazione analoga a quella da cui lo aveva appena salvato: “Medico dei Miracoli, questo ragazzino ha una soluzione al problema. Questo ragazzino non proviene dall'continente Nuvola Azzurra, ma da un luogo chiamato Illusory Demon Realm. Spero vivamente che possa tornare con me nel Regno Demoniaco Illusorio, Signore. Posso garantirle che lì nessuno le mancherebbe di rispetto né oserebbe farle del male, Signore.”


“...” Yun Gu si voltò e fissò Yun Che per un po', scuotendo la testa: “Questo vecchietto immaginava già che non fossi originario di questo continente, Fratello Minore, e a quanto pare avevo ragione. Questo vecchietto ti è immensamente grato, e apprezza la tua sincera generosità. Tuttavia, in fondo le radici di questo vecchietto sono in questo luogo, e anche il mio percorso da medico è strettamente legato a questa terra...”


“No, si sbaglia! Signore, ciò che ha detto è errato.” lo interruppe improvvisamente Yun Che, contraddicendolo e sostenendo con sicurezza: “Medico dei Miracoli, il suo cuore è puro e in molti la ammirano per questo motivo. Mantenere puro il suo cuore è sempre stato il suo obiettivo, per tutta la sua vita. Per avere un cuore puro, è sufficiente che lei continui a curare altre malattie e salvare il più persone possibile, senza distinzioni, che siano buone o malvagie, indipendentemente dalla loro razza, dal loro status sociale e dalla loro provenienza!”


Yun Gu tremò lievemente dalla testa ai piedi.


“Dal momento che ha dedicato la sua intera vita alla medicina e ha sempre vissuto con un cuore puro, che differenza ci sarebbe per lei fra il praticare nell'continente Nuvola Azzurra o nel Regno Demoniaco Illusorio? Inoltre, l'Illusory Demon Realm è molto più vasto del continente Nuvola Azzurra. Ci sono molte più persone e molte più razze che hanno bisogno di persone come lei, Signore.”


“nel Regno Demoniaco Illusorio, potrebbe continuare a salvare innumerevoli vite e sono sicuro che in pochi anni il suo nome diverrebbe famoso in tutto il continente. Se rimarrà della sua idea e resterà nell'continente Nuvola Azzurra, nel caso in cui dovesse essere vittima di una tragedia tutta la sua conoscenza e tutte le sue speranze andrebbero perse. Se verrà con noi, vivrà una vita felice e potrà aiutare molte persone. Se invece rimarrà qui... forse potrebbe salvare molti milioni di persone in meno e potrebbe non trovare neppure un successore, causando ancora maggiore sofferenza alle future generazioni.”


“...” le parole di Yun Che fecero restare in silenzio Yun Gu per parecchio tempo. Intanto, si guardava intorno.


“Medico dei Miracoli, il Fratellone Yun Che ha ragione. Per favore, venga con noi nel Regno Demoniaco Illusorio. Per lei è troppo pericoloso restare qui.” lo implorò dolcemente Su Ling'er.


“Hohohohohoho.” Yun Gu si voltò all'improvviso, ridacchiando serenamente: “Hai ragione, siccome ho dedicato tutta la mia vita alla medicina, non importa dove la pratico. Soltanto se viaggio posso aiutare altre persone e salvare ancora più vite. Fratello Minore, hai illuminato questo vecchietto. A quanto pare, questo vecchietto deve imparare molto su cosa significa avere un cuore da medico.”


“Signore, intende dire... che... accetta il nostro invito?” chiese Yun Che, con grande gioia.


“Hoho.” Yun Gu ridacchiò di nuovo: “Esatto, Fratello Minore, Signorina, dovrò disturbarvi e chiedervi di portare con voi questo anziano vecchietto.”


“Fantastico!!” esclamarono all'unisono Yun Che e Su Ling'er, radiosi. Avevano le lacrime agli occhi dalla gioia e dall'agitazione.


Yun Che fece immediatamente entrare Su Ling'er e Yun Gu nell'Arca Primordiale Misteriosa. Tornarono al Clan Grandwake per prendere gli oggetti che la madre di Su Ling'er le aveva lasciato. Dopo essere rimasti ancora un po' nell'continente Nuvola Azzurra, attivarono di nuovo l'Arca Primordiale Misteriosa e per la seconda volta le fecero compiere un balzo spaziale di vari almeno un milione di chilometri.


Ora Yun Che aveva Su Ling'er al suo fianco. E anche il suo Maestro era con lui. Nell'continente Nuvola Azzurra non c'era più nulla che gli mancasse.


Quando era arrivato nell'continente Nuvola Azzurra, era sicuro di non poter sfuggire alla sua morte, ormai certa, e sperava soltanto di poter esaudire il suo ultimo desiderio, ovvero rivedere Su Ling'er. Non poteva immaginare che non solo l'avrebbe ritrovata, ma che avrebbe persino salvato il suo Maestro. Persino la Perla del Veleno Celeste, che a sua insaputa era sempre stata incompleta, era tornata al suo stato originale.


Inoltre, la Sfera dell'Origine Diabolica che sicuramente lo avrebbe ucciso poche settimane dopo, ora non era più una minaccia e, al contrario, era diventata per lui una fonte di potere. Non solo non era più condannato a morire a breve, anche la sua forza misteriosa era cresciuta fino a raggiungere un livello esagerato, mai visto prima di allora.


Era persino entrato vagamente in contatto con un segreto terribilmente spaventoso.


Durante questo viaggio nell'continente Nuvola Azzurra, non solo aveva portato a termine tutti i suoi obiettivi, era come se fosse completamente rinato e cambiato. Persino il suo carattere, anche se lui non se n'era accorto, era mutato leggermente.
                                


                                



