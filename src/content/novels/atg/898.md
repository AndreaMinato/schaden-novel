---
title: Capitolo 898 – Ling'er Porge i suoi rispetti al Maestro
pubDate: 2025-02-03T07:52:46.887Z
tags:
    - atg
---


<em>Capitolo Sponsorizzato! Grazie Mahesvara98!</em>


<em>1 capitolo in coda, 0/10 donazione</em>


<em>-Alstor, che a fine capitolo ha tradotto una nota dell'autore in cui viene chiarito un dubbio, anche se qui credo che nessuno lo abbia mai avuto.</em>






“La questione riguardante la Piccola Imperatrice Demoniaca non può più essere rimandata. Questo vecchietto ha già una vaga idea su come risolverla, e farò sicuramente tutto ciò che è in mio potere, ma... dopodiché, l'ultima parola spetterà al destino.”


Yun Gu disse alcune cose che Yun Che non riuscì a capire molto bene, poi chiese all'improvviso: “Fratello, posso disturbarti chiedendoti aiuto per una cosa?”


Yun Che rispose frettolosamente: “Non si preoccupi, Signore, mi dica immediatamente di cosa ha bisogno. Oh... questo ragazzino vorrebbe chiederle di chiamarmi semplicemente Yun Che, da ora in poi, Signore.”


“Hoho, d'accordo.” disse Yun Gu, sorridendo leggermente e annuendo: “Yun Che, potresti far venire qui la Signorina Ling'er?”


“Ling'er? Va bene!”


Yun Che non chiese spiegazioni; si precipitò immediatamente fuori dalla sala e tornò poco dopo, volando con in braccio Su Ling'er.


“Signor Medico dei Miracoli?” Su Ling'er gli chiese, con un'espressione confusa e preoccupata: “Vi serve che Ling'er faccia qualcosa per voi?”


Yun Gu scosse delicatamente il capo. Squadrò Su Ling'er dalla testa ai piedi, guardandola poi negli occhi particolarmente a lungo. Dopodiché, annuì più volte e spiegò, con un tono piuttosto eccitato: “Da ormai dieci anni, questo vecchietto ha cercato qualcuno a cui tramandare tutte le conoscenze mediche che ha sviluppato durante la sua vita. Ma in questi dieci anni, la mia ricerca non ha dato frutti. Per quanto si dica o si faccia, questo mondo è governato soltanto dalla forza misteriosa. Tutti inseguono soltanto la forza misteriosa. Tutti cercano potere e influenza. Di tutti coloro che appartengono a questo mondo corrotto, in quanti possono essere considerati immacolati, lontani dai desideri che muovono intere nazioni? In quanti potrebbero davvero dedicare tutto il loro cuore allo studio della medicina?”


“Negli ultimi anni, questo vecchietto si è quasi rassegnato ad abbandonare per sempre la sua ricerca, avendo deciso che sarebbe stato meglio crescere un discepolo fin dall'infanzia, così che potessi mantenere puri la sua mente e il suo spirito, preparandolo a ricevere la mia eredità. Ma temevo anche di sprecare decine di anni di sforzi, crescendo qualcuno senza la giusta disposizione, poiché è molto difficile determinare la vera natura delle persone.”


Yun Che: “...”


“Ma poi... questo vecchietto ha incontrato te, Signorina Ling'er.” disse Yun Gu, commosso, guardando Su Ling'er.


“Ah? Me?” rispose Su Ling'er. Le parole di Yun Gu la lasciarono a bocca aperta per qualche istante.


“Signorina Ling'er, questo vecchietto ha incontrato innumerevoli persone nel corso della sua vita. Ma non ho mai visto nessuno i cui occhi e il cui cuore fossero sinceri e puri come i tuoi. Mi chiedo...” quando Yun Gu giunse a questo punto del discorso, sul suo viso comparve un'espressione davvero nervosa: “Mi chiedo se tu abbia interesse per l'arte della medicina?”


Quando Yun Gu disse queste parole, come avrebbe potuto Yun Che non capire quali fossero le sue intenzioni. Gridò, in tono estremamente scioccato ma soddisfatto: “Ling'er, svelta... Svelta, porgi i tuoi saluti al tuo nuovo Maestro!”


Con un “thud”, Ling'er cadde subito in ginocchio: “La giovane Su Ling'er... le chiede di accettarla come sua discepola, Signore. Da ora in avanti, Ling'er dedicherà tutta la sua vita a seguire il Maestro e studiare le arti mediche. Inoltre, obbedirò a qualsiasi ordine del Maestro...”


Yun Gu sembrava ancora più emozionato della stessa Su Ling'er. I suoi occhi si velarono leggermente di lacrime, e disse: “Signorina Ling'er, sei... sei davvero disposta a farti insegnare l'arte della medicina da questo vecchietto?”


Su Ling'er rispose con sincerità: “Poter avere il Medico dei Miracoli come Mio Maestro sarà la più grande fortuna di Su Ling'er, ed è anche ciò che ho desiderato per tutto questo tempo. Tuttavia, Su Ling'er è piuttosto stupida, quindi da ora in poi... le chiedo di essere molto dettagliato nelle spiegazioni e di avere pazienza con me, Maestro.”


Yun Che si portò una mano al petto, con un sorriso enorme sul viso. Soltanto lui poteva sapere che le parole appena pronunciate da Su Ling'er, ovvero “l'ho sempre desiderato per tutto questo tempo” non erano una vuota formula di cortesia. Nella sua vita precedente, Su Ling'er aveva desiderato poter essere come Yun Che e poter imparare l'arte della medicina da Yun Gu. Anche Yun Gu era estremamente felice, ma soltanto perché finalmente aveva trovato un successore a cui trasmettere le sue conoscenze. Yun Gu solitamente era molto calmo e gentile, e soltanto su questo argomento era straordinariamente rigido e deciso. Riguardo a qualsiasi altra cosa, sarebbe stato disposto a scendere a compromessi. Ma non in questo, perciò, nella loro vita precedente, anche se Su Ling'er aveva accompagnato per anni Yun Gu e Yun Che nei loro viaggi, nonostante tutto lui non l'aveva mai accettata come sua discepola.


Ma chi si sarebbe mai aspettato che, ora, il suo desiderio sarebbe stato esaudito?


“Bene, molto bene, è fin troppo bello per essere vero.” commentò Yun Gu. Annuì ripetutamente, lasciandosi a sua volta sopraffare dall'emozione. Infatti, questo era davvero il desiderio più grande della sua vita. Camminò lentamente verso Su Ling'er. Poi, si tolse l'anello di bronzo che indossava su un dito e lo mise personalmente al pollice sinistro di Su Ling'er: “Su Ling'er, da ora in avanti, sei la discepola personale del sottoscritto, Yun Gu; colei che riceverà la mia eredità. Il tuo Maestro non appartiene a nessun setta o Clan e non ha né potere né autorità politica, quindi non potrò darti gloria o ricchezza. L'unica cosa che posso donarti sono le verità che ho compreso dallo studio della medicina, e il cuore di un vero medico.”


L'anello che tutti quegli anni prima era stato sul pollice sinistro di Yun Che, ora era sul suo. Era una meravigliosa svolta nel destino, che sembrava aver disegnato un cerchio perfetto. Su Ling'er si inchinò profondamente: “La discepola Su Ling'er porge i suoi rispetti al maestro...”


Yun Che, che era un semplice osservatore in questa situazione, era così felice da far sembrare che qualcuno gli avesse incollato il disegno di un sorriso sul volto. Anche se non era più degno di essere il discepolo di Yun Gu, Ling'er aveva preso il suo posto, realizzando finalmente il più grande desiderio del suo Maestro... Era una conclusione che gli permetteva semplicemente di ricevere il meglio delle sue due vite.


No, anzi, lo aveva soddisfatto ancora di più.


“Caiyi, possiamo salvarti... possiamo davvero salvarti!” Yun Che prese per mano la Piccola Imperatrice Demoniaca, così emozionato da avere le lacrime agli occhi.


“Chi... chi è esattamente questa persona?” chiese la Piccola Imperatrice Demoniaca, corrugando la fronte. Non aveva mai visto Yun Che trattare qualcuno con così grande rispetto e cortesia, eppure di fronte a Yun Gu era incredibilmente servizievole e gentile. In pratica, scattava qua e là a ogni parola di Yun Gu.


Si comportava molto meglio di fronte a Yun Gu che con lei!!!!


Non poteva affatto essere soltanto uno sconosciuto che aveva incontrato durante un viaggio. Se non ci fosse stato un motivo ben preciso e se fra loro non ci fosse stato un legame molto profondo, Yun Che, che era arrogante fino al midollo, non avrebbe mai potuto essere così obbediente di fronte a lui.


“Lui...” Yun Che pensò un attimo a come rispondere, poi disse, piuttosto commosso: “Tutto ciò che ho imparato sulle arti mediche, sui medicinali e sui veleni mi è stato insegnato da lui. Il debito che gli devo è più vasto dei Cieli, però purtroppo lui non ricorda più nulla di tutto questo.”


“...!?” nei meravigliosi occhi della Piccola Imperatrice Demoniaca comparve un profondo stupore.


“Sarebbe troppo difficile spiegarti tutto ora. In futuro dirò a te e agli altri tutto ciò che dovete sapere, poco alla volta.” disse Yun Che, abbozzando un sorriso: “Tutti voi credete che le mie capacità mediche siano straordinarie, ma non possono che impallidire di fronte alle conoscenze di Yun Gu. Se lui stesso ha detto che esiste un modo per salvarti... allora c'è sicuramente!!”


Anche se persino lo Spirito del Corvo Dorato e Jasmine avevano detto che era impossibile salvare la Piccola Imperatrice Demoniaca, lo avevano affermato basandosi semplicemente sulle loro conoscenze della via del Profound.


Ma in quanto a medicina, era Yun Gu l'autorità assoluta. Era in grado di alterare il destino scritto dai Cieli stessi, quindi se aveva detto che c'era una cura, allora doveva esistere sicuramente!


Yun Gu e Su Ling'er avevano terminato la loro semplice cerimonia, riconoscendosi ufficialmente come Maestro e discepola. Anche quando Yun Che era diventato suo studente, tutti quegli anni prima, Yun Gu si era limitato a una cerimonia estremamente semplice per rendere ufficiale il tutto. Yun Gu si voltò e, sorridendo leggermente, disse: “Piccola Imperatrice Demoniaca, anche se questo vecchietto sa come curare la sua malattia, ora che è coinvolta persino l'energia della sua Linea Vitale solamente una donna potrà guarirla, siccome è necessario che entrambe possediate dell'energia Yin. Per i prossimi sei mesi, questo vecchietto insegnerà subito a Ling'er i principi collegati all'energia. Poi, potremo tentare di curarla. Anche se Su Ling'er è soltanto una novizia nella via della medicina, considerando il suo cuore puro e innocente, fra sei mesi sarà sicuramente in grado di farlo.”


La Piccola Imperatrice Demoniaca fece un profondo inchino verso Yun Gu e annuì, rispondendo: “In tal caso, sarò nelle vostre mani.”


Su Ling'er, in piedi al fianco di Yun Gu, fece l'occhiolino a Yun Che e sorrise allegramente.


Un medico deve sempre essere estremamente cauto. Di conseguenza, Yun Gu non parlava mai per assoluti. Se era abbastanza sicuro da affermare qualcosa, allora doveva per forza essere abbastanza fiducioso del fatto che la Piccola Imperatrice Demoniaca potesse essere curata e quello di cui aveva parlato non sarebbe affatto stato solo un “tentativo”.


Tuttavia, Yun Che non percepì alcuna gioia nella Piccola Imperatrice Demoniaca. Naturalmente, ne sapeva il motivo... Infatti, con la minaccia di Xuanyuan Wentian che poteva ricomparire in qualsiasi istante, la Piccola Imperatrice Demoniaca aveva deciso ormai da tempo di morire insieme alla Città Imperiale dei Demoni per difenderla, quindi aveva ormai accettato l'idea che sarebbe morta entro sei mesi.


Yun Che, inoltre, non le aveva ancora detto che per guarire da quella condizione disperata avrebbe dovuto prima rinunciare a tutta l'Energia Misteriosa che aveva ottenuto grazie allo Spirito del Corvo Dorato... di fronte alla minaccia di un nemico così potente, non sarebbe mai stata disposta ad accettarlo.


Perciò, sembrava che l'unico modo per convincere la Piccola Imperatrice Demoniaca a lasciarsi curare senza rimpianti sarebbe stato, innanzitutto, eliminare Xuanyuan Wentian.


Poi, anche se la Piccola Imperatrice Demoniaca avesse perso parte della su forza misteriosa, con l'aiuto di Yun Che, della Famiglia Yun, delle Famiglie Guardiane e dei Palazzi dei Duchi rimasti leali o costretti a obbedire tramite il Sigillo dello Schiavo, lei sarebbe comunque stata in grado di regnare senza problemi sull'Illusory Demon Realm.


Inoltre, grazie al suo Sangue del Corvo Dorato e alle sue conoscenze riguardo ai principi e le leggi dell'Energia Misteriosa, la sua forza misteriosa sarebbe sicuramente tornata a crescere con una velocità stupefacente, dopo l'iniziale diminuzione.


Quando Yun Che, la Piccola Imperatrice Demoniaca e gli altri uscirono dalla sala, Yun Qinghong li raggiunse rapidamente, da solo, chiedendo a bassa voce ma in tono ansioso: “Quindi, quali sono le sue conclusioni, Medico dei Miracoli?”


Yun Che non disse nulla. Ma sul suo volto, comparve un lieve ma sereno sorriso rivolto al padre.


Sul viso di Yun Qinghong comparve un'espressione estremamente felice, e si inchinò profondamente verso Yun Gu, dicendo: “Signor Medico dei Miracoli, se sarà in grado di salvare la Piccola Imperatrice Demoniaca, diventerà un grande benefattore per l'intero Illusory Demon Realm.”


“Le sue parole sono troppo serie, Patriarca Yun, questo vecchietto non sta facendo altro che svolgere il suo dovere da medico... inoltre, non sono completamente certo di poterci riuscire, quindi dovremo comunque affidarci alla generosità dei Cieli.”


Le parole e il portamento di Yun Gu erano i soliti; era ancora calmo, come uno specchio d'acqua. Non era minimamente agitato o in imbarazzo, nonostante la sua paziente fosse la Piccola Imperatrice Demoniaca. Nel cuore di Yun Qinghong sbocciò una profonda ammirazione per quell'uomo, e disse: “Signore Medico dei Miracoli, è la prima volta che visita l'Illusory Demon Realm, quindi immagino che non abbia un luogo dove stare. Che ne direbbe di restare qui, nella tenuta della nostra Famiglia Yun?”


Yun Gu ci pensò per qualche secondo, poi accettò l'offerta: “In questo caso, temo che dovrò disturbarla.”


“Ho già fatto preparare un cortile. ChÈer, porta il signor Medico dei Miracoli alla sua stanza, così potrà riposarsi.”


“D'accordo.”


Yun Gu aveva dovuto restare nell'Arca Primordiale Misteriosa durante i suoi numerosi balzi spaziali tra l'continente Nuvola Azzurra e l'Illusory Demn Realm, quindi in effetti era piuttosto stanco. Mentre si dirigevano verso il cortile, Yun Che non riuscì più a resistere alla curiosità e gli chiese: “Signore, con che metodo intendete curare la Piccola Imperatrice Demoniaca? Questo ragazzino non riesce davvero a immaginarlo, né sono riuscito a comprendere tutto quello che lei ha detto.”


“Hohohohoho.” Yun Gu ridacchiò. Chiaramente, era piuttosto di buon umore ora che Su Ling'er era sua discepola, perciò spiegò volentieri: “Poiché sono coinvolte sia le Vene Misterioses sia la Linea Vitale, il procedimento sarà estremamente lungo e tedioso, ma il principio su cui si basa è uno solo e molto semplice. La circolazione di energia nelle sue Vene Misterioses e nella sua Vena Vitale è assolutamente anomala, quindi naturalmente viola le normali leggi che governano l'equilibrio di energie nel corpo umano. Perciò, usando l'energia di una persona sana per guidare gradualmente quella della Piccola Imperatrice Demoniaca, regolandola e correggendone gli squilibri, potremo riportarla alla normalità e, con il passare del tempo, tutto tornerà come prima.”


“Questo...” Yun Che, che aveva sempre creduto di avere una profonda conoscenza dei principi della medicina, era completamente sbalordito: “Usare l'energia di un'altra persona per guidare e regolare la sua? Questo.. come ha intenzione di farlo? Forse, si baserà su dei principi medici esposti in quello straordinario manuale?”


“Esatto.” rispose Yun Gu, annuendo leggermente: “La Piccola Imperatrice Demoniaca è una donna, perciò la sua energia è di tipo Yin, di conseguenza servirà l'energia Yin di un'altra donna per regolare e guidare la sua. Fra i concetti esposti nel manuale di arti mediche che questo vecchietto ha tentato di comprendere per la maggior parte della sua vita, ce n'è uno in particolare che sarà necessario applicare. Esso afferma che l'energia Yin è attratta dall'energia Yin e l'energia Yang dall'energia Yang. Quando ho compreso questo principio, mi si è aperto davanti agli occhi un nuovo, vasto mondo, e i miei orizzonti si sono ampliati.”


“...” Yun Che aveva ancora un'espressione confusa.


“Questo vecchietto per prima cosa insegnerà a Ling'er i principi della circolazione d'energia nel corpo. Quando li avrà compresi e padroneggiati, dopo averle insegnato le tecniche necessarie, lei e la Piccola Imperatrice Demoniaca dovranno far toccare tra loro i loro giardini segreti, così anche le loro energie Yin entreranno in contatto. Così, Ling'er potrà separare la Linea Vitale della Piccola Imperatrice Demoniaca dalle sue Vene Misterioses, alle quali era stata fusa forzatamente. Continuando in questo modo per qualche mese, se non ci saranno grossi imprevisti i risultati saranno eccezionali. Tuttavia, l'efficacia e la durata del trattamento dipenderanno interamente dal talento di Ling'er e dalle sue capacità di comprensione.”


“.......”


“~！@#￥%……！！！”


Fu come se qualcuno avesse colpito Yun Che alla nuca con un manganello, tanto che persino la vista gli si annebbiò.


Era stato completamente affascinato dalle parole di Yun Gu, anche se non ne comprendeva il senso, ma sicuramente aveva capito la parte riguardante il “far toccare tra loro i loro giardini segreti!!”


<em>Far toccare tra loro i loro giardini segreti...</em>


<em>Ling'er e... la Piccola Imperatrice Demoniaca!?</em>


<em>Dannazione, questo...</em>


<em>Questa scena sarebbe... semplicemente...</em>


<em>E poi, con il suo carattere, sicuramente la Piccola Imperatrice Demoniaca non potrebbe mai accettarlo! Preferirebbe morire piuttosto che ricevere un “trattamento” del genere. Eccetto me, non ha mai permesso a nessuno neppure di sfiorarle le dita, nemmeno ad altre donne.</em>


<em>...Hmmmm? Aspetta un attimo, se devo pensare a come si comporta quando siamo a letto, la Piccola Imperatrice Demoniaca in verità è sempre stata incredibilmente obbediente, in pratica è ancora più tenera e docile di YuÈer.</em>


Se fosse riuscito a far nascere un ottimo rapporto tra Ling'er e la Piccola Imperatrice Demoniaca... forse, ci sarebbe stata una possibilità.


A quanto pare, Yun Che avrebbe dovuto impegnarsi al massimo per far legare la Piccola Imperatrice Demoniaca e Su Ling'er nel periodo di tempo in cui quest'ultima avrebbe studiato e fatto pratica con i principi medici alla base della circolazione d'energia...


<em>Ah, sembra che anche se non sarò direttamente coinvolto nel trattamento, avrò comunque un compito incredibilmente arduo!</em>


Quando Yun Che rimase completamente in silenzio sebbene fosse ancora al suo fianco, Yun Gu pensò che stesse riflettendo attentamente su ciò che gli aveva detto. Ma non sapeva che, in realtà, al momento la mente di Yun Che era piena di migliaia di pensieri selvaggiamente perversi.


Nota dell'Autore:


Lo dirò un'ultima volta, la misteriosa giada nera lasciata dal Sovrano Diabolico Moon Slaughter non è il Sigillo Primordiale della Vita e della Morte! Non lo è affatto! Se qualcun altro dovesse chiedermelo ancora, è cortesemente pregato di ammazzarsi.
                                


                                



