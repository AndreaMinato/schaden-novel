---
title: Capitolo 899 – Nuvole Oscure sul continente del Cielo Misterioso
pubDate: 2025-02-03T07:52:46.887Z
tags:
    - atg
---


<em>Capitolo Sponsorizzato! Grazie mille Mahesvara98!</em>


<em>0 capitoli in coda, 0/10 donazione</em>


<em>-Alstor</em>






Dopo il ritorno di Yun Che, la tenuta della Famiglia Yun divenne molto più vivace di prima e persino l'atmosfera intorno all'intera Città Imperiale dei Demoni mutò notevolmente.


Fidandosi ciecamente di Yun Che, Yun Qinghong inviò una trasmissione sonora alle altre famiglie nobili e ai palazzi ducali, ordinando di interrompere i preparativi per la guerra. Tuttavia, la tensione che la minaccia di Xuanyuan Wentian aveva portato nella Capitale era troppo grande e opprimente, perciò il clima cupo che aleggiava sulla città non scomparve.


Ovviamente, oltre l'oceano, anche il continente del Cielo Misterioso era completamente oscurato dall'ombra di Xuanyuan Wentian. Non si aveva nessuna notizia sulla sorte di Xia Yuanba, che Xuanyuan Wentian vedeva come una potenziale minaccia da eliminare, né su quella del Impero Ventoblu né della setta della Divina Fenice, quindi Cang Yue e Feng Xue'er erano terribilmente preoccupate.


Tre giorni dopo il loro arrivo nel Regno Demoniaco Illusorio, Su Hengshan riprese finalmente conoscenza e Su Ling'er cominciò a dedicarsi interamente allo studio della medicina sotto la guida di Yun Gu. Il quarto giorno, Yun Che decise che si sarebbe diretto verso il continente del Cielo Misterioso da solo.


Se avesse rimandato ulteriormente lo scontro con Xuanyuan Wentian, era impossibile prevedere quale sarebbe stata la sua prossima, terrificante mossa.


“Yun Che, si davvero sicuro che ora puoi uccidere Xuanyuan Wentian?” gli chiese la Piccola Imperatrice Demoniaca, preoccupata.


Negli ultimi giorni, Yun Che aveva spiegato agli altri cosa gli era successo nell'continente Nuvola Azzurra, con un breve riassunto. Anche se la sua forza misteriosa era cresciuta vertiginosamente, l'ultima volta che lui, Feng Xue'er e la Piccola Imperatrice Demoniaca avevano affrontato insieme Xuanyuan Wentian non erano neppure riusciti a sconfiggerlo senza l'intervento di Fen Juechen. Era passato a malapena un mese da allora. Possibile che Yun Che avesse davvero colmato quell'immensa differenza di forza in così poco tempo?


“Anche se non ne sono sicuro al cento percento e non posso sapere quanto si sia rafforzato Xuanyuan Wentian in questo mese, come minimo posso tenergli testa e valutare la sua potenza. Anche se dovesse sconfiggermi, potrei comunque fuggire senza correre rischi.”


Anche se Yun Che aveva risposto in questo modo, nei suoi occhi c'era chiaramente uno sguardo estremamente sicuro e orgoglioso.


“Fratellone Yun, lascia che ti accompagni. Sono preoccupata per il mio Onorevole Padre e tutti gli altri.” disse gentilmente Feng Xue'er.


“Non preoccuparti.” la consolò Yun Che: “L'ultima volta abbiamo ferito gravemente Xuanyuan Wentian, devono essergli servite almeno due settimane o poco più per guarire completamente. Inoltre, dopo essere stato sconfitto, sicuramente sarà stato ancora più impaziente di risvegliare il potere del suo Sangue Diabolico, perciò non avrà avuto il tempo né l'energia per occuparsi di altre questioni.”


“Se davvero vuoi andare, allora porta con te anche Xue'er.” intervenne la Piccola Imperatrice Demoniaca, con freddezza: “Con la forza di Xue'er, avrete più possibilità di vittoria. E con qualcuno al tuo fianco, almeno ci penserai due volte prima di mettere a repentaglio la tua vita senza motivo!”


Yun Che: “...”


Lo sguardo di Yun Che puntò verso nord, in lontananza... quella era la direzione in cui si trovava il continente del Cielo Misterioso. Non se ne era reso conto, ma lo aveva lasciato già da parecchi mesi.


Ma adesso, era finalmente ora di tornare.


<em>Xuanyuan Wentian, è ora di saldare tutti i tuoi debiti!</em>


continente del Cielo Misterioso, Impero della Divina Fenice, Città della Fenice.


La Città della Fenice, che Jasmine aveva distrutto qualche mese prima, aveva ancora un aspetto malandato e, a giudicare dal suo aspetto, doveva essere stata fatta semplicemente qualche riparazione negli esterni. La Città della Fenice, dove di solito l'aria era ustionante, sembrava abbandonata. Guardandola dal cielo, era quasi impossibile vedere qualcuno muoversi per le strade.


“Come può essere... dove sono andati tutti gli abitanti della Città della Fenice?”


Siccome Feng Xue'er era preoccupata per la setta della Divina Fenice, lei e Yun Che si erano diretti esattamente lì con l'Arca Primordiale Misteriosa. Tuttavia, davanti a loro c'era soltanto una città desolata.


“Non preoccuparti. In confronto a com'era ridotta qualche mese fa, non mi sembra che la Città della Fenice abbia riportato molti altri danni, quindi forse... Per prima cosa, atterriamo e chiediamo qualche informazione.”


Yun Che prese per mano Feng Xue'er, che strinse con forza la presa per l'agitazione, poi scesero rapidamente, atterrando proprio di fronte a un uomo anziano, la cui forza misteriosa era la più forte presente nella zona.


L'uomo sembrava avere lo sguardo perso nei vuoti, sovrappensiero, e quando Yun Che e Feng Xue'er apparvero improvvisamente di fronte a lui indietreggiò di qualche passo, scioccato. Non appena vide Feng Xue'er, i suoi occhi si spalancarono: “Prin... Prin... principessa Xue? È... è davvero lei? Non sto... sognando, vero?”


Poi, si accorse all'improvviso di Yun Che, accanto a lei, e i suoi occhi sembrarono schizzargli fuori dalle orbite: “Tu...”


Tutti gli abitanti del continente del Cielo Misterioso erano convinti che Yun Che fosse ormai morto.


“Trentatreesimo Anziano, sono io! Dov'è il mio Onorevole Padre? Potresti dirmi subito dove sono andati il mio Onorevole Padre e tutti gli altri?” chiese con ansia Feng Xue'er, tremando leggermente per la paura di ricevere una risposta troppo terribile.


“Il Maestro della setta, è... è...” il Trentatreesimo Anziano inspirò a fondo: “Lui, il Gran Maestro della setta e tutti gli altri sono andati al Palazzo Supreme Ocean.”


“...” Feng Xue'er si calmò immediatamente, appoggiandosi al petto di Yun Che, e si abbandonò finalmente a un lungo sospiro di sollievo.


Yun Che avrebbe voluto con tutto se stesso fare un passo in avanti e rifilare trentatré violenti schiaffi a quel Trentatreesimo Anziano. <em>Se sono andati al Palazzo Supreme Ocean, allora di' subito che sono andati al Palazzo Supreme Ocean. Non è che sono partiti per un viaggio nell'Oltretomba, perché diavolo hai dovuto balbettare e inspirare prima di rispondere!? Guarda quanto hai fatto spaventare la mia Xue'er!</em>


“Il Palazzo Supreme Ocean?” Yun Che inarcò le sopracciglia: “Perché sono andati lì?”


Il Trentatreesimo Anziano era ancora piuttosto stupito di avere di fronte a sé il “risorto” Yun Che, quindi riuscì a rispondere soltanto dopo qualche istante: “Per la Conferenza del Sovrano Divino...La Conferenza del Sovrano Divino organizzata da Xuanyuan Wentian. Xuanyuan Wentian ha annunciato che terrà questa Conferenza del Sovrano Divino per autoproclamarsi Sovrano Supremo del continente del Cielo Misterioso... Tutti coloro che non hanno accettato l'invito sono stati dichiarati nemici del Sovrano Divino, e le loro famiglie e i loro Clan sono stati massacrati.”


“Conferenza del Sovrano Divino... per autoproclamarsi Sovrano Supremo del continente del Cielo Misterioso, questo sì che è essere arroganti.” Yun Che ridacchiò freddamente e chiese: “Quando inizierà questa Conferenza del Sovrano Divino?”


“Oggi. Il Maestro della setta e gli altri sono partiti già da qualche giorno.” rispose il Trentatreesimo Anziano, che doveva ancora riprendersi dallo stupore.


Oggi!?


“Il mio Onorevole Padre, il nonno, il bisnonno e tutti gli altri... stanno bene?” chiese Feng Xue'er, ancora piuttosto preoccupata: “Mentre ero via, Xuanyuan Wentian è venuto qui?”


“No... tuttavia, dei membri della regione della Potente Spada Celestiale ci hanno visitato parecchie volte, chiedendo sempre grandi quantità di Cristalli Profound, ingredienti medicinali e pillole come tributo. Non abbiamo avuto altra scelta se non soddisfare le loro richieste.” negli occhi del Trentatreesimo Anziano c'era un profondo terrore: “In qualche modo, Xuanyuan Wentian è diventato ancora più terribile del dio fantasma di cui si parla nelle leggende. Ho sentito dire che gli altri tre Maestri Sacri, che fino a qualche mese fa erano al suo stesso livello, si sono alleati e hanno provato ad affrontarlo, ma pur essendo da solo lui è riuscito a sconfiggerli miserabilmente.”


“Secondo le voci, anche la sua personalità è cambiata e ora è estremamente crudele e violento. Ogni persona o setta che abbia valutato anche solo per un secondo di non giurargli fedeltà è stato massacrato dalla regione della Potente Spada Celestiale. Persino parecchi membri della Sala Sun Moon Divine, del Santuario Absolute Monarch e del Palazzo Supreme Ocean sono morti per mano di Xuanyuan Wentian. Temo che non ci vorrà ancora molto prima che anche gli altri tre Luoghi Sacri siano costretti a fare un passo indietro e arrendersi, sottomettendosi a lui... Aah, da oggi in poi, non ci saranno più quattro Maestri Sacri nel continente del Cielo Misterioso. Quando Xuanyuan Wentian si sarà proclamato Sovrano Divino, chissà cosa accadrà al continente del Cielo Misterioso e quale sarà la sorte della nostra setta della Divina Fenice.”


Inizialmente i Quattro Luoghi Sacri coesistevano, limitandosi a vicenda. Era difficile che uno di essi riuscisse a sopraffarne un altro, perciò nessuno osava agire troppo avventatamente. Ma ora che Xuanyuan Wentian era diventato un Diavolo divino, superando di gran lunga gli altri tre Maestri Sacri, il fatto che l'equilibrio si fosse rotto era soltanto un fattore secondario. Xuanyuan Wentian stava diventando ancora più brutale e malvagio, siccome l'Energia Misteriosa oscura stava alterando il suo carattere. Per il continente del Cielo Misterioso, Xuanyuan Wentian era una disastrosa calamità, che diventava ancora più spaventosa giorno dopo giorno.


“Xue'er, andiamo al Palazzo Supreme Ocean!”


Yun Che strattonò Feng Xue'er e i due scomparvero istantaneamente, entrando nell'Arca Primordiale Misteriosa e attraversando una faglia dimensionale. L'Anziano della setta della Divina Fenice rimase lì, immobile, senza parole.


L'Arca Primordiale Misteriosa balzò attraverso lo spazio ancora una volta, scomparendo dalla Città della Fenice e arrivando nel cielo sopra l'oceano a nord del Palazzo Supreme Ocean.


Direttamente a sud, videro immediatamente un'isola volante avvolta da un debole bagliore blu. Tuttavia, in confronto alla prima volta che Yun Che aveva visitato il Palazzo Supreme Ocean, la luce che circondava l'isola mostrava chiaramente dei piccoli movimenti caotici.


Sotto di loro c'era una piccola isoletta circolare, con al centro una Formazione Profound di teletrasporto che emetteva della luce. Yun Che ricordò che quella piccola isola si chiamava “Isola Ocean Eye” e che, quando aveva visitato per la prima volta il Palazzo, era stato portato qui e poi aveva raggiunto l'isola sospesa nel cielo volando.


“Il Palazzo Supreme Ocean.” mormorò a bassa voce Feng Xue'er, guardandolo con gli occhi spalancati. Non era chiaro se per la preoccupazione per Feng Hengkong e gli altri o perché si stava ricordando di quando aveva visistato quel luogo la prima volta.


“È passato meno di un anno, non mi sarei mai aspettato che sarei davvero tornato qui.” disse Yun Che. Anche il suo primo incontro con Xuanyuan Wentian era avvenuto al Palazzo Supreme Ocean.


“Xuanyuan Wentian... è una persona davvero terrificante. Ambizione, talento, complotti, pazienza, ottime opportunità e un carattere spietato... aveva tutto ciò che poteva servirgli. Per sua sfortuna, però, a un passo dall'ottenere ciò che voleva è diventato un pazzo e ha perso sia il suo corpo sia la sua sanità mentale...” mormorò Yun Che, assorto nei suoi pensieri.


La Conferenza del Sovrano Divino sarebbe stato il momento in cui Xuanyuan Wentian si sarebbe finalmente goduto appieno i frutti dei suoi sforzi.


“Fratellone Yun Che, andremo direttamente lì?” chiese Feng Xue'er.


Yun Che ci pensò per qualche secondo, poi rispose: “No, nascondiamo le nostre auree e avviciniamoci con cautela. Per prima cosa, cerchiamo di capire cosa sta succedendo nel Palazzo. Andiamo, Xue'er.”


Proprio quando Feng Xue'er e Yun Che stavano per prendere quota, la formazione Profound al centro dell'Isola Ocean Eye sotto di loro si illuminò improvvisamente con un'intensa luce bianca, dalla quale uscirono due persone, una dopo l'altra.


“Hahahaha.” il ragazzo vestito di bianco di fronte all'altra persona sollevò improvvisamente lo sguardo e scoppiò a ridere subito dopo essere uscito dalla Formazione Profound: “Guarda questo immenso oceano. Finalmente questo Giovane Maestro capisce perché mio padre ha scelto questo luogo. In mezzo a questo immenso oceano blu, non c'è davvero nessun luogo dove poter scappare.”


“Hoho.” l'uomo piuttosto anziano che seguiva il giovane rise a sua volta: “Ma con il potere divino del nostro Maestro di Spada, c'è davvero qualcuno che potrebbe riuscire a sfuggire dalle sue mani se lui volesse ucciderlo?”


Yun Che e Feng Xue'er si fermarono contemporaneamente, e i loro sguardi si posarono sulle due persone sotto di loro. Il ragazzo aveva la forza misteriosa di un Signore di fase avanzata, mentre l'anziano era un Monarca di settimo livello. I due emettevano un'intensa aura simile a quella di due spade.


“Xuanyuan Wendao!” commentò Yun Che in tono grave, e il suo sguardo si incupì istantaneamente.


Quel ragazzo davanti all'anziano era, in effetti, il figlio di Xuanyuan Wentian... il suo unico figlio – Xuanyuan Wendao!!


Anche se già in passato Xuanyuan Wendao aveva un portamento altezzoso, in pratica si limitava ad avere un atteggiamento passivo-aggressivo. In presenza di altre persone, agiva con cautela e occasionalmente si dimostrava persino gentile e accondiscendente.


Tuttavia, ora Xuanyuan Wendao aveva un'espressione pregna di arroganza e vanità. I suoi occhi, il tono della sua voce e ogni altro suo aspetto erano follemente arroganti, a dir poco. Era praticamente come un imperatore che osservava la sua nazione e dominava tutto il mondo. Sembrava che nulla contasse alcunché, ai suoi occhi.


Questo cambiamento, ovviamente, derivava dalla straordinaria potenza di Xuanyuan Wentian.


“Umpf, ovvio. Tuttavia, ci sono ancora parecchie persone che si rifiutano di obbedirci. Quegli stupidi idioti sono ridicoli, continuano a sognare a occhi aperti, credendo di poter resistere a mio padre. Ma oggi, mio padre farà vedere loro cos'è davvero il potere. I deficienti che si rifiuteranno di obbedire capiranno cos'è davvero la disperazione e probabilmente il loro sangue tingerà di rosso acceso questo oceano blu.”


“Il Maestro di Spada... Oh, ho sbagliato. Come potrebbero dei comuni mortali opporsi alla potenza del Sovrano Divino? Quando oggi il Maestro di Spada diverrà a tutti gli effetti il primo Sovrano Divino nella storia del continente del Cielo Misterioso, allora tu, Giovane Maestro, diventerai il primo Principe Divino. In futuro, questo intero continente ti apparterrà, Principe Divino.” lo lusingò l'anziano alle sue spalle, sorridendo ininterrottamente.


“Hahahahaha!” Xuanyuan Wendao rise con arroganza: “Non soltanto il continente del Cielo Misterioso! Una volta terminata la Conferenza del Sovrano Divino, dopo aver punito come merita chiunque osi opporsi a noi, mio padre ricostruirà subito la Formazione Profound e si dirigerà nel Regno Demoniaco Illusorio. A quel punto, anche l'Illusory Demon Realm dovrà inginocchiarsi e sottomettersi, o verrà distrutto!”


“Heh heh, il meraviglioso sogno che condividete tu e tuo padre è davvero uno a cui tenete con tutto il cuore.”


Disse una voce fredda come il ghiaccio e carica di disprezzo, interrompendo la selvaggia risata di Xuanyuan Wendao e facendogli venire la pelle d'oca dalla testa ai piedi: “Chi ha parlato!?”


Booom!!!


Con un'esplosione assordante, l'anziano alle spalle di Xuanyuan Wendao, un temibile Monarca di settimo livello, fu improvvisamente scagliato via come una foglia secca, senza che potesse neppure gridare, schiantandosi fra le onde dell'oceano a parecchi chilometri di distanza. Quando Xuanyuan Wendao si voltò, finalmente vide chiaramente i volti di Yun Che e Feng Xue'er.


I suoi occhi si spalancarono dal terrore: “Voi... Voi due... Urgh!”


Prima ancora che potesse finire di urlare, la mano di Yun Che lo aveva già afferrato saldamente per la gola, impedendogli di emettere qualsiasi suono. Non riusciva più neppure a rantolare.


“Giovane Maestro Xuanyuan, quanto tempo.” Yun Che sorrise freddamente e sollevò Xuanyuan Wendao da terra: “Mi stavo giusto chiedendo cosa avrei potuto portare a tuo padre come regalo di benvenuto, quando per puro caso tu stesso sei ubbidientemente venuto da me.”
                                


                                



