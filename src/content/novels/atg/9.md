---
title: Capitolo 9 – Mogliettina, stai dormendo?
pubDate: 2024-05-22T23:22:06.184Z
tags:
    - atg
---


Aveva sposato una ragazza così bella, ma nella sua prima notte di nozze gli era stato proibito toccarla... accarezzare una qualsiasi parte del suo corpo e dormirle accanto. Poteva solo abbracciarsi le ginocchia, appoggiato al muro in un angolo della stanza…


Xiao Che sentì più che mai la crudeltà di questo mondo.


Il lume di candela rosso si rifletteva nella stanza rinnovata, era piacevole. Le due persone vestite di rosso rimasero a lungo in silenzio, una seduta sul bordo del letto e l’altra rannicchiata pietosamente nell’angolo. Si poteva sentiva il rumore dei loro respiri e nient’altro.


Dopo un po’ Xiao Che non si poté trattenere dal dire: “Non… mi farai davvero rimanere qui tutta la notte, vero?”.


Xia Qingyue sbatté le ciglia e si voltò leggermente con la grazia delle sue curve, si distese sul letto. Rilasciò la tenda scarlatta, lasciandola pendere giù. Xiao Che poté solo distinguere la sua ombra indistinta alla luce fioca della candela. All’improvviso Xia Qingyue agitò le mani e una fredda brezza spense le due candele rosse contemporaneamente, facendo rimanere Xiao Che nell’oscurità.


Se non fosse stato impossibile batterla, anche se era fredda nell’anima come nell’aspetto, le sarebbe comunque saltato addosso.


“Stavo solo scherzando, prima. Non solo non sono ubriaco, ma non ho bevuto nemmeno un sorso per l’intero pomeriggio… Non riesci neanche a stare agli scherzi, non hai senso dell’umorismo,” borbottò Xiao Che con risentimento.


“Sapevo che non eri ubriaco,” rispose Xia Qingyue con freddezza, e continuò allo stesso modo: “Ma detesto gli uomini che defecano ed urinano ovunque”.


<em>Defecano ed urinano… ovunque?</em>


<em>Che si riferisca…a quando stavo facendo uscire il vino dalla Perla del Veleno Celeste?</em>


<em>C*zzo!!</em>


Xiao Che spalancò gli occhi e si alzò bruscamente. “Stai insinuando che io defechi ed urini ovunque? Dove l’avresti visto? Hai solo sentito il suono di quando versavo vino! Versavo il vino… versavo il vino! In quanto nobile del clan Xiao, non farei mai una cosa così maleducata e sozza. Puoi sottovalutare il mio potere nel Profound, ma non insultare la mia nobiltà e le mie maniere!”


Dopo che Xiao Che ebbe finito di urlarle contro, sentì il calmo tono di Xia Qingyue. Lei disse: “Anche io stavo solo scherzando”.


Xiao Che stava quasi per esplodere dalla rabbia.


Depresso, Xiao Che ritornò nel suo angolo in silenzio… Quella donna sapeva davvero come scherzare!


Avrebbe dormito confortevolmente nel suo letto, ma nella sua prima notte di nozze eccolo a dormire in un angolo… Non riusciva a prendere sonno! Dopo essersi trattenuto per bel po’ di tempo, chiese: “Dunque, quando tornerai a Asgard Nuvola Gelida? Domani o dopodomani?”.


Xia Qingyue esclamò: “Come!?”


Xiao Che rise con un’espressione limpida e spiegò tranquillamente: “Nonostante conosca molto poco dei modi di Asgard Nuvola Gelida, so che accettano solo donne. I sentimenti d’amore sono proibiti ed è obbligatoria la castità. Ci sono innumerevoli bellissime donne a Asgard Nuvola Gelida e non ho mai sentito di una che si sia sposata. Ma tu mi hai sposato. Sembra che anche tra la gente di Asgard Nuvola Gelida, il tuo talento e i tuoi doni siano una rarità… Forse sei un talento che capita una volta in centinaia di anni. Altrimenti perché mai dovrebbero fare un’eccezione per te?”.


Xia Qingyue non parlò, basita.


Xiao Che alzò la testa, guardò l’oscurità del soffitto e continuò a parlare. “Farebbero di tutto per reclutarti nel loro Asgard Nuvola Gelida il prima possibile. Ci saranno più praticanti che studiano la via del Profound di quante una persona comune riuscirebbe a vederne in tutta la sua vita, e innumerevoli tesori. In tali circostanze il tuo Profound Power e la tua posizione aumenterebbero a dismisura. Te ne andrai presto, vero?”


Xia Qingyue rimase in silenzio a lungo. Dopo un po’ rispose: “Tra un mese”.


“Un mese?” L’espressione sorpresa di Xiao Che si mutò in un sorriso e, abbassando la testa, lui mormorò: “Ti ringrazio”.


“Per cosa?”


“Devi aver chiesto tu un mese di tempo. Dubito che Asgard Nuvola Gelida stia volontariamente ritardando il tuo reclutamento e che ti lascino rimanere con una persona inutile come me contro la tua volontà. Un mese vale molto visto che sei il loro prezioso tesoro. In futuro, potresti raggiungere lo stesso livello della Signora di Asgard Nuvola Gelida. Gli altri possono prendermi in giro e non considerarmi, ma una persona come te, che potrebbe raggiungere altezze inimmaginabili, ha accettato di sposarmi. Hai provato a proteggere e mantenere l’orgoglio di un uomo ridicolo come me… Nonostante sappia che lo stai facendo per ripagare la gentilezza di mio padre, ti ringrazio comunque.”


“Non devi,” rispose Xia Qingyue, impassibile. Ma il suo cuore si smosse leggermente, commossa da ciò che Xiao Che aveva appena detto. Non si sbagliava, anche la sua maestra le aveva detto che talenti come il suo erano incredibilmente rari anche a Frozen Colud Asgard e, una volta entrata a Asgard Nuvola Gelida, avrebbe potuto avanzare nel Profound Spirit Realm e anche raggiungere il Profound Earth Realm… Un livello che nemmeno la praticante numero uno di clan della Nuvola Vagante, Xiao Lie, avrebbe mai raggiunto.


Arrivare al Profound Earth Realm prima dei vent’anni… Per la gente di clan della Nuvola Vagante era un’impresa inimmaginabile.


“Prima di sposarti, pensavo che avresti provato risentimento verso di me e mi avresti ignorato, ma sei meglio di come immaginavo. Non solo sei molto bella, hai talento e sei gentile. Come donna, sei praticamente perfetta.”


Xia Qingyue rimase in un silenzio imbarazzato.


“Beh, visto che sei così gentile, certamente non lascerai che tuo marito dorma a terra la prima notte di nozze, no? Il mio letto è abbastanza largo e non sarebbe scomodo per due…”


Prima che Xiao Che potesse finire la frase, un’aura fredda e assassina si espanse nella stanza e lui rabbrividì. “Se continui a dire sciocchezze, ti caccerò fuori!”


Xiao Che piegò la bocca, si zittì ubbidientemente e posò di nuovo il suo fondoschiena indolenzito dove sedeva prima.


“Qualcuno è qui,” esclamò Xia Qingyue all’improvviso.


Xiao Che percepì un lieve e indistinto rumore di passi; se non si fosse concentrato, non l’avrebbe mai notato. Sembrava che qualcuno si fosse fermato improvvisamente di fronte al suo giardino; lo scalpiccio cessò proprio in quel momento e il rumore non parve avvicinarsi ulteriormente… perché nella stanza c’era l’intoccabile Xia Qingyue. Dopo essersi aggirato furtivamente, colui che aveva camminato fin lì se ne andò il più silenziosamente possibile, allo stesso modo in cui si era intrufolato.


&nbsp;


Era notte e Xiao Yulong non riusciva a dormire; ogni tanto guardava fuori dalla finestra con un’espressione irrequieta sul volto.


La porta si aprì e Xiao Yang arrivò con passo svelto. Xiao Yulong socchiuse gli occhi e chiese: “Com’è la situazione?”.


Xiao Yang fissò attentamente Xiao Yulong e disse con cautela: “Sono appena tornato dal giardino, sembra che… Xiao Che non sia rimasto chiuso fuori”.
L’espressione fiduciosa di Xiao Yulong sparì.


Xiao Yang si agitò e disse velocemente: “Ma non devi preoccuparti, capo. Xia Qingyue considera anche gli uomini del palazzo del governatore e della famiglia Yuwen con disprezzo, come potrebbe piacerle un perdigiorno come Xiao Che? Probabilmente non l’ha cacciato perché ne provava compassione. Forse non vuole che venga deriso… Sebbene sia nella stessa stanza con Xia Qingyue, dubito che stiano nello stesso letto… Xiao Che starà dormendo sul pavimento... dev'essere così”.


Xiao Yulong rivolse un’espressione cupa verso il giardino di Xiao Che e strinse i pugni.


“Xia Qingyue è la donna che desidero e nessuno può immischiarsi nei miei affari! Controllerò personalmente cos'è successo. Non permettere assolutamente che Xiao Che tocchi Xia Qingyue!”


“Sì!” rispose subito Xiao Yang.


Xiao Che era ancora sveglio, raggomitolato nell'angolo della stanza nel bel mezzo della notte. Aprì gli occhi, sollevò la mano sinistra e si guardò il centro del palmo; nell'oscurità emergeva una debole luce verde, proveniva dalla Perla del Veleno Celeste.


Nell'continente Nuvola Azzurra, solo con il potere della Perla del Veleno Celeste aveva causato trambusto e fermento nel mondo, ma aveva anche provocato le ire dell’intero continente...
Comunque, in quel modo aveva utilizzato quasi tutto il suo potere velenoso!


La Perla del Veleno Celeste si era fusa con il suo corpo, era diventata una parte di lui e Xiao Che riusciva a sentire a malapena la presenza della sua consueta tossicità. Prima della sua morte aveva usato il potere della Perla del Veleno Celeste per sterminare molti praticanti e le sue caratteristiche velenose si erano esaurite.
Prelevare troppo e consumare erano due concetti diversi: se la sua energia fosse stata consumata, avrebbe potuto recuperare qualcosa seppur lentamente; averne prelevata troppo indicava che avesse preso il potere dalla fonte in maniera diretta, forse rendendo impossibile ripristinare la sua forza originale.


Ora la Perla del Veleno Celeste aveva solo le più basse capacità di disintossicazione, raffinamento e fusione… naturalmente era rimasto anche il suo deposito di energia.


Con le Vene Misteriose distrutte e il potere esaurito della Perla del Veleno Celeste, non sarebbe mai stato considerato una persona importante in quella piccola città.


Ma il fatto più intollerabile era che… non poteva nemmeno consumare il matrimonio con sua moglie!


Se voleva acquisire potere, sarebbe stato fondamentale riparare le sue Vene Misteriose distrutte.


<em>Riparare le sue Vene Misteriose…</em>


Xia Qingyue era certa che non potessero essere ripristinate in un modo ordinario, ma per lui non era un’impresa impossibile perché era il successore di un medico straordinario!
Il suo maestro gli aveva spiegato molte volte la teoria del guaritore; di fronte ad un problema, bisogna ricordarsi che esistono cause ed effetti: se c’è un problema dev'esserci una soluzione; se ci sono persone sofferenti, ci devono essere guaritori. <em>In questo mondo non esiste un male incurabile e, se le persone dicono ciò, la colpa sta nell'incapacità del guaritore.</em>


Per quanto riguarda la riparazione delle sue Vene Misteriose, Xiao Che ci stava pensando. Le sue Vene Misteriose non erano malformate, erano state danneggiate alla nascita. In seguito le sue Vene Misteriose erano state compromesse in modo definitivo, rendendolo incapace di usare anche il più convenzionale dei metodi per ripristinarle.


Per distruggere le sue Vene Misteriose e dare origine ad altre, aveva bisogno di almeno tre cose…


“Mogliettina, stai dormendo?” chiese Xiao Che.


Anche dopo un lungo silenzio non ricevette risposta.


“Mogliettina, non stai davvero dormendo, vero?” chiese di nuovo.


“Il mio nome è Xia Qingyue!” rispose freddamente Xia Qingyue.


“So che ti chiami Xia Qingyue.” Xiao Che si grattò le sopracciglia e disse: “Mogliettina, ho qualcosa da chiederti”.


“Chiamami Xia Qingyue!” ordinò lei con rabbia.


“Oh, va bene!” Xiao Che annuì. Con un’espressione impassibile, le chiese: “Mogliettina, quando andrai a Asgard Nuvola Gelida, potresti ottenere la erba gemma Sette Misteri, un Cristallo Celeste Venature Viola e un nucleo Earth Profound? Potresti ottenere queste tre cose?”.
                                


                                



