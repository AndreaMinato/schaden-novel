---
title: Capitolo 907 – Spada Diabolica, Potere del Stadio Divino Misterioso
pubDate: 2025-02-03T07:52:46.888Z
tags:
    - atg
---


<em>Capitolo sponsorizzato! Grazie Mahesvara98!</em>


<em>6 in coda, 0/10 donazione</em>


<em>-Alstor, che stasera pubblica il 908</em>






Anche se Xuanyuan Wentian era diventato uno dei quattro Sacri Maestri del continente del Cielo Misterioso, quando era ancora giovane il suo talento era soltanto mediocre.


Anzi, in un luogo come la regione della Potente Spada Celestiale, non poteva neppure essere definito mediocre. Se non fosse stato per il suo cognome, Xuanyuan, sarebbe stato espulso dalla regione della Potente Spada Celestiale per il suo scarso talento, esattamente come era successo al fondatore della Villa della Spada Celestiale.


Il continente del Cielo Misterioso era un luogo dove la via del Profound dettava ogni legge, e in un luogo come la regione della Potente Spada Celestiale ovviamente c'erano chiare distinzioni gerarchiche... lì, era il livello della propria forza misteriosa a determinare definitivamente la propria posizione. Non era stato espulso perché nelle sue vene scorreva il sangue degli Xuanyuan, ma proprio per il suo scarso talento era diventato la vergogna di tutta la sua famiglia. Nella regione della Potente Spada Celestiale, tutti lo guardavano con freddezza, lo ridicolizzavano, lo disprezzavano e lo umiliavano. Persino i suoi genitori biologici erano completamente delusi da lui e spesso lo ignoravano, fingendo che non esistesse. Aveva sei fratelli biologici, eppure nessuno di loro lo degnava mai di uno sguardo.


Aveva sopportato così tante umiliazioni e sofferenze da arrivare a odiare persino se stesso e un giorno, alla fine, aveva ceduto definitivamente. Come un demone risvegliatosi dal sonno, la sua sete di potere crebbe follemente...


Un talento mediocre? Allora avrebbe compensato allenandosi disperatamente... gli altri coltivavano la loro forza misteriosa per otto ore al giorno, mentre lui arrivò ad allenarsi per sedici o persino venti ore al giorno. Per ottenere ancora più risorse e medicinali che potessero aiutarlo, utilizzò ogni mezzo e giunse persino a ferire crudelmente altri membri della Regione, in segreto, uno dopo l'altro... inclusi due dei suoi fratelli.


Quando la sua forza cominciò a crescere rapidamente, sorpassando sempre più quella dei suoi coetanei, tutti iniziarono a trattarlo con rispetto, lodarlo e persino ammirarlo. Il trattamento riservato ai forti e quello destinato ai deboli erano diversi come il cielo e la terra, il che portò ancor più all'estremo la sua sete di potere e i suoi metodi divennero sempre più selvaggi, tanto da renderlo completamente privo di scrupoli. Il giorno in cui finalmente raggiunse la vetta della Regione e divenne lo Spadaccino, cambiò il suo nome in “Xuanyuan Wentian”.


Il significato implicito nel suo nome era che, un giorno, avrebbe sfidato i Cieli stessi.


Siccome non poteva più reprimere la sua sete di potere, non appena scoprì l'esistenza del Regno degli Dei studiando alcuni antichi documenti iniziò a cercare di raggiungere quel mondo, ormai folle come un diavolo.


Per poter ricevere la carica di Spadaccino, aveva persino assassinato il suo fratello maggiore.


Per ottenere la Spada Heavenly Sin Divine, aveva sterminato l'enorme Famiglia Reale Notte Eterna, rischiando di ricevere pesanti punizioni dagli altri Luoghi Sacri.


Per spezzare il sigillo sulla Spada Diabolica, aveva viaggiato per l'intero continente del Cielo Misterioso, cercando per centinaia di anni innumerevoli tesori mistici e pietre Profound... per ottenere il sangue di un diavolo, l'ultimo tassello mancante, aveva sigillato l'anima di Ye Mufeng e aveva dato la caccia alla reincarnazione di Ye Huang... in attesa del giorno in cui le Tredici Stelle si sarebbero allineate, aveva aspettato con amarezza mille anni... per ottenere lo Specchio del Samsara, aveva complottato alle spalle degli altri tre Luoghi Sacri e li aveva spinti ad attaccare l'Illusory Demon Realm unendo le forze... e per spezzare l'ultimo sigillo rimasto sulla Spada Diabolica, aveva complottato contro l'intero continente del Cielo Misterioso.


E alla fine, a causa di un piccolo errore di calcolo, aveva dovuto stringere i denti e abbandonare il suo stesso corpo.


Ma finalmente, aveva ottenuto il suo attuale potere e aveva davvero il mondo fra le sue mani.


Tenacia, ossessione, pazienza, astuzia, crudeltà, spietatezza... e anche un briciolo di fortuna. Ecco ciò che aveva reso Xuanyuan Wentian ciò che era adesso.


Era sicuro che la sua attuale forza fosse qualcosa che aveva meritato e che nessun altro al mondo fosse degno di averla. Quando era finalmente riuscito a raffinare tutto il suo sangue diabolico, si era sentito come se tutti gli altri esseri viventi del continente del Cielo Misterioso non fossero altro che formiche.


Eppure, non appena aveva deciso di conferirsi il titolo di Sovrano Divino, Yun Che era comparso dal nulla ed era diventato così forte da riuscire a tenergli testa... eppure era passato soltanto un mese dall'ultima volta che lo aveva afrontato.


Il potere da Diavolo Divino che aveva ottenuto con immensi sacrifici nel corso della sua intera vita era stato davvero eguagliato da Yun Che in un solo mese. Come poteva accettarlo!?


Yun Che disse, con un tono incredibilmente serio: “Una buona metà del mio potere deriva dalla mia Maestra, ma ho ottenuto l'altra metà scarsa mettendo costantemente in pericolo la mia vita! Come minimo, non sono affatto come te, che hai sterminato un intero Luogo Sacro, gettato nel caos l'Illusory Demon Realm e rubato il corpo di un'altra persona per soddisfare la tua folle sete di potere!”


“La tua Maestra...” gli occhi di Xuanyuan Wentian divennero iniettati di sangue non appena quella ragazza vestita di rosso, dalla potenza tremendamente spaventosa, riapparve nella sua mente. Anche se era diventato il “Sovrano Divino”, ogni volta che ripensava a Jasmine il suo cuore sobbalzava ancora dalla paura. Gridò, amareggiato: “Perché... Perché questo Sovrano non ha incontrato un Maestro come quella ragazza!? Perché!? Non è giusto... non è giusto! AHHHH!!”


Anche l'invidia era un'emozione negativa. Perciò, quella di Xuanyuan Wentian fu stimolata dall'Energia Misteriosa Oscura, che la fece diventare ancora più intensa, facendola ardere come un incendio.


Ringhiando a squarciagola, Xuanyuan Wentian caricò verso Yun Che, scattando verso di lui come una bestia selvaggia impazzita. Due enormi artigli diabolici si materializzarono contemporaneamente, sferrando verso di lui due attacchi con traiettorie incrociate.


Yun Che schivò prontamente e la sua sagoma ricomparve istantaneamente a parecchie decine di metri di distanza. Xuanyuan Wentian, che non aveva colpito altro che aria, si fermò improvvisamente, tremando senza sosta. Tuttavia, non si voltò... dopo parecchi secondi, i brividi che scuotevano il suo corpo diminuirono, fino a svanire completamente.


Anche la sua Energia Misteriosa, prima in preda al caos, era tornata calma e regolare.


“Heh, hehehehe.” Xuanyuan Wentian stava ridendo, ma non era più una risata rabbiosa, feroce e senza freni. Piuttosto, era abbastanza cupa. Si voltò lentamente, i suoi occhi neri come la notte avevano recuperato la loro terrificante calma.


Yun Che: “...”


“Questo Sovrano si era quasi dimenticato di una cosa.” sollevò lo sguardo e fissò Yun Che, dicendo in tono inquietante: “Le tue Vene Misterioses erano menomate e sono guarite soltanto quando avevi sedici anni. Quindi, hai coltivato la tua forza misteriosa per meno di otto anni. Meno di otto anni... Heh.”


“Per essere diventato così forte in meno di otto anni, chissà quanti segreti nascondi nel tuo corpo?” il sorriso di Xuanyuan Wentian si fece ancora più minaccioso e anche il suo sguardo all'improvviso era diventato parecchie volte più cupo.


“E quindi?” rispose Yun Che, a sua volta con un sorriso glaciale.


“In fin dei conti, la differenza tra la nostra fortuna è semplicemente fin troppo grande. Per essere arrivato al tuo livello in meno di otto anni, probabilmente devi essere la persona più fortunata di questo continente... purtroppo, la più grande disgrazia della tua vita è stata incontrare questo Sovrano.”


Questo Sovrano porrà fine una volta per tutte alla tua fortuna e alla tua vita! Quando sarai morto, ovviamente anche tutti i segreti nascosti nel tuo corpo apparterranno a questo Sovrano!” gli occhi di Xuanyuan Wentian si spalancarono, emanando un bagliore crudele e ardente: “A quel punto, la tua fortuna non sarà altro che l'ultima pietra sulla strada percorsa da questo Sovrano per ascendere a un altro mondo!”


“Che peccato, davvero. Ammesso che io muoia, potresti scordarti di poter rubare anche solo un briciolo di ciò che c'è nel mio corpo.” Dall'espressione di Yun Che, sembrava che stesse guardando un idiota.


“In questo caso...” nella mente di Xuanyuan Wentian riaffiorò il Sacrificio Devil Wheel Blood, la tecnica proibita dei Diavoli che la Spada Diabolica aveva attivato con l'energia di Fen Juechen per divorarlo completamente. Le sue labbra si incurvarono verso l'alto, poco a poco. Anche se utilizzarla una seconda volta dopo così poco tempo sarebbe stato piuttosto difficile, se fosse riuscito a ottenere tutti i poteri di Yun Che... Quel folle sarebbe stato disposto a pagare anche il più alto dei prezzi.


“Yun Che, il fatto che tu sia diventato così forte ha davvero stupito profondamente questo Sovrano. Non solo sei riuscito a far perdere a questo Sovrano il controllo delle sue emozioni, lo hai persino spaventato per un breve istante.” disse con indifferenza Xuanyuan Wentian, sollevando lentamente una mano avvolta da luce nera: “Ma è ora di farla finita.”


Crack!!


Saette nere come la pece scaturirono dal basso verso l'alto, come fulmini oscuri provenienti dal purgatorio. Una grande spada nera comparve nella mano di Xuanyuan Wentian. Sulla sua elsa c'erano due occhi diabolici che emettevano una terrificante luce nera.


In un istante, l'aura oscura che avvolgeva Xanyuan Wentian crebbe vertiginosamente. La sua Energia Misteriosa, già nera come la notte, divenne ancora più scura. La cosa ancora più terrificante era che l'energia che lo avvolgeva si stava espandendo e continuava a crescere con una velocità allarmante. Per effetto di quell'energia oscura, il cielo e la terra divennero rapidamente più bui. Sotto di loro, l'oceano costantemente scosso dalle onde, come se fosse stato schiacciato da una montagna, divenne calmo come uno stagno.


A un certo punto, quell'energia oscura smise di crescere e, al contrario, si indebolì improvvisamente. Tuttavia, la pressione che stava schiacciando Yun Che non diminuì affatto, anzi, all'improvviso scosse persino la sua anima. Dopodiché, per effetto dell'aura di Xuanyuan Wentian, Yun Che cominciò a provare un intenso senso di inferiorità, che cresceva sempre più.


<em>Questo è...</em>


<em>L'aura di Xuanyuan Wentian sta... sta totalmente cambiando!?</em>


Sotto l'effetto di quella potenza enorme, terrificante e indescrivibile, l'oceano nel raggio di centinaia di chilometri fu avvolto da un silenzio tombale. Il cielo divenne stranamente buio e lo spazio stesso smise di muoversi, come se fosse stato congelato. Di fronte a quell'aura che avvolgeva persino il cielo, innumerevoli praticanti del mistero rimasti al Palazzo Supreme Ocean si inginocchiarono senza rendersene conto, in preda al terrore, e per parecchio tempo non ebbero il coraggio di alzarsi di nuovo in piedi.


Di fronte a quell'aura, si sentivano come se stessero vedendo un dio scendere dai Cieli.


“...” Yun Che si irrigidì. Strinse leggermente i denti e inspirò a fondo. Il suo petto, che per parecchi secondi era rimasto immobile, riprese finalmente a muoversi su e giù, seguendo il suo respiro, e quella sensazione incredibilmente soverchiante diminuì leggermente.


Crack!!


Crack!!


Il cielo era diventato completamente nero. Soprattutto nell'area intorno a loro due, dove non se qualcuno avesse disteso un braccio in avanti non avrebbe visto neanche la propria mano. Persino l'acqua dell'oceano era diventata nera come l'inchiostro. Degli scuri fulmini di Energia Misteriosa colpivano le onde, e il loro campo di battaglia sembrava essersi trasformato in un purgatorio oscuro.


“Vedi tutto questo? Lo percepisci? Questo è il vero potere di questo Sovrano.”


Con in mano la Spada Diabolica, alla quale aveva connesso il suo sangue e la sua anima, la forza di Xuanyuan Wentian aveva subito ben più di un cambiamento scioccante. Quella volta nella Regione del Ghiaccio Estremo, Xuanyuan Wentian da disarmato era stato sconfitto dalla Piccola Imperatrice Demoniaca, ma non appena aveva estratto la sua Spada Diabolica aveva rovesciato l'esito dello scontro.


E ora, l'aumento di potenza concesso a Xuanyuan Wentian dalla Spada Diabolica era diventato ancora più evidente.


“Questo è il potere della Via Divina, il potere del Stadio Divino Misterioso. Nel continente del Cielo Misterioso, non era considerato altro che un'antica leggenda. Eppure, finalmente grazie a questo Sovrano è diventato realtà.”


Xuanyuan Wentian sollevò lentamente la Spada Diabolica Notte Eterna. La sua lama si lasciò alle spalle una lunga fenditura nera... era una frattura spaziale, eppure non sparì per parecchio tempo.


“Questo potrebbe essere un piccolo problema...” mormorò fra sé e sé Yun Che. Non si sarebbe mai aspettato che Xuanyuan Wentian fosse davvero diventato così sorprendentemente forte. Anche se dentro di sé era agitato, non lasciò trapelare neanche una traccia di incertezza sul suo volto. Al contrario, disse con un tono parecchio sprezzante: “Stadio Divino Misterioso? Heh, che sciocchezza.”


“Mn? Cosa intendi dire?” la voce di Xuanyuan Wentian si incupì all'improvviso, come se il fatto che Yun Che dubitasse del suo potere lo avesse fatto infuriare.


“Anche se la mia forza misteriosa è ancora lontana dal Stadio Divino Misterioso, comprendo la sua natura molto meglio di te. Perché il vero potere della Via Divina era quello della mia Maestra!” sul viso di Yun Che comparve lentamente un ghigno: “La mia Maestra una volta mi ha detto che per intraprendere davvero la Via Divina non è sufficiente un aumento della forza misteriosa, ma è necessario che anche la propria energia vitale, l'energia spirituale e le capacità percettive raggiungano un livello sufficientemente alto. Mi disse anche che, quando si intraprende la Via Divina, si rinasce interamente e si riesce a percepire il mondo e le sue leggi in un modo completamente diverso, così da ottenere un'anima in grado di esistere autonomamente, oltre a sopravvivere incredibilmente a lungo.”


“In quanto a te, anche se la potenza della tua forza misteriosa in effetti ha raggiunto il Stadio Divino Misterioso, purtroppo la tua energia vitale e quella spirituale...”


“Chiudi quella bocca!!” Xuanyuan Wentian all'improvviso tremò dalla testa ai piedi e anche la luce oscura che lo circondava cadde nel caos: “Osi davvero... Osi davvero dubitare che questo Sovrano abbia intrapreso la Via Divina.”


“Oh ––” Yun Che ridacchiò: “A giudicare da quanto sei agitato, sembrerebbe che anche tu ne sia consapevole.”


“Pur possedendo soltanto pochissimo sangue diabolico e un'anima di diavolo danneggiata, per soddisfare la tua sete di potere hai assorbito forzatamente tutta la loro energia in poco tempo. Questo è esattamente il più grosso tabù della via del Profound... oh no, mi sbaglio, un'azione così poco lungimirante sarebbe un tabù su ogni piano di esistenza.” disse Yun Che, con freddezza: “Anche se ora hai un potere enorme che può essere paragonato a quello di qualcuno al Stadio Divino Misterioso, non potrai più procedere oltre per il resto della vita. Da oggi in avanti, ti indebolirai sempre di più senza riuscire mai più a recuperare il potere perso. In quanto alla durata della tua vita, hehehe, probabilmente potresti sopravvivere al massimo per altri mille anni, il che non è paragonabile neppure a quella di un Signore di basso livello.”


“Tu!!!” la luce oscura che avvolgeva Xuanyuan Wentian era completamente in preda al caos e il suo aspetto era estremamente minaccioso. Infatti, le parole di Yun Che avevano toccato il peggiore dei suoi tasti dolenti, superando la sua apparente sicurezza e arroganza.


“E non è tutto!” Yun Che, però, proseguì, urlando ancora più forte di prima: “Anche la tua energia vitale e quella spirituale si stanno indebolendo anziché rafforzarsi, quindi la tua percezione come potrebbe migliorare? Prima, io e Xue'er eravamo nascosti a soli dieci chilometri dall'Arena Sea God, eppure non sei riuscito a individuarci finché non ci siamo fatti avanti, come potresti riuscire a percepire l'esistenza di un altro mondo... Heh, evidentemente, è tutto frutto della tua immaginazione, stai mentendo a te stesso...”


“Tu!! Questo Sovrano ti ridurrà in decine di migliaia di pezzi!!” ringhiò furiosamente Xuanyuan Wentian, scattando verso Yun Che ed emettendo un'aura oscura che avrebbe potuto sconvolgere il cielo e la terra. La Spada Diabolica Notte Eterna emise un bagliore nero che sembrava provenire dal purgatorio stesso.


Gli occhi di Yun Che si restrinsero. Non osava parare quell'attacco a testa bassa, perciò schivò rapidamente, indietreggiando molto lontano. Ma già che c'era, non perse l'occasione per scagliare un'ultima spietata provocazione: “Non solo non sei davvero entrato nel Stadio Divino Misterioso, ma sicuramente non riuscirai mai a raggiungerlo in vita tua!”
                                


                                



