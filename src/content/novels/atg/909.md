---
title: Capitolo 909 – Spada Assoluta Senza Ritorno
pubDate: 2025-02-03T07:52:46.889Z
tags:
    - atg
---


<em>Capitolo Sponsorizzato! Grazie Mahesvara98!</em>


<em>4 in coda, 0/10 donazione</em>


<em>-Alstor, che sta sfasando, quindi se trovate errori segnalateli che correggo il prima possibile</em>






“Oh? Hai subito soltanto ferite leggere?” quando vide le condizioni di Yun Che, negli occhi neri di Xuanyuan Wentian comparve un profondo stupore, ma subito dopo le sue labbra si incurvarono in un sorriso freddo come il ghiaccio: “Ottimo, questo Sovrano si godrà appieno i tuoi inutili sforzi!”


Il tono di Xuanyuan Wentian era di nuovo arrogante. Da quando aveva iniziato a usare il suo potere della Via Divina, Yun Che non era più riuscito a passare in vantaggio neanche per un secondo. Rise a squarciagola e sferrò un colpo con la Spada Diabolica Notte Eterna. Un raggio di spada nero, largo quasi trecento metri, lacerò lo spazio dirigendosi verso Yun Che.


Yun Che si concentrò e volò verso l'alto, percorrendo rapidamente tre chilometri. Il fendente di energia nera passò poco al di sotto dei suoi piedi e nell'oceano sotto di lui comparve immediatamente una fenditura. Con entrambe le braccia rivolte verso l'alto, puntò verso Xuanyuan Wentian. La lama del suo spadone fu avvolta dalle fiamme e l'ululato del Lupo Celeste risuonò per l'oceano.


“Phoenix Fendente del Lupo Celeste!!”


Screeech!!!


Lo spazio stesso venne tagliato come carta velina e persino la densa Energia Misteriosa oscura fu lacerata violentemente. Attraversando i parecchi chilometri che lo separavano da Xuanyuan Wentian in un istante, la sagoma del Lupo Celeste si scagliò direttamente verso il suo petto.


“Umpf, di fronte al potere da Diavolo Divino di questo Sovrano, la tua forza non è altro che una barzelletta!!”


Xuanyuan Wentian non usò la sua spada. Al contrario, distese una mano e una gigantesca massa di luce nera si scontrò con la sagoma fiammeggiante del Lupo Celeste. Con un'improvvisa esplosione di lamenti, la traiettoria del Lupo Celeste infuocato venne deviata e passò di lato a Xuanyuan Wentian senza colpirlo. Poi, esplose alle sue spalle, ma persino le tempeste di energia generate dall'impatto furono rapidamente divorate dall'oscurità.


Yun Che: “...”


“Hai visto? Questo è il potere della Via Divina, questa è la differenza fra te e questo Sovrano!” fissando Yun Che, Xuanyuan Wentian distese tre dita avvolte da un bagliore nero: “Trenta secondi. Entro trenta secondi, questo Sovrano ti annienterà riducendoti in cenere nera! Anche se possiedi l'Arca Primordiale Misteriosa, non pensare di poter sfuggire dalle mani di questo Sovrano!!”


“E poi, la prossima sarà quella piccola fenice!!”


“Quel cosiddetto 'futuro senza limiti' di cui hai parlato, per gli occhi di questo Sovrano non è altro che una sciocchezza!!”


L'oscurità vorticò e Xuanyuan Wentian creò un'ombra illusoria all'interno di essa, avvicinandosi rapidamente a Yun Che. La Spada Diabolica Notte Eterna sferrò un altro fendente, emettendo uno strano raggio di spada a sei punte. Non appena comparve proprio di fronte a Yun Che, si era già trasformato in una gigantesca Formazione di spada nera, che fece provare all'anima di Yun Che un dolore lancinante, come se fosse stata trafitta.


Per un attimo, Yun Che ebbe un'espressione indecisa. Alla fine, scelse di non parare direttamente quell'attacco e preferì schivare di scatto con l'Ombra Spezzata del Dio Stellare, evitando completamente la formazione di spada. Xuanyuan Wentian si voltò immediatamente verso la sua nuova posizione e sferrò un affondo che lacerò lo spazio come un terribile fulmine.


Yun Che scomparve di nuovo, lasciandosi alle spalle cinque immagini residue e ricomparendo a centocinquanta metri di distanza.


Boom!!


Boom!!


Crack!!


Xuanyuan Wentian sferrò cinque attacchi consecutivi, ma nessuno di essi poté nulla contro la strana e imprevedibile Ombra Spezzata del Dio Stellare.


L'aspetto più potente delle Arti del Dio Malvagio, le arte misteriosa principali di Yun Che, era che permettevano di usare l'Energia Misteriosa in una sua forma “impazzita”, incrementandone notevolmente la potenza. Combinandole allo spadone nelle sue mani, il suo potere distruttivo raggiungeva livelli estremamente alti. Di conseguenza, non temeva mai uno scontro diretto.


Di solito, usava l'Ombra Spezzata del Dio Stellare per controbilanciare gli svantaggi dello spadone, che limitava i suoi movimenti, in modo da impedire ai nemici di fuggire e costringerli a uno scontro diretto. Questa era la prima volta che usava ripetutamente l'Ombra Spezzata del Dio Stellare per evitare uno scambio di colpi con il suo avversario.


Infatti, già i due soli colpi di spada di prima gli avevano causato notevoli danni. Il potere del Stadio Divino Misterioso era molto più spaventoso di quanto si aspettasse.


“Scappi?” l'espressione di Xuanyuan Wentian divenne feroce: “Questo Sovrano è curioso di sapere come hai intenzione di fuggire!”


La mano libera di Xuanyuan Wentian scattò improvvisamente in avanti, stringendosi con forza, come per afferrare Yun Che.


In un istante, lo spazio intorno a Yun Che nel raggio varie centinaia di chilometri divenne completamente distorto e, deformandosi, si restrinse intorno a lui.


Lo sguardo di Yun Che si incupì subito, perché aveva percepito chiaramente che lo spazio stesso si stava stringendo intorno a lui e si sentiva come se ogni parte del suo corpo fosse schiacciata da una lastra d'acciaio incredibilmente pesante. Faceva molta fatica persino a respirare. Cercò di allontanarsi frettolosamente, ma il suo corpo si mosse soltanto di pochi centimetri, poi lo spazio circostante si distorse profondamente ancora una volta. La forza che lo schiacciava divenne parecchie volte più intensa, impedendogli persino di sollevare le braccia per qualche istante.


<em>Questo... Cosa...</em>


“Per qualcuno al livello di questo Sovrano, lo spazio stesso è già così fragile e malleabile.” Xuanyuan Wentian ritrasse la mano e si avvicinò con calma a Yun Che: “Questa è manipolazione spaziale causata dalla forza della Via Divina, un potere onnipotente che non potrai mai conoscere in vita tua!”


“Lascia scoprire a questo Sovrano se anche tu, nel momento più disperato, implorerai di essere risparmiato scodinzolando come un cagnolino! Come tutti quegli altri inutili insetti! Hahahahaha...”


Di fronte a Yun Che, che ormai era indifeso come una tartaruga in una giara, Xuanyuan Wentian si abbandonò a una risata arrogante. La Spada Diabolica Notte Eterna sfrecciò in avanti e un raggio di spada nero come la pece, lungo circa dieci metri, si diresse verso Yun Che, intrappolato dallo spazio, con la terribile potenza della Via Divina.


“Uuuurghhh!!!”


Yun Che grugnì, stringendo i denti e lottando con tutte le sue forze. Quel sigillo era completamente diverso dalla “Prigione di Oscurità” usata in passato da Xuanyuan Wentian. La Prigione di Oscurità usava l'energia oscura diabolica per limitare forzatamente i movimenti del bersaglio, ma quello in cui Yun Che era intrappolato ora era un sigillo spaziale, creato manipolando lo spazio stesso semplicemente attraverso una forza immensa.


Yun Che aveva già subito l'effetto di alcuni sigilli spaziali, in passato, ma nessuno di essi era terrificante quanto questo.


Tutta la sua Energia Misteriosa eruppe furiosamente, eppure riuscì soltanto a spostarsi di qualche centimetro. Ma il raggio di spada nero aveva già perforato lo spazio, colpendolo dritto al petto.


Puuuf!!!


Neppure la Spada Colpo Celeste Nemesi dei Diavoli non riuscì a dissipare completamente il raggio di spada creato dalla Spada Diabolica Notte Eterna, che colpì brutalmente il petto di Yun Che. Con un esplosione di luce nera, un grosso fiotto di sangue sgorgò dal suo torace, tingendolo immediatamente di rosso. Dalle sue labbra, inoltre, fuoriuscì un grugnito di dolore.


“Mn?” Xuanyuan Wentian, tuttavia, corrugò la fronte... perché quell'attacco era un colpo sferrato con la potenza della Via Divina e aveva chiaramente colpito Yun Che dritto al petto, eppure non lo aveva trapassato da parte a parte.


“Il tuo corpo è davvero resistente.” canticchiò lentamente Xuanyuan Wentian. Anche se i suoi occhi erano stranamente giocosi, dentro di sé era estremamente scioccato e incredulo. Infatti era sicuro che anche lui, se fosse stato colpito direttamente dal proprio raggio di spada, sarebbe stato perforato da parte a parte.


<em>Che il corpo di Yun Che abbia davvero superato il mio Fisico Diabolico!?</em>


<em>Assolutamente impossibile!!</em>


“Allora che ne dici di... questo attacco!?”


Sul viso di Xuanyuan Wentian comparve un sorriso feroce simile a quello di un crudele diavolo. Un altro raggio di spada, stavolta lungo parecchie centinaia di metri, comparve improvvisamente sopra la Spada Diabolica Notte Eterna. Poi, anziché scattare in avanti il raggio iniziò a restringersi rapidamente, fino a raggiungere poco più di mezzo metro di lunghezza.


Hsss...


“Muori!!”


Lo spazio intorno al raggio di spada nero emise un ululato agghiacciante, come se stesse tremando a causa del terribile potere contenuto in quel colpo.


Bang!!


Lo spazio intorno alla Spada Diabolica Notte Eterna esplose all'improvviso, spezzandosi in innumerevoli frammenti spaziali. Il raggio di spada, più nero di un abisso, lacerò lo spazio fratturato e si diresse verso il petto di Yun Che con un'aura mortale.


Quasi nello stesso istante, delle brillanti fiamme dorate eruppero improvvisamente dal corpo di Yun Che.


“Yellow Springs Ashes!!!”


BOOM BOOM BOOM


Le Fiamme del Corvo Dorato esplosero violentemente intorno a Yun Che e, ad ogni boato, un altro strato di fiamme erompeva verso l'esterno. Lo spazio che era stato sigillato e si era ristretto per effetto dell'Energia Misteriosa di Xuanyuan Wentian si sciolse immediatamente. Dopo essere stato raggiunto da oltre venti strati di fiamme, persino il raggio di spada che si stava dirigendo verso Yun Che venne completamente annientato, ancora a parecchi metri dal suo petto.


“Oh?” gli occhi di Xuanyuan Wentian si spalancarono ancora una volta. Subito dopo, ringhiò come un folle, sia infuriato che entusiasta: “Fantastico! Lotta così! Lotta con tutte le tue forze!”


Di fronte a quelle terribili fiamme, Xunayuan Wentian non schivò, anzi, decise di scontrarsi direttamente con esse, urlando come se fosse impazzito. Tutta l'energia oscura alle sue spalle si concentrò istantaneamente sulla lama della Spada Diabolica Notte Eterna. Poi, con un fendente, un'enorme mezzaluna di luce nera si materializzò di fronte a lui, schiantandosi contro le Fiamme del Corvo Dorato che continuavano a espandersi con una rapidità sorprendente.


Weeooom!!


Le Fiamme del Corvo Dorato furono immediatamente tagliate dalla mezzaluna di oscurità. Osservando da lontano, sembrava che un sole ardente fosse stato spietatamente tagliato in due metà perfettamente identiche. Yun Che, che era appena riuscito a sfuggire al sigillo spaziale e che aveva rilasciato quel Yellow Spring Ashes con tutte le sue forze, non ebbe neppure il tempo di riprendere fiato prima che una pressione schiacciante discendesse su di lui.


Yun Che digrignò i denti con ferocia e fece circolare forzatamente tutta l'Energia Misteriosa che aveva in corpo, già in preda al caos. Con un ruggito assordante, fece scattare verso l'alto la Spada Colpo Celeste Nemesi dei Diavoli con tutte le sue forze.


“Annientamento Supremo!!”


L'aura dello spadone vermiglio esplose verso l'alto, schiantandosi rovinosamente contro la mezzaluna di oscurità generata dalla Spada Diabolica Notte Eterna. L'energia dell'oscurità diminuì istantaneamente, ma non era comunque qualcosa che Yun Che potesse bloccare con un solo colpo sferrato di fretta, perciò l'energia della Spada Colpo Celeste Nemesi dei Diavoli si disperse dopo un breve stallo. Yun Che grugnì e venne scagliato via come una foglia secca durante un uragano.


“A quanto pare stai per arrivare al limite! Stavolta... devi morire per davvero!!”


Xuanyuan Wentian sollevò lentamente un braccio. Un intento di spada, privo di forma, vibrò silenziosamente tra il cielo e la terra. Poi, mosse delicatamente la Spada Diabolica in direzione di Yun Che.


Il mondo fu improvvisamente avvolto dal silenzio per un breve istante. La luce, i suoni, ogni cosa si fermò completamente. Tra il cielo e l'oceano, c'era soltanto una sola gigantesca spada nera che sembrava provenire dalle profondità del purgatorio. Si muoveva a una velocità incredibile, lacerando l'aria... e lasciandosi dietro una fenditura nera come la notte, che faceva sembrare che l'intero cielo fosse stato tagliato in due.


La Spada Senza Ritorno. Era una tecnica suprema che poteva essere utilizzata soltanto padroneggiando il livello più alto delle tecniche della Spada Assoluta Heaven Might. Era l'attacco legato alla spada più potente in assoluto, che Xuanyuan Wentian aveva padroneggiato soltanto dopo aver dedicato la sua intera vita alla Via della Spada.


Da quando l'aveva imparata, nessuno era mai riuscito a schivare quella tecnica.


Quell'attacco era semplicemente troppo veloce, tanto che Yun Che non riusciva neppure a seguirlo con lo sguardo. Tuttavia, la gelida sensazione di un'incombente minaccia mortale scosse profondamente la sua anima. Il suo corpo reagì di riflesso, un po' più in fretta della sua mente, e attivò quasi istintivamente la Barriera del Dio Malvagio.


Crack!!!!


Non appena la Barriera del Dio Malvagio comparve, la Spada Diabolica la colpì come se fosse comparsa dal nulla, attraversando le faglie della fenditura spaziale.


Come se fosse stato colpito da un fulmine, Yun Che, che era ancora a mezz'aria per essere stato scagliato all'indietro, precipitò improvvisamente come un meteorite. In un istante, si ritrovò a parecchie decine di chilometri di distanza.


“Hss~”


Yun Che stava digrignando i denti così forte da farli quasi spezzare, mentre tutta l'energia che aveva in corpo si dirigeva verso la Barriera del Dio Malvagio. Tutte le ferite sul suo corpo si erano riaperte. Quello che sembrava un semplice colpo di spada, in realtà conteneva una potenza terrificante e mai vista prima. Non appena la Barriera del Dio Malvagio venne colpita, Yun Che si sentì come se tutte le ossa del suo corpo stessero per polverizzarsi.


In un istante, in un solo breve istante, era stato scaraventato a venti o trenta chilometri di distanza. E proprio in quel momento, le innumerevoli crepe sulla Barriera del Dio Malvagio la portarono sul punto di collassare. Per di più, la Spada Diabolica Eternal Heaven era proprio di fronte ai suoi occhi e si era già conficcata spietatamente nella Barriera, a neppure dieci centimetri dal suo petto. E continuava ad avvicinarsi rapidamente.


Quello era l'attacco dello spadaccino migliore del continente del Cielo Misterioso.


Inoltre, era la sua tecnica definitiva, infusa con in potere della Via Divina.


Riuscire a resistergli per anche quel singolo istante con il potere di un mortale sarebbe stato un evento già abbastanza incredibile da restare impresso nella storia del continente del Cielo Misterioso, ricordato come un miracolo.


Ma nel successivo istante non avrebbe potuto resistergli, in nessun modo.


“Tuono!!”


Yun Che strinse con ferocia i denti e gocce di sangue colarono dalla sua bocca, restando sospese a mezz'aria non appena il quarto cancello del Dio Malvagio si aprì.


Bang!!!!!!!


La sua Energia Misteriosa crebbe esponenzialmente e insieme a essa la sua forza misteriosa. Il potere difensivo della Barriera del Dio Malvagio si rafforzò all'istante e continuò a crescere.


Yun Che, ormai, era stato scagliato a quasi cinquanta chilometri di distanza dalla Spada Diabolica Notte Eterna. Il Palazzo Supreme Ocean era a meno di cinque chilometri alle sue spalle.


Finalmente, la Spada Diabolica Eternal Heaven fu deviata con fatica dalla Barriera del Dio Malvagio, che si frantumò. Un lungo fiotto di sangue schizzò nel cielo e Yun Che cadde dritto nell'oceano.


A quella distanza, tutti gli innumerevoli esperti nel Palazzo Supreme Ocean avevano potuto vedere chiaramente la scena.


“Fratellone Yun!” il bellissimo viso di Feng Xue'er impallidì mentre gridava. Senza più preoccuparsi di nient'altro, accese intorno a sé le Fiamme della Fenice e volò dritto verso nord. Sorpresi, Feng Zukui e Feng Tianwei cercarono di fermarla ma riuscirono ad afferrare soltanto l'aria.


Tuttavia, prima che volasse fuori dal Palazzo, la voce di Yun Che risuonò improvvisamente nelle sue orecchie: “Xue'er, non preoccuparti per me. Proteggi Yuanba e gli altri.”


Anche se la sua voce era debole e scossa dal dolore, era eccezionalmente calma. Feng Xue'er si fermò lentamente e fissò per parecchio, con lo sguardo perso nel vuoto, il vasto oceano che aveva inghiottito Yun Che.


La Spada Diabolica Notte Eterna disegnò una lunga linea oscura nel cielo e tornò volando nelle mani di Xuanyuan Wentian.


“È davvero riuscito a bloccarla in uno scontro diretto.” mormorò tra sé e sé Xuanyuan Wentian, con le sopracciglia corrugate, poi si lasciò sfuggire una risata sinistra: “A quanto pare ha usato una qualche sorta di asso nella manica finale, ma ormai dovrebbe essere quasi morto.”


Non appena ebbe finito di parlare, percepì che l'aura di Yun Che, nelle profondità dell'oceano, si stava allontanando sempre di più.


“Mn?” gli occhi neri di Xuanyuan Wentian si restrinsero di colpo: “Ha davvero ancora un po' di energie... Heh, stai cercando di scappare?”


“Questo Sovrano è curioso di vedere dove fuggirai!”


Xuanyuan Wentian scese verso l'acqua, gettandosi poi nell'oceano sconfinato e inseguendo l'aura di Yun Che.


Nelle sterminate profondità oceaniche, delle quali non si vedeva la fine, era difficile determinare la posizione di qualcuno ed era ancora più complicato capire dove stesse andando. Yun Che tenne stretta la Spada Colpo Celeste Nemesi dei Diavoli con una mano e si premette l'altra sul petto, stabilizzando rapidamente le sue ferite. Il suo corpo tagliava l'acqua fredda come il ghiaccio, e fuggì ancora più in profondità alla massima velocità.


Alle sue spalle, l'aura di Xuanyua Wentian si espanse improvvisamente verso il basso, avvicinandosi rapidamente. La sua fragorosa e assordante risata penetrò persino attraverso l'acqua dell'oceano e risuonò nelle sue orecchie: “Yun Che, scappa pure con tutte le tue forze, fuggi più disperatamente che puoi! Ma anche se dovessi fuggire fino ai confini del mondo, non pensare neppure per un istante di poter sfuggire a questo Sovrano!”


“...” Yun Che non si voltò e accelerò ancora una volta. Come se il suo stesso corpo si fosse trasformato nella lama affilata di una spada, lacerava l'acqua che lo ostacolava e si stava avvicinando rapidamente alla parte più profonda dell'oceano.


Dietro di lui, la soverchiante e inquietante aura oscura di Xuanyuan Wentian si avvicinava. Quando Xuanyuan Wentian era ormai a soltanto mezzo chilometro da lui, i due si trovavano a oltre trenta chilometri di profondità.


A trenta chilometri dalla superficie dell'oceano, l'area intorno a loro era completamente avvolta dal buio e non vi giungeva neppure un raggio di luce. La pressione dell'acqua sarebbe stata sufficiente a ridurre immediatamente in poltiglia innumerevoli praticanti del mistero. Era una zona terrificante e incredibilmente pericolosa.


E proprio lì, Yun Che, che stava continuando a scappare più in profondità, si fermò senza alcun preavviso... quando si voltò, nei suoi occhi brillò per un istante un'intensa luce oscura. Gli angoli delle sue labbra, dai quali colava ancora sangue, si incurvarono verso l'alto, rivelando uno strano, leggero sorriso.
                                


                                



