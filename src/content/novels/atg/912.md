---
title: Capitolo 912 – Xuanyuan Wentian Sconfitto
pubDate: 2025-02-03T07:52:46.889Z
tags:
    - atg
---


<em>Capitolo regolare, 5 in coda, 0/10 donazione
-Alstor, che voleva pubblicare questo capitolo prima, ma non è riuscito quindi lo pubblica ora insieme al 913</em>






Il Palazzo Supreme Ocean era avvolto dalle fiamme. Le persone nel mare di fuoco si abbandonarono a grida spettrali, ma non resistettero a lungo e poi sprofondarono nel silenzio. Tuttavia, la luce nel cielo continuò a divampare per molto tempo prima di disperdersi.


Sotto il mare di fuoco, si era creato un buco a forma di fenice nel Palazzo Supreme Ocean e guardandoci attraverso si poteva vedere direttamente il mare sottostante. Aveva trapassato il palazzo che fluttuava da diecimila anni!


Tutti coloro che erano stati avvolti dal mare di fiamme erano scomparsi, come se fossero stati cancellati dal mondo intero, senza lasciare neppure un pugno di cenere. Ma quelli non erano individui deboli e sconosciuti, erano potenti esperti della Sala Sun Moon Divine e della Regione Mighty Heaveenly Sword, due dei Luoghi Sacri del continente del Cielo Misterioso.


Fra loro, c'era persino il Maestro di Sala della Sala Sun Moon Divine... uno dei quattro Sacri Maestri – il Monarca Celeste Ye Meixie!


Con la sua forza misteriosa, anche se gli rimaneva un solo braccio e non avrebbe mai potuto tenere testa a Feng Xue'er, Ye Meixie se si fosse impegnato al massimo avrebbe comunque potuto resistere per un po'. Tuttavia, aveva dato per scontato che Feng Xue'er fosse ancora quella di parecchi mesi prima, e aveva firmato la propria condanna a morte tentando di afferrare direttamente la Fenice fiammeggiante che lei aveva scagliato in preda alla rabbia. Così, era stato subito trascinato al centro del mare di fiamme. Per quanto lottasse, non riusciva a fuggire dalla prigione di Fiamme della Fenice ed era stato bruciato vivo al loro interno. Alla fine, di lui non era rimasto più nulla.


Quando le Fiamme della Fenice scomparvero, il Palazzo Supreme Ocean era avvolto dal silenzio. L'enorme buco a forma di fenice aveva separato le due fazioni. Da un lato c'erano i membri del Santuario Absolute Monarch, del Palazzo Supreme Ocean e della setta della Divina Fenice, completamente stupiti, come se avessero visto un fantasma. Dall'altro, restava meno della metà dei gruppi della Sala Sun Moon Divine e della regione della Potente Spada Celestiale. I praticanti del mistero di quei due Luoghi Sacri che, trovandosi più indietro, non erano riusciti a scattare in avanti si erano salvati, per loro fortuna, ma erano diventati pallidi come spettri. Tremavano dalla testa ai piedi e alcuni erano persino svenuti, per poi cadere lentamente a terra.


“Ah... Ah... Ah...” Xuanyuan Botan era seduto per terra, come paralizzato, con i piedi a meno di mezzo metro dal bordo del buco a forma di fenice. Era come se gli fosse esplosa la cistifellea dalla paura; sul suo volto cinereo c'erano traccie giallognole e, nei suoi occhi, le sue pupille erano a malapena visibili. Si poteva capire che era ancora vivo soltanto perché continuava ad ansimare, anche se non sembrava rendersene conto.


“Mon... Monarca Celeste.” i rimanenti Inviati Divini, Anziani e discepoli della Sala Sun Moon Divine erano così scioccati da essere pietrificati oppure erano in preda al panico. Per quanto si sforzassero, non riuscivano a credere ai loro occhi. Il potente Monarca celeste era stato davvero bruciato finché non ne era rimasta neppure cenere... in poche decine di secondi.


Dalla discesa della sagoma della fenice a quando le Fiamme si erano spente, Feng Xue'er aveva tenuto gli occhi chiusi, respirando profondamente. Quando si accorse che alcuni membri della Sala Sun Moon Divine si stavano avvicinando di nuovo, aprì di scatto le palpebre e distese una mano verso di loro. La sua voce tremava leggermente e i suoi occhi erano leggermente umidi: “Indietro! Non dovete avvicinarvi di più, altrimenti... altrimenti... non avrò più... nessuna pietà!”


“Ah!” le parole di Feng Xue'er fecero indietreggiare frettolosamente tutti i membri della Sala Sun Moon Divine. Xuanyuan Botan, ancora seduto per terra come se fosse paralizzato, tremò. Lasciandosi sfuggire uno strano grido, rotolò e strisciò il più lontano possibile. Gli occhi con cui guardava Feng Xue'er continuavano a restringersi e non aveva più il coraggio di fare neppure un piccolo passo in avanti.


Anche i membri del Santuario Absolute Monarch e del Palazzo Supreme Ocean stavano fissando Feng Xue'er con lo sguardo perso nel vuoto, completamente senza parole.


“Xue... er...” Feng Hengkong era così felice che fece estremamente fatica persino a pronunciare queste parole: “Possibile che... il tuo potere della Divina Fenice... si sia risvegliato completamente?”


Le fiamme di poco prima avevano emesso l'aura della Fenice più potente che avessero mai percepito!


Bruciare Ye Meixie in poche decine di secondi... anche per lo Spirito della Fenice che era ormai morto, sarebbe stato praticamente impossibile!


“Mn...” Feng Xue'er annuì delicatamente: “Ma ci vorrà ancora qualche anno prima che si risvegli del tutto. È stato il Fratellone Yun... ad aiutarmi...”


Quando pronunciò quelle ultime parole, abbassò lo sguardo e anche il suo tono divenne più dolce senza che lei se ne rendesse conto, come se si fosse ricordata di qualcosa.


La barba e le sopracciglia di Feng Xukui tremarono, poi inspirò a fondo, trattenendo a fatica le lacrime che stavano per scendere dai suoi occhi anziani, e disse con lo sguardo rivolto verso il cielo: “Dev'essere la Divine Fenice che veglia su di noi dai Cieli... i Cieli proteggono il nostro setta della Divina Fenice!”


Fin dalla morte dello Spirito della Divina Fenice, il loro più grande desiderio era stato di riuscire a risvegliare il potere della Divina Fenice di Feng Xue'er, rendendola la seconda Divina Fenice della setta. Inizialmente credevano che sarebbero stati necessari almeno cento anni, perciò quel secolo sarebbe stato il più pericolo nella storia della setta della Divina Fenice. Non si sarebbero mai aspettati che a quel giorno il potere della Divina Fenice di Feng Xue'er si fosse già risvegliato così tanto... aveva chiaramente superato il livello del precedente Spirito della Divina Fenice!


“Le più sincere... congratulazioni... al vostro stimato setta.” disse con sincerità Zi Ji, sollevando le mani in direzione della setta della Divina Fenice. Se non fosse stato per la potenza divina di Feng Xue'er, probabilmente sarebbero stati tutti già uccisi brutalmente dalla Sala Sun Moon Divine e dalla regione della Potente Spada Celestiale.


Boom boom!!


BOOM BOOM BOOM BOOM...


Le onde sottostanti si schiantavano con forza. Tutto l'oceano, fin dove si riuscisse a vedere, era in preda al caos, come se un disastro naturale sceso dal cielo stesse seminando distruzione sul fondale. Il riverbero delle continue esplosioni non era molto rumoroso, ma erano così soverchianti da far rabbrividire.


“Fratellone Yun...” lo chiamò a bassa voce Feng Xue'er, voltandosi frettolosamente verso la superficie dell'oceano. Sul suo viso bianco come la neve c'era un'espressione carica d'ansia.


“Principessa... Snow...” Xi Ji, torturato terribilmente dal veleno diabolico, disse con incredibile fatica: “Il suo potere... deve aver... già sorpassato quello della Dea Ancestrale del vostro onorevole setta... mi chiedo... se lei sia in grado... di curarci dal veleno diabolico... che abbiamo in corpo... cough...”


Sguardi pieni di speranza si accesero negli occhi di tutti coloro che erano stati colpiti dal veleno diabolico non appena sentirono le parole di Zi Ji. Tutti loro guardarono Feng Xue'er e alcuni avevano espressioni imploranti.


Feng Xue'er scosse lentamente la testa: “Non sono in grado di farlo. L'unico che può curarvi da un veleno del genere probabilmente è il Fratellone Yun... Lui, lui batterà di sicuro Xuanyuan Wentian!”


Zi Ji aprì ancora la bocca e continuò, con la voce roca: “Se... Ah, no... Quando il Maestro di Asgard Yun sconfiggerà quel vecchio mostro di Xuanyuan Wentian, potrebbe implorare il Maestro di Asgard Yun al posto nostro... le garantisco che... le saremo eternamente grati...”


“Esatto...” il Maestro Spirituale Bitter Agony del Santuario proseguì prontamente: “Il suo cuore è puro come il ghiaccio e la neve, deve trovare insopportabile vederci così, principessa Xue... vederci morire dopo questa lenta tortura... dobbiamo disturbarla e chiederle di aiutarci, principessa Xue. Il Maestro di Asgard Yun la ama così tanto... sicuramente... non respingerà la sua richiesta.”


Ovviamente, tutto questo si basava sull'ipotesi che Yun Che fosse in grado di sconfiggere Xuanyuan Wentian.


Feng Xue'er si morse debolmente le labbra e all'improvviso rispose in tono deciso: “Se il Fratellone Yun vorrà salvarvi, allora lo farà. Se non lo vorrà, io... io non lo implorerò di mostrarvi pietà al posto vostro!”


Le parole di Feng Xue'er scioccarono tutti i membri del Palazzo Supreme Ocean e del Santuario Aboslute Monarch. Persino Feng Hengkong e gli altri rimasero a bocca aperta... perché nessuno si sarebbe mai aspettato che Feng Xue'er potesse dire qualcosa del genere.


Così come, del resto, in passato Feng Xue'er non aveva mai usato le sue Fiamme della Fenice per bruciare nessuno... né aveva mai ucciso un solo essere vivente.


E le sue parole, contenevano chiaramente una grande rabbia.


Evidentemente, da quando Yun Che l'aveva portata via dal setta della Fenice aveva fatto esperienza di molte, molte cose...


“Per... Perché?” chiese Zi Ji, con la voce rotta dal dolore.


“Perché? Dovrei essere io a chiederlo a tutti voi!” Feng Xue'er si voltò. Raramente si arrabbiava, eppure in quell'istante esplose con tutta la rabbia e il risentimento che aveva trattenuto: “Alla Conferenza della Spada Diabolica, tutti voi volevate far del male al Fratellone Yun e rubargli lo Specchio del Samsara. Alla fine... alla fine, il Fratellone Yun ha comunque scelto di perdonarvi tutti! Tutti voi avevate chiaramente promesso che non avreste mai più cercato di causare guai al Fratellone Yun. Ma... Ma... il giorno del nostro matrimonio, quando il Fratellone Yun è rimasto gravemente ferito, siete stati voi... siete stati voi, un'altra volta! Se la Sorellona Piccola Imperatrice Demoniaca non fosse arrivata appena in tempo, il Fratellone Yun sarebbe potuto... sarebbe potuto...”


“Il Fratellone Yun non vi ha mai fatto nulla di male, ma tutti voi continuate a trattarlo così, ancora e ancora. Perché mai il Fratellone Yun dovrebbe salvarvi!? Perché mai dovrei implorarlo al posto vostro!?”


Le furiose parole di Feng Xue'er stupirono tutti i membri del Palazzo Supreme Ocean e del Santuario Absolute Monarch. Huangji Wuyu aveva la bocca spalancata. Come se avesse improvvisamente perso tutte le energie che gli restavano, chinò subito il capo. Il volto di Qu Fengyi, che giaceva fra le braccia di Zi Ji, era diventato ancora più pallido, il suo petto si muoveva su e giù a un ritmo irregolare e dalle sue labbra fuoriuscì un tremante lamento d'agonia.


“Ci... ci deve essere una sorta di malinteso.” Zi Ji scosse la testa: “Alla Conferenza della Spada Diabolica... eravamo davvero dalla parte del torto, ma ci siamo chiaramente riappacificati con il Maestro di Asgard Yun. Il giorno del vostro matrimonio, noi... non potevamo essere più felici di poter essere presenti e farvi le nostre congratulazioni, come può dire che abbiamo causato guai al Maestro di Asgard Yun?”


“Voi! Siete stati voi, eppure continuate a rifiutare di ammetterlo!” Feng Xue'er si infuriò ancora di più e indicò dritto verso Huangji Wuyu e Qu Fengyi con due dita: “Tutti voi, chiedete a quei due!”


Tutti gli occhi dei membri del Santuario Absolute Monarch si posarono su Huangji Wuyu e quelli dei membri del Palazzo Supreme Ocean su Qu Fengyi. Il Maestro Spirituale Bitter Agony chiese a fatica: “Sacro Imperatore, questo... questa faccenda...”


Huangji Wuyu chiuse gli occhi e rispose lentamente: “È solo che... non volevamo che lo Specchio del Samsara cadesse nelle mani di quel vecchio mostro di Xuanyuan Wentian...”


Zzzzng...


Fu come se qualcosa fosse esploso nelle menti di tutti i praticanti del mistero dei due Luoghi Sacri. Gli undici Maestri Spirituali tremarono dalla testa ai piedi, con i volti cinerei. Anche Zi Ji chiuse gli occhi, addolorato. Anche se dentro di sé era estremamente infuriato, ormai Qu Fengyi era moribonda, come avrebbe potuto arrabbiarsi e dirle quanto lo aveva deluso?


Gettare una pietra contro un uomo caduto in un pozzo era un conto, la questione si poteva ancora risolvere.


Tuttavia, dopo che gli avevano scagliato contro una seconda pietra... era già stato estremamente generoso da parte di Yun Che non ripagarli con la stessa moneta, con che faccia potevano implorarlo di salvarli?


Dopo che la spada di Yun Che lo trafisse al cuore, sia il sangue che l'Energia Misteriosa di Xuanyuan Wentian fluirono rapidamente fuori dal suo corpo. La forza di ogni suo colpo stava diminuendo, uno dopo l'altro, e a ogni respiro il dolore aumentava. Quando sferrò il ventesimo fendente, la Spada Diabolica Notte Eterna era già stata deformata dalla Spada Colpo Celeste Nemesi dei Diavoli fino ad assumere la forma di una mezza luna.


Xuanyuan Wentian alla fine non riuscì a difendersi da un altro degli attacchi di Yun Che e tutte le ossa delle sue braccia si frantumarono. Un'esplosione assordante risuonò nelle sue orecchie e ciò che vedeva cominciò a roteare, mentre veniva scagliato direttamente contro il fondale marino sotto di loro. L'impatto fu violento e tutto il suo corpo si conficcò nella roccia, tanto che solo la sua testa rimase fuori da essa.


“AAAAAHHHH!!”


Xuanyuan Wentian ululò furiosamente e la luce nera che lo avvolgeva eruppe verso l'esterno. Il fondale circostante venne immediatamente ridotto in polvere, ma subito dopo lui tremò violentemente. Con una mano al petto, si piegò in due dal dolore e si voltò, sembrava che ormai il suo corpo martoriato dalle ferite non fosse più in grado di resistere alle caotiche correnti d'acqua. Il suo viso era deformato dalla sofferenza e la sua espressione era diventata più feroce di quella di un fantasma malvagio.


“Ha... ha...” Yun Che ansimava come un animale ferito, ma dopo pochi secondi di pausa sollevò di nuovo la sua arma e caricò in direzione di Xuanyuan Wentian.


Aveva attirato Xuanyuan Wentian sul fondo dell'oceano per due motivi. Il primo, era che non voleva rivelare la sua Energia Misteriosa di fronte a nessuno e il secondo era che sott'acqua si trovava assolutamente in vantaggio.


Le correnti oceaniche e la pressione dell'acqua in quel luogo potevano limitare i movimenti e la percezione spirituale, facendo aumentare enormemente il consumo di energia. Tuttavia per Yun Che, nel cui corpo c'era il Seme dell'Acqua del Dio Malvagio, questi effetti negativi non c'erano. Al contrario, la ricchezza dell'energia elementale dell'acqua che si trovava lì poteva accelerare la guarigione delle sue ferite e il recupero della sua Energia Misteriosa.


“Urgh...” vedendo Yun Che scattare verso di lui così velocemente, dalla gola di Xuanyuan Wentian fuoriuscì un grugnito agonizzante e disperato. Ma le sue braccia, con le ossa ormai rotte, non riuscirono neppure a sollevare in tempo la Spada Diabolica Notte Eterna.


Boom!!


Un enorme vortice attraversò le profondità dell'oceano, colpendo brutalmente Xuanyuan Wentian al petto. Gridò e fu scagliato via, lasciando una lunga scia di sangue cremisi e nero nell'acqua. A quel punto, anche la Spada Diabolica Notte Eterna gli sfuggì di mano.


Xuanyuan Wentian volò a parecchie centinaia di metri di distanza, prima che la resistenza dell'acqua lo facesse fermare. Il suo corpo ormai era interamente ridotto a una pila di carne fatta a brandelli e senza ossa e veniva trascinato qua e là dalla corrente, senza la forza di opporsi. Era come se avesse esaurito tutta la sua energia.


Anche se Yun Che era ricoperto di sangue, la sua espressione e la sua aura erano ancora incredibilmente feroci.


Soltanto in termini di forza misteriosa, se non fosse stato per il Seme dell'Oscurità e la Spada Colpo Celeste Nemesi dei Diavoli che gli avevano permesso di superare Xuanyuan Wentian sotto ogni aspetto, in effetti non sarebbe stato alla sua altezza.


Tuttavia, in quanto a capacità fisiche e rigenerative, quello che Xuanyuan Wentian sosteneva fosse il suo invincibile “fisico da diavolo” era ben lontano dall'essere paragonabile al Corpo del Dio Drago.


“È davvero ora di porre fine a tutto questo, Xuanyuan Wentian.” disse Yun Che, ansimando. Separando l'acqua dell'oceano intorno a sé, camminò un passo dopo l'altro verso Xuanyuan Wentian, ormai in silenzio.


A quel punto, un'aura nera completamente anomala sorse dal corpo di Xuanyuan Wentian. Dopodiché, i suoi occhi si riaprirono e nonostante le innumerevoli ferite vermiglie si rialzò in piedi di scatto. Poi, distese un braccio e la Spada Diabolica Notte Eterna tornò volando fra le sue mani.


Quella strana e irregolare aura nera cominciò ad avvolgere anche la Spada Diabolica Notte Eterna.


All'improvviso, un grido metallico risuonò dalla Spada Diabolica e subito dopo l'anima del diavolo sigillato al suo interno si abbandonò a un ringhio isterico: “Tu... Cosa stai fancedo!? Ah – Fermo!!”


“...” Yun Che si fermò immediatamente. A quel punto, avvertì immediatamente una sensazione di pericolo... era come se un terrificante spirito malvagio proveniente da un'era passata si stesse risvegliando nel corpo di Xuanyuan Wentian.
                                


                                



