---
title: Capitolo 914 – Juechen delle Due Vite
pubDate: 2025-02-03T07:52:46.889Z
tags:
    - atg
---


<em>Capitolo regolare,
4 in coda, 0/10 donazione
-Schadenfreude</em>


Whoosh!!


BOOM!


Migliaia di enormi onde ascesero al cielo e si dispersero nello sconfinato mare blu. Le più alte si erano innalzate fino a decine di migliaia di metri per poi infrangersi con forza sul Palazzo Supreme Ocean.


La forza di questi tsunami era sbalorditiva. Il Palazzo Supreme Ocean che fluttuava sulla superficie dell'oceano per diecimila anni fu scosso con violenza e trascinato quasi per trecento metri distanza accompagnato da grida allarmate.


In seguito le onde anomale si abbassarono e la superficie del mare tornò molto presto alla tranquillità. Non c'erano più altre onde e perfino le increspature di prima e i rimbombi soffocati erano svaniti completamente.


Passò molto tempo, ma non accadde altro.


Feng Xue'er aveva fissato la superficie del mare per tutto questo tempo. Il lungo silenzio che persisteva le faceva provare sempre più ansia. Continuò a mordicchiarsi le labbra, poi non riuscì ad aspettare ulteriormente. Si girò, diede un'occhiata ai membri della Sala Sun Moon Divine e della regione della Potente Spada Celestiale che si erano nascosti in lontananza e stese un braccio. Delle fiamme scarlatte si dispersero dall'alto formando un'enorme barriera che avvolse tutti i presenti.


"Xue'er, cosa stai facendo?" Chiese nel panico Feng Hengkong dopo che si rese conto delle sue intenzioni.


"Andrò a trovare il fratellone Yun."


"Non puoi! È troppo pericoloso... Xue'er!!"


Feng Hengkong non riuscì a reagire abbastanza in fretta da tentare di fermarla. Poté solo fare un passo ansioso e poi guardare Feng Xue'er saltare dal Palazzo Supreme Ocean e immergersi nell'oceano spaventosamente calmo.


In profondità, dopo che il corpo di Xuanyuan Wentian si ridusse in cenere, gli ultimi resti della sua energia diabolica si affievolirono sempre di più al punto da scomparire.


Yun Che doveva ammettere che Xuanyuan Wentian era stato l'uomo più spaventoso che avesse mai incontrato in vita sua. Sia nel Regno Demoniaco Illusorio che nel continente del Cielo Misterioso, aveva incluso tutti nei suoi calcoli e aveva ottenuto tutto ciò che aveva contando sulla strategia e sui suoi complotti. Se Yun Che non avesse trovato per coincidenza il Seme del Dio Malvagio dell'Oscurità nell'continente Nuvola Azzurra, allora, a parte Feng Xue'er, che avrebbe avuto bisogno di molti anni per risvegliare il potere della Divina Fenice, nessun altro sarebbe riuscito ad affrontarlo ed entrambi i continenti sarebbero stati alla sua mercé.


Dopo che si riposò nel fondale, Yun Che riuscì finalmente a recuperare un po' della sua vitalità. Allungò la mano e la rivolse verso l'oscurità.


Immediatamente una spada nera volò verso di lui raggiungendo la sua mano.


La Spada Diabolica Notte Eterna!


La lama nera come l'inchiostro non aveva più due occhi diabolici. Anche se lo spirito nella spada non fosse stato divorato, sarebbe avanito nel momento cin cui Xuanyuan Wentian fosse morto.


Anche se il Sovrano Diabolico Moon Slaughter era sfuggito al sigillo del Dio Malvagio, non era capace di sopportare la luce del sole o della luna, così si era solo potuto rintanare nel Nido Diabolico Moon Slaughter; non sarebbe stato in grado di opprimere l'umanità nemmeno se l'avesse desiderato. Aveva causato la fondazione della famiglia reale Notte Eterna, ma al tempo stesso l'aveva distrutta. Aveva condotto Xuanyuan Wentian al successo, ma poi anche al fallimento.


Allo stesso tempo aveva creato una tragedia che era durata per due vite.


Bzzz...


La Spada Diabolica Notte Eterna iniziò a vibrare con irregolarità. Anche se i suoi tremiti erano molto lievi, Yun Che poteva sentirli molto chiaramente. Aggrottò le sopracciglia, lasciò la presa e poi si ritirò lentamente.


In quel momento apparì un'immagine sfocata sopra la Spada Diabolica Notte Eterna.


O forse era meglio dire che fosse sottile come la nebbia mattutina, così sottile che era quasi impossibile da percepire. Perfino con la sua ottima vista, Yun Che poteva a stento scorgere questa immagine.


"Fen... Jue... Chen..." Mentre guardava quella lieve immagine, Yun Che mormorò queste parole pieno di emozioni contrastanti.


"..." L'immagine lo fissò in silenzio. Non emise alcun suono, né espresse emozioni.


Yun Che disse: "L'ultima volta che ci siamo parlati nel Regno Demoniaco Illusorio, ti ho promesso che finché fossi sopravvissuto, sarebbe venuto un giorno in cui avrei ucciso Xuanyuan Wentian. Oggi sono riuscito a rispettare quella promessa."


"...Finalmente posso morire..." Mormorò debolmente Fen Juechen.


"..." Yun Che mosse le labbra, ma non riuscì a parlare per molto tempo.


Quelle parole non contenevano emozione, eppure Yun Che poteva sentire il dolore che si celava dietro di esse.


Per Fen Juechen la morte sarebbe stata una liberazione meravigliosa, ma dopo che Xuanyuan Wentian aveva rubato il suo corpo, lo spirito aveva desiderato disperatamente di continuare a vivere e la sua coscienza aveva continuato ad esistere. Anche se provava un dolore incredibile e risentimento. Anche se ogni momento di questa "vita" era come essere imprigionati in un purgatorio, aveva impedito con ostinazione che le ultime briciole della sua coscienza scomparissero.


Perché non era soddisfatto di cos'era successo.


Oggi però aveva visto personalmente la morte di Xuanyuan Wentian. Ora che era scomparso il mostro che aveva reso la sua vita una tragedia, poteva morire anche lui.. e facendolo finalmente si sarebbe liberato da questa vita.


Per lui la morte era sempre stato un lusso.


Dopo aver inspirato a fondo, Yun Che disse con calma: "A parte Xuanyuan Wentian, la persona che dovresti odiare di più dovrei essere io, eppure mi hai salvato la vita per tre volte. Al di fuori della città della Divina Fenice hai bloccato Xuanyuan Wentian, dando a Xue'er e a me il tempo di scappare. Nella Regione del Ghiaccio Estremo hai cacciato via Xuanyuan Wentian. E nel Regno Demoniaco Illusorio sei stato il solo motivo per cui siamo riusciti a sopravvivere..."


"Non l'ho fatto per te." La voce di Fen Juechen si tinse di emozione. "L'ho fatto per Lingxi. Mi ha detto che se fossi morto, sarebbe morta anche lei."


"...Hai qualche messaggio che vuoi trasmetterle?" Chiese Yun Che, respirando con pesantezza.


"Aiutarmi a ringraziarla." Disse Fen Juechen, il suo tono diventò molto tenue. " È stata lei a farmi pensare che questo mondo non fosse un posto così crudele dopotutto. È stata lei a farmi sentire ancora... vivo..."


"Capisco." Disse Yun Che annuendo lievemente. Capiva quanto dolore sottintendevano le sue parole.


"Ricordo che dovresti avere ancora degli oggetti a clan della Nuvola Vagante. Li seppellirò a clan della Nuvola Vagante per te... Dopotutto può essere considerata la tua ultima casa."


"Casa..." Fen Juechen mormorò debolmente questa parola.


Yun Che esitò per un po' per poi dire: "Hai... ancora qualche desiderio da esaudire? Forse posso aiutarti."


Data la natura arrogante di Fen Juechen, Yun Che temeva che quelle parole potessero ferire il suo orgoglio, ma con sua sorpresa Fen Juechen lo guardò e disse con tono sincero: "Sposa Lingxi entro un mese!"


"..." Yun Che ne fu sbalordito.


"Le sue lacrime sono dedicate a te. Anche i suoi sorrisi. Quando sogna ad occhi aperti lo fa per te. Le sue parole si riferiscono tutte a te. È stato per te che mi ha salvato, ma tu... torni a clan della Nuvola Vagante tre volte al mese e con sempre più donne accanto, ma tu non hai mai..."


Dalle parole di Fen Juechen traspariva grande furia, ma la sua voce lentamente tornò calma: "Ma solo tu sei degno di lei. Nessun altro lo è."


Yun Che rimase stordito per un bel po', dopodiché sorrise lievemente e disse: "Così questo conta... come un tuo riconoscimento?"


Fen Juechen: "..."


"Tutte le tue parole sono completamente superflue." Disse con un lieve sorriso Yun Che. "Quando era la mia zietta, era solo mia. Quando ho scoperto che non eravamo imparentati, allora ho avuto ancora meno motivi per lasciare che appartenesse a qualcun altro. Inoltre ora che è arrivato questo giorno..." Disse Yun Che alzando la testa, il suo sguardo divenne particolarmente caloroso. "Quella promessa che ci siamo fatti finalmente sarà esaudita."


"..." Fen Juechen lo osservò in silenzio per un po'. Dopodiché si girò lentamente, la sua debole immagine iniziò a tremare.


Yun Che fece un passo avanti: "Fen Juechen, tu..."


"Non ti... odio più..."


Furono le ultime parole che Fen Juechen pronunciò durante questa vita. La sua immagine si dissipò come un filo di fumo disperso da una brezza.


"..." Yun Che sentì una strana pesantezza al cuore, rimase fermo a ponderare su questa sensazione. Pesantezza? Rimpianto? Un rincuorarsi? Era un'emozione così complessa che Yun Che non riusciva a descriverla. Le ultime parole di Fen Juechen sembravano essere provenute dalla profondità del suo cuore e del suo spirito...


"Ti ringrazio e... mi... dispiace..."


L'acqua si increspò e fu in quel momento che l'immagine di Fen Juechen scomparì senza lasciare traccia.


Il suo corpo, la sua anima, il suo odio, la sua tristezza, le sue preoccupazioni. Era tutto svanito per sempre.


Forse alla fine aveva sentito le parole di Yun Che.


Yun Che sentì pesantezza nel cuore per molto tempo.


Fen Juechen era come lui, entrambi avevano vissuto due vite, ma qualunque fosse il metodo con cui lo avevano fatto o il loro destino, c'era una vasta differenza tra di loro. La sua vita sembrava una leggenda, mentre quella di Fen Juechen era stata una lunga tragedia. Le famiglie di entrambe le sue vite erano state distrutte, aveva perso tutti i membri del suo clan ogni volta... Durante la prima volta la famiglia di Fen Juechen era stata assassinata dal piano malvagio di Xuanyuan Wentian, nella seconda era stata uccisa a causa della furia di Yun Che.


Dopodiché Fen Juechen aveva trovato i resti dell'anima di Ye Mufeng e aveva recuperato i ricordi della sua vita passata. All'inizio pensava di aver finalmente ritrovato il suo ultimo parente, ma non si sarebbe mai immaginato che l'anima di Ye Mufeng gli avrebbe trasmesso odio e vendetta anziché l'amore di un padre.


Tutti quegli anni fa, Ye Mufeng e sua moglie non avevano badato a spese per usare l'Arte Proibita Notte Eterna per permettere a Fen Juechen di reincarnarsi ancora una volta nel mondo. Questo non solo per preservare la stirpe della famiglia reale Notte Eterna, ma anche per permettergli di sopravvivere. Ma quando padre e figlio si sono riuniti, Ye Mufeng lo aveva costretto a diventare uno strumento di vendetta e aveva eliminato con crudeltà l'ultima speranza di Fen Juechen di riottenere una famiglia.


Era caduto in un profondo abisso di vendetta e odio, forzandosi a diventare un diavolo, sopportando un dolore infernale giorno e notte per ottenere potere... Ma dall'inizio alla fine aveva danzato sul palmo di Xuanyuan Wentian, il potere per cui aveva rischiato ogni cosa era diventato un dono per Xuanyuan Wentian e perfino il suo stesso corpo era stato rubato da lui.


Nessuno poteva capire o nemmeno immaginare la crudeltà e la disperazione che aveva provato.


Forse l'ultimo briciolo di pietà che la vita gli aveva mostrato gli aveva permesso di incontrare Xiao Lingxi.


"Spero che potrai essere libero da ogni preoccupazione nella tua prossima vita." Mormorò Yun Che con tono sconfortato, ma poi il suo sguardo divenne cupo e spento.


Perché si era ricordato che Fen Juechen era come Xuanyuan Wentian. Entrambi i loro spiriti e le loro anime erano state distrutte, quindi era destinato a non reincarnarsi più. Era svanito per sempre da questo mondo.


Yun Che raccolse la Spada Diabolica Notte Eterna, mettendola nell'Arca Primordiale Misteriosa. Dopotutto poteva essere considerata ciò che rimaneva di Fen Juechen.


Inoltre era anche una genuina spada primordiale. Anche se non conteneva più un'anima diabolica e non emanava un'aura potente, poteva ancora nascondere qualche sorta di segreto straordinario.
                                


                                



