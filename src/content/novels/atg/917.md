---
title: Capitolo 917 - Tre Cose
pubDate: 2025-02-03T07:52:46.890Z
tags:
    - atg
---


<em>Capitolo regolare, 4 in coda, 0/10 donazione</em>
<em>-Alstor, che è ancora triste per Fen Juechen e aver tradotto la nota a fine capitolo non lo ha aiutato affatto</em>






“Ah... questo... io...” Xia Yuanba era così scioccato da non sapere come reagire. Tenne in mano distrattamente la Lama Senza Filo del Caos Primordiale e il Sigillo del Sacro Imperatore, immobile, senza sapere cosa fare. Poi, balbettò: “Questo Discepolo è solo... un ragazzo entrato nel Santuario Absolute Monarch pochi anni fa, quindi come... come potrei...”


“Yuanba, ti assicuro che non sto scherzando.” disse Huangji Wuyu, con un tono serio e solenne: “Anche se oggi non fosse successo nulla di ciò che è accaduto, saresti comunque stato tu a ereditare il titolo di Sacro Imperatore. Quando ti lasciai usare la Sacra Profound Ark Divina, fu praticamente come informare tutti i membri del Santuario Absolute Monarch di questo fatto. Quindi, ora sto solo anticipando un po' le cose.”


“Yuanba, non c'è bisogno di rimandare o evitare ulteriormente la questione. Hai già ricevuto la Lama Senza Filo del Caos Primordiale e il Sigillo del Sacro Imperatore. Ti abbiamo anche fatto i nostri omaggi, riconoscendoti come Sacro Imperatore. Perciò, da ora in avanti, ogni membro del Santuario Absolute Monarch ti obbedirà ciecamente, nuovo Sacro Imperatore.” disse il Maestro Spirituale Bitter Agony, con una certa fretta. Nel frattempo, nella sua mente risuonavano altre parole:


“Sbrigati ad accettare di essere a capo di questo nostro piccolo Santuario. Altrimenti tutti noi vecchietti qua presenti finiremo nell'aldilà, tirando le cuoia qui e ora. La velocità con cui cresce la forza di questo nuovo Sacro Imperatore è mostruosa, ma perché la sua testa è dura come la pietra?”


“Yuanba, se il Santuario Absolute Monarch è disposto a nominarti Sacro Imperatore significa che tutti ti riconoscono già come tale. Quindi, che senso avrebbe rifiutare?” disse Yun Che con una risata: “Quando tuo padre lo verrà a sapere, chissà come sarà felice e orgoglioso di te.”


“Inoltre, se tutti loro diventassero tuoi sottoposti, naturalmente potrei prendere in considerazione l'idea di curarli tutti dal veleno diabolico.”


Xia Yuanba rimase con lo sguardo perso nel vuoto ancora per qualche secondo, poi rispose frettolosamente: “Va bene, va bene. Lord Sacro Imperatore, Maestro, tutti voi Anziani, per favore alzatevi in piedi.”


A quel punto, Yun Che distese una mano e una cupola di luce verde smeraldo avvolse tutti i membri del Santuario Absolute Monarch. In un batter d'occhio, il veleno diabolico nelle loro vene fu completamente purificato.


L'agonia e il terrore della morte incombente scomparvero subito da tutti i membri del Santuario Absolute Monarch, come se si fossero appena svegliati da un incubo. Si rialzarono lentamente in piedi, madidi di sudore. Alcuni dei Maestri Spirituali si inchinarono contemporaneamente, dicendo: “Ringraziamo il Maestro di Asgard Yun per aver salvato le nostre vite.”


“Non serve che mi ringraziate, l'ho fatto soltanto per Yuanba.” rispose freddamente Yun Che.


Nell'angolo nascosto in cui si trovava, Qin Wushang si abbandonò a un sospiro di sollievo quando vide che sia i membri del Palazzo Supreme Ocean sia quelli del Santuario Absolute Monarch erano stati salvati da Yun Che. Poi, commentò: “Yun Che è chiaramente cambiato. È diventato molto più comprensivo e compassionevole rispetto al passato. Anni fa, ha completamente sterminato la Setta Burning Heaven per una questione che chiunque altro non avrebbe reputato poi così grave. Temo che nessuno se ne sia dimenticato.”


“No.” rispose Dongfang Xiu, scuotendo la testa: “Il suo carattere non è cambiato, il punto è che ora la sua forza non è minimamente paragonabile a quella che aveva in passato.”


“Oh?”


“Anni fa, Yun Che non scelse di sterminare la Setta Burning Heaven soltanto perché accecato dalla rabbia. Lo fece anche perché aveva paura. Aveva paura che un giorno qualcuno di loro sarebbe tornato e lo avrebbe messo in grave pericolo. Ma ora, c'è forse anche una sola persona al mondo in grado di spaventarlo?” spiegò Dongfang Xiu, ridacchiando.


Qin Wushang ci pensò per qualche secondo, poi iniziò ad annuire e disse con un sorriso: “Finalmente, anche Sua Maestà potrà tornare. Grazie a Yun Che, temo proprio che il nostro piccolo Impero Ventoblu diventerà ben presto il signore del continente del Cielo Misterioso.”


“Hahahaha.” Dongfang Xiu non poté trattenersi dallo scoppiare a ridere di gusto. Chi avrebbe mai immaginato che il ragazzo trovato da Cang Yue, che durante il suo viaggio per tutto l'Impero Ventoblu aveva deciso di cambiare il suo nome in Lan Xueruo, avrebbe davvero raggiunto una vetta simile... e che, per di più, avrebbe sollevato insieme a sé tutto l'Impero Ventoblu.


A causa della forza corrosiva del veleno diabolico e delle gravi ferite che aveva subito già prima di esserne intossicato, l'aura di Huangji Wuyu era diventata estremamente debole. Barcollando, camminò fino ad arrivare di fronte a Yun Che e gli disse: “Maestro di Asgard Yun, se non fosse stato per te, non solo il nostro Santuario Absolute Monarch, ma anche l'intero continente del Cielo Misterioso sarebbe stato colpito da una terribile catastrofe. Io, Huangji Wuyu, ho cercato di farti del male per ben due volte in passato e so bene di non essere degno di chiedere il tuo perdono. Ora che il Santuario Absolute Monarch è nelle mani di un nuovo Sacro Imperatore, non ho più rimpianti. Sei libero di fare di me ciò che vuoi.”


“Sacro... Sacro Imperatore!” le parole di Huangji Wuyu scioccarono terribilmente l'intero Santuario Absolute Monarch.


“Heh.” Yun Che sbuffò con freddezza: “Se vuoi porre fine alla tua vita, naturalmente non farò nulla per fermarti. Ma per il momento, sarebbe meglio se non avessi tutta questa fretta di morire. Averti in vita mi sarà ancora piuttosto utile. I vivi sono sempre più utili dei morti”


Huangji Wuyu: “...”


Yun Che si voltò, così da guardare sia il Santuario Absolute Monarch sia il Palazzo Supreme Ocean, poi annunciò a gran voce, con un tono serio: “Il motivo principale per cui oggi ho deciso di salvare tutti voi è che, tutto sommato, potete essere considerati parte della fazione che ha agito nel giusto. Ma anche se mi sono liberato del veleno che stava per uccidervi, non significa che ho dimenticato i nostri conflitti e i nostri rancori. Se volete continuare a vivere in pace e armonia su questo continente... mi dovete promettere tre cose!”


Tutti i membri del Santuario Absolute Monarch e del Palazzo Supreme Ocean sentirono dei brividi lungo la schiena. Il Venerabile Purple chiese, con estrema cautela: “Quali... quali sono le sue richieste, Maestro di Asgard Yun? Lei ha salvato la vita a tutti noi, quindi se ne saremo in grado faremo sicuramente tutto il possibile per portare a termine qualsiasi cosa ci chieda.”


“Maestro di Asgard Yun, per favore ci dica cosa dobbiamo fare. Prometto che non ci rifiuteremo.” disse il Maestro Spirituale Bitter Agony.


“Bene!” rispose Yun Che, con una voce estremamente tranquilla, annuendo leggermente: “La mia prima richiesta è questa: non mi importa che metodo usiate, ma entro trenta giorni dovrete costruire una Formazione Profound di teletrasporto! Uno dei due ingressi dovrà trovarsi nella Regione del Ghiaccio Estremo dell'Impero Ventoblu. L'altro dovrà trovarsi nella Città Imperiale dei Demoni, nel Regno Demoniaco Illusorio... naturalmente, sarò io a commissionare e supervisionare la costruzione della parte collocata nella Città Imperiale dei Demoni.”


Tutti si guardarono a vicenda, senza parole. Tutti quegli anni prima, i Quattro Luoghi Sacri avevano unito le forze, eppure avevano comunque impiegato più di un mese per creare un tunnel spaziale che raggiungesse l'Illusory Demon Realm. Se fossero stati soltanto in due Luoghi Sacri, non solo sarebbe stato estremamente difficile, avrebbe anche richiesto l'utilizzo di una quantità immane di risorse.


Ma come potevano rifiutarsi di obbedire a Yun Che? Il Venerabile Purple rispose prontamente: “Non si preoccupi, Maestro di Asgard Yun, prometto che non la deluderemo. Entro un mese, sarà fatto.”


“Ottimo, ora la seconda promessa.” disse Yun Che, socchiudendo leggermente gli occhi: “Fra trenta giorni, non appena avrete completato la Formazione Profound di Teletrasporto, tutti voi dovrete immediatamente utilizzarla per raggiungere la Città Imperiale dei Demoni. Una volta lì, tutti voi dovrete prostrarvi e chiedere scusa alla Famiglia Imperiale dei Demoni! Se la Piccola Imperatrice Demoniaca vorrà uccidere alcuni di voi, chiunque essi siano e indipendentemente dal loro numero, nessuno di voi avrà il permesso di contraddirla! Avete seminato malvagità e questo è ciò che ora avete raccolto.”


I volti dei membri del Santuario Absolute Monarch e del Palazzo Supreme Ocean si incupirono immediatamente, ma nessuno disse neanche una parola. Anche se tutti quegli anni prima si erano lasciati trascinare nei complotti di Xuanyuan Wentian, il motivo per cui ciò era successo era senza dubbio soltanto la loro avidità. Avevano portato una calamità sulla Città Imperiale dei Demoni e avevano persino sparso la voce che l'Illusory Demon Realm fosse una sorta di terra infernale i cui abitanti desideravano conquistare e sfruttare il continente del Cielo Misterioso.


Avrebbero potuto negarlo di fronte a quasi tutte le persone al mondo, ma come potevano provare a difendersi di fronte a Yun Che, il marito della Piccola Imperatrice Demoniaca dell'Illusory Demon Realm?


“Anche se tutti quegli anni fa ci lasciammo ingannare da quel vecchio mostro di Xuanyuan Wentian, abbiamo comunque commesso un grave crimine. Fra trenta giorni... promettiamo che ci faremo vivi per chiedere scusa e fare ammenda. Se potremo tornare qui vivi, faremo di tutto per riabilitare il nome dell'Illusory Demon Realm fra la gente del continente del Cielo Misterioso.” rispose il Maestro Spirituale Nine Lamentations, con un tono carico di rimpianto.


“Ottimo... E ora, la terza cosa.” lo sguardo di Yun Che scattò di lato e tutto il suo corpo emanò un terribile intento omicida: “Fra trenta giorni, mi aspetto che su questo mondo non resti neppure una traccia della Sala Sun Moon Divine e della regione della Potente Spada Celestiale.”


Con quelle poche parole, aveva incredibilmente ordinato di annientare del tutto la Sala Sun Moon Divine e la regione della Potente Spada Celestiale – era un ordine spietato e crudele, con cui chiedeva di distruggere completamente quei due Luoghi Sacri che esistevano da diecimila anni!


Quando quei due Luoghi Sacri, che per tutto il tempo avevano continuato a tremare dal terrore, sentirono quelle parole inaspettate, rimasero così scioccati da diventare pallidi come spettri. Xuanyuan Bo si inginocchiò subito a terra, balbettando in tono implorante: “Maestro di Asgard Yun... risparmi le nostre vite, per favore! Anche noi siamo stati costretti dallo Spadaccino... Ah, no, siamo stati costretti da quel malvagio mostro di Xuanyuan Wentian.”


“Maestro di Asgard Yun.” gli Inviati Divini della Sala Sun Moon Divine si avvicinarono affrettatamente, trepidanti e spaventati: “Il Monarca Celeste è stato l'unico a giurare fedeltà a Xuanyuan Wentian, il resto di noi non era d'accordo. La imploriamo... la imploriamo, Maestro di Asgard Yun, abbia pietà di noi. Da oggi in avanti, saremo completamente al suo servizio e obbediremo a ogni suo ordine senza la minima esitazione.”


“Heh.” Yun Che sorrise con freddezza: “Cos'ha a che vedere con me se avevate intenzione di giurare fedeltà a Xuanyuan Wentian oppure no? Potrei anche lasciar perdere il fatto che abbiate cercato di uccidermi, ma... cento anni fa entrambi i vostri Luoghi Sacri hanno unito le forze per uccidere l'Imperatore Demoniaco e undici degli Anziani della mia Famiglia Yun! Avete causato la morte di mio nonno e vent'anni fa avete persino dato la caccia ai miei genitori e cercato di ucciderli, quasi riuscendoci. Per colpa di tutti voi, sono stato separato dalla mia famiglia per più di vent'anni e avete distrutto la famiglia di Xiao Yun a clan della Nuvola Vagante...”


A ogni parola che usciva dalle sue labbra, l'intento omicida emanato da Yun Che diventava più intenso. Era ricoperto di sangue e ferite e sembrava che fosse a un passo dalla morte, ma la soverchiante aura d'odio che emanava fece tremare dalla testa ai piedi tutti i membri di quei due Luoghi Sacri ai vertici del continente. Nei loro cuori non c'era altro che terrore, avevano le spalle chine e non riuscivano a pensare a nulla da dire in propria difesa.


“Tutti questi peccati devono essere puniti con il vostro sangue!”


Le parole e l'intento omicida di Yun Che li fecero impallidire ancora di più, anche se non sembrava possibile. Xuanyuan Bo gridò, disperato: “Maestro di Asgard Yun, noi... noi abbiamo soltanto fatto ciò che ci era stato ordinato. Ogni crimine ha una radice e ogni debito ha un debitore. Maestro di Asgard Yun, la sua forza misteriosa è grande quanto il cielo e il suo cuore è immenso quanto l'oceano, quindi lei sicuramente... sicuramente capirà cosa intendo dire. Ah... giusto, giusto, Maestro di Asgard Yun, prima ha detto che i vivi sono sempre più utili dei morti. La nostra regione della Potente Spada Celestiale è pur sempre una grande potenza che esiste da diecimila anni, quindi potremo sicuramente esserle molto utili. Maestro di Asgard Yun, ha già compassionevolmente risparmiato il Santuario Absolute Monarch e il Palazzo Supreme Ocean. Se risparmierà anche la nostra regione della Potente Spada Celestiale, ogni nostro membro obbedirà a tutti i suoi ordini. Promettiamo che non... non oseremo deluderla per nulla al mondo.”


Le parole di Xuanyuan Bo erano estremamente patetiche e meschine. Era fin troppo ovvio che teneva moltissimo alla sua vita. Dopo aver sentito la supplica di Xuanyuan Bo, gli Inviati Divini della Sala Sun Moon Divine non poterono fare altro che stringere i denti e inchinarsi, dicendo: “In passato, dovevamo obbedire a ogni parola del Monarca Celeste, non avevamo mai alcuna voce in capitolo. Se potremo ricevere il suo perdono, Maestro di Asgard Yun, sicuramente da ora in poi la considereremo il nostro nuovo Maestro e faremo qualsiasi cosa ci chieda, anche a costo di morire diecimila volte.”


“...” Yun Che rimase in silenzio per qualche istante, poi sul suo volto apparve improvvisamente un lieve sorriso: “Ah, le vostre parole in effetti mi hanno ricordato una cosa. Avete ragione, due Luoghi Sacri che esistono da diecimila anni devono naturalmente avere abilità straordinarie, superiori alla norma. Se manterremo in vita due potenze del genere, sicuramente sarà infinite volte più conveniente che limitarsi a uccidervi tutti. I due principali colpevoli, Xuanyuan Wentian e Ye Meixie, sono già morti. Quindi, se sfogassi impulsivamente la mia rabbia su tutti voi, non sembrerei una persona crudele e senza pietà?”


Le parole di Yun Che riempirono di gioia e speranza i membri della Sala Sun Moon Divine e della regione della Potente Spada Celestiale. Dopodiché, Yun Che continuò: “In questo caso, soddisferò la vostra richiesta. Oggi sono riuscito a uccidere Xuanyuan Wentian, quindi sono piuttosto di buonumore. Se sarete abbastanza obbedienti, non sprecherò più il mio tempo sporcandomi le mani del vostro sangue.”


Quell'affermazione li aveva salvati quando erano ormai sull'orlo dell'oblio. Tutti i membri della Sala Sun Moon Divine e della regione della Potente Spada Celestiale si inginocchiarono, dicendo con un tono incredibilmente emozionato: “Maestro di Asgard Yun, la ringraziamo per non aver posto fine alle nostre vite. Giuriamo di obbedire al Maestro di Asgard Yun, da ora fino al giorno della nostra morte.


“Va bene. Nel prossimo mese, tutti voi dovrete aiutare il Santuario Absolute Monarch e il Palazzo Supreme Ocean a costruire la Formazione Profound di teletrasporto che colleghi il continente del Cielo Misterioso e l'Illusory Demon Realm. Dovrete dedicarvi interamente alla sua costruzione e non mi aspetto di scoprire la minima disobbedienza.”


“Sì, sì, sì.” Xuanyuan Bo e gli altri annuirono frettolosamente. Avevano varcato i cancelli dell'inferno ed erano appena tornati indietro, quindi erano tutti madidi di sudore e annuivano come pendoli.


Yun Che si voltò, dando le spalle alla Sala Sun Moon Divine e alla regione della Potente Spada Celestiale. Huangji Wuyu era la persona più vicina a lui e, quando si voltò, vide chiaramente le sue labbra incurvarsi verso l'alto, formando un ghigno incomparabilmente malvagio e inquietante. In quel momento, l'intento omicida di Yun Che non era intenso come prima, ma Huangji Wuyu lo percepì e si sentì come se un ago di acciaio proveniente dalle profondità dell'inferno stesso avesse trafitto brutalmente la sua anima. Huangji Wuyu, che per mille anni aveva regnato sul Santuario Absolute Monarch col titolo di Sacro Imperatore, si sentì come paralizzato e un gelido brivido avvolse tutto il suo corpo. Quella sensazione ci mise molto a svanire.


…..................


Nota dell'Autore:


Hm? Ho ricevuto molti messaggi da lettori che dicono di non poter sopportare che Fen Juechen abbia subito una sorte così terribile. Mi hanno scritto che speravano che Fen Juechen potesse essere salvato. Alcuni di loro mi hanno persino detto di aver trovato la sua morte troppo improvvisa e di sospettare addirittura che io abbia semplicemente deciso di ucciderlo in uno scatto di rabbia. A quanto pare, nessuno ha mai capito davvero il significato implicito nascosto nel suo nome, “Fen Juechen”.


Anche se do nomi piuttosto a caso ai personaggi minori (Esatto, Random Name Generator), quelli dei personaggi più importanti nascondono quasi sempre un ragionamento. Per esempio, Pojun, Qiushui, Lengya e Yuanba sono nomi che contengono indizi sulla loro personalità e sul loro destino. Quindi, “Fen Juechen”, che significa in pratica “Bruciato finché non ne resta neppure la cenere”... Dal momento stesso in cui gli ho dato quel nome, avevo deciso che sarebbe stato destinato a una fine tragica, che avrebbe distrutto sia il suo corpo sia la sua anima. Infatti, la sua intera esistenza è stata una tragedia, era uno strumento “creato” da Xuanyuan Wentian e che io ho usato per creare un mega BOSS. Inoltre, si era reincarnato con una tecnica proibita, quindi la sua anima era già deformata e parecchio danneggiata. Per questo era per sua natura estremamente solitario e dal carattere violento. E poi, non come nel caso di Lengya dalla mia altra novel “Tian Chen”, che è un personaggio freddo fuori ma caldo dentro. Quindi, pensavo che fin da subito sarebbe stato un personaggio terribilmente odioso e non mi aspettavo che in così tanti lettori lo apprezzassero.


Quindi, direi che può riposare in pace.


Farlo risorgere? Ragazzini, non pensateci neanche, il continente del Cielo Misterioso non ha le Sfere del Drago. E se anche i personaggi potessero viaggiare nello spazio e raggiungere Namecc, raccogliere le Sfere del Drago e farlo risorgere, a cosa servirebbe? Xuanyuan Wentian ormai è morto, quindi ha portato a termine lo scopo della sua vita. Tutti i suoi parenti sono morti e non avrebbe un posto dove tornare. Gli piace Xiao Lingxi, che però lo tratta soltanto come un benefattore e il cui cuore appartiene a Yun Che, il suo peggior nemico che ha persino sterminato la sua intera famiglia...


Immaginatevi la scena:


Fen Juechen, appena risorto, ha qualche ripensamento: “Fa niente, è meglio da morti... Mi ammazzo!


Shenron: MMP!
                                


                                



