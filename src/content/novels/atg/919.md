---
title: Capitolo 919 – Nostalgia Incontrollabile
pubDate: 2025-02-03T07:52:46.890Z
tags:
    - atg
---


<em>Capitolo regolare!
3 in coda, 0/10 donazione
-Schadenfreude</em>


La Sala Sun Moon Divine, la regione della Potente Spada Celestiale e i praticanti del mistero di ogni nazione se ne andarono nel panico. Nessuno di loro osò opporsi ad un mostro del genere.


Il fisico di Xia Yuanba era già diverso da quello delle persone normali. Dopo essere stato guarito da Yun Che usando l'energia del mondo, si riprese in breve tempo. Vedendo la gente andarsene, si avvicinò a Yun Che senza poter contenere l'entusiasmo e disse: "Cognato, sei diventato... davvero così forte! Come ci sei riuscito? Che la tua maestra sia tornata?"


"Te ne parlerò in futuro." Yun Che sorrise e disse: "Yuanba, Xue'er e io torneremo presto nel Regno Demoniaco Illusorio, altrimenti gli altri si preoccuperanno. Vuoi tornare con noi?"


Lo sguardo di Xia Yuanba si illuminò, ma poi esitò. Alla fine scosse la testa: "Non importa, tornerò dopo. Umh... sono diventato all'improvviso il maestro del santuario, così andarsene subito non sembra una buona idea. Dovrei tornare nel santuario prima."


"Ahahah, hai ragione." Yun Che rise fragorosamente.


"Cognato." Xia Yuanba abbassò il tono della voce: "Non lascerai davvero... che la Sala Sun Moon Divine e la regione della Potente Spada Celestiale la passino liscia?"


Yun Che sorrise e disse: "Yuanba, non ti preoccupare. Il Santuario Absolute Monarch ora appartiene a te. Certamente non li danneggerei e credo che, anche se sei ancora un po' immaturo, il Santuario Absolute Monarch diventerà ancora migliore sotto la tua guida."


"..." Xia Yuanba si grattò la testa e disse piano: "Ad essere sincero non sono così sicuro di questo."


"Ma io lo sono. Dopotutto hai il cuore di un Tyrannical Emperor." Le parole di Yun Che erano un po' misteriose, ma poi Yun Che cambiò argomento e disse: "Prima però in questo mese fai concentrare il Santuario Absolute Monarch a sulla costruzione della formazione. Ricorda, mentre lavorerai con la Sala Sun Moon Divine e la regione della Potente Spada Celestiale, usa bene le loro risorse. Ora sono un branco di serpenti senza testa. Cercheranno disperatamente di fare del loro meglio. Non esitare ad usarli."


Anche se l'Arca Primordiale Misteriosa aveva un'abilità di viaggio dello spazio incredibile, conteneva un enorme mondo al suo interno. Ogni volta che viaggiava non avrebbe trasportato solo una o due persone, ma un'intera dimensione. A causa di questo consumava un'enorme quantità di energia. Anche con il supporto della Giada dei Nove Soli, non poteva durare molto a lungo.


Specialmente dopo il viaggio di andata e ritorno all'continente Nuvola Azzurra, l'energia rimasta nell'Arca Primordiale Misteriosa era circa meno del venti per cento. Sia il continente del Cielo Misterioso che l'Illusory Demon Realm erano le case di Yun Che, quindi avrebbe viaggiato frequentemente avanti e indietro tra i due continenti. Per questo andava costruita una formazione di teletrasporto.


E solo i Quattro Grandi Luoghi Sacri avevano l'abilità e le risorse per creare una struttura del genere.


"Uh, capisco." Xia Yuanba annuì un po' confuso.


"Inoltre prenditi cura di due persone di due persone della Sala Sun Moon Divine e della regione della Potente Spada Celestiale per me." Yun Che strinse gli occhi.


"Chi?"


"Xuanyuan Wendao, il giovane maestro della regione della Potente Spada Celestiale reso invalido da me e il Decimo Anziano della Sala Sun Moon Divine, Ye Xuange."


"Ah?" Xia Yuanba ne fu sbalordito e disse confuso: "Prendersi cura di loro come?"


"Assicurati che non accada nulla di fatale a loro. Mi saranno utili tra un mese." Disse Yun Che.


Xia Yuanba sembrava perplesso. Proprio quando stava per fare altre domande, vide Dongfang Xiu e Qin Wushang avvicinarsi con nervosismo. Gridò subito: "Capo Palazzo Dongfang, Capo Palazzo Qin, siete qui anche voi?"


Dongfang Xiu e Qin Wushang si avvicinarono e iniziarono ad inchinarsi allo stesso tempo, ma Yun Che e Xia Yuanba li sollecitarono ad evitare un gesto del genere. Yun Che disse subito: "Siamo stati entrambi discepoli del Palazzo Misterioso Ventoblu. Non possiamo accettare questa grande cortesia."


"Sì sì sì." Annuì Xia Yuanba.


Qin Wushang sospirò profondamente: "ll mio Palazzo Misterioso Ventoblu è sempre stato un'esistenza insignificante nel continente del Cielo Misterioso, simile alla polvere. Anche nella Nazione Ventoblu eravamo gli zimbelli di quei potenti setta. Ora di due dei nostri discepoli, uno è diventato il Sacro Imperatore del Santuario Absolute Monarch e l'altro può essere definito il sovrano del mondo. Non posso descrivere la gloria che abbiamo ricevuto in quanto capi palazzo."


"State esagerando. Credo che volete chiedere informazioni dell'Imperatrice Cang Yue?" Disse Yun Che.


I due annuirono. Dongfang Xiu disse: "Sua maestà se n'è andata temporaneamente da diversi mesi. Vedendo la sua gloria, deve stare bene."


"Potete stare tranquilli." Yun Che sorrise e disse: "Ora che Xuanyuan Wentian è morto, nulla al mondo può minacciare la sua sicurezza e quella della Nazione Ventoblu. Durante il suo soggiorno nel Regno Demoniaco Illusorio ha sempre pensato al suo paese. Tra un mese, quando la formazione di teletrasporto sarà completata, tornerà nella casata imperiale. Tra un mese vi ricontatterà."


"Allora possiamo stare tranquilli." I due capi palazzo sorrisero contenti.


"Venerabile Zi." Il tono di Yun Che divenne rigido mentre ordinava. "Manda qualcuno a proteggere i due capi palazzo durante il loro viaggio di ritorno nella Nazione Ventoblu."


Il Venerabile Zi si girò, esitò per un momento e poi avanzò. Disse con tono rispettoso: "Sì... prego onorabili ospiti."


Sentendo questo appellativo da parte di un Venerabile di un Luogo Sacro, i due capi palazzo si sentirono estremamente lusingati. La loro andatura sembrò perfino un po' più leggera rispetto a quando erano arrivati.


I membri della setta della Divina Fenice si avvicinarono. A capo della folla c'era Feng Hengkong. Guardò Yun Che, poi Feng Xue'er. Aprì bocca e poi la chiuse ammutolito per poi dire con un'espressione piena di emozioni contrastanti: "Yun Che, riporta spesso Xue'er a farci visita nella città della fenice."


"Onorabile padre, ora che il fratellone Yun è diventato così forte, non sarà più in pericolo come prima. Tornerò spesso a farvi visita."


"Se ti importa davvero potresti provare ad aprire una o due Formazioni Misteriose da clan della Nuvola Vagante o dalla Regione del Ghiaccio Estremo alla Città della Fenice. In questo modo non sarebbe più conveniente tornare per Xue'er?" Disse impassibile Yun Che.


Lo sguardo di Feng Hengkong si illuminò e annuì. la setta della Divina Fenice non sarebbe riuscito a costruire una formazione che connetteva due continenti, ma collegare due nazioni... non era così difficile.


"Xue'er..." Feng Hengkong esitò per un bel po' di tempo, ma alla fine non le disse di Feng Ximing. Disse riluttante: "Ora andremo. Ci sono molte cose di cui dobbiamo occuparci nella città della Fenice. Devi prenderti cura di te, non trascurarti."


Il Santuario Absolute Monarch, la Sala Sun Moon Divine e la regione della Potente Spada Celestiale se ne andarono uno dopo l'altro e il Palazzo Supreme Ocean iniziò a rimediare al caso. la setta della Divina Fenice fu l'ultimo a partire. Quando erano arrivati, si erano rassegnati alla morte, tuttavia al ritorno erano rilassati come non mai.


Non solo erano sfuggiti al pericolo, la loro nuova Divina Fenice si era risvegliata, ancora più potente dello spirito di prima.


Dopo aver salutato Xia Yuanba, che era appena diventato il nuovo imperatore del santuario, Yun Che riportò Xue'er nel Regno Demoniaco Illusorio quello stesso giorno, poi informò i suoi genitori e la piccola Imperatrice Demoniaca della morte di Xuanyuan Wentian.


Queste notizie si diffusero velocemente nella città Imperiale dei Demoni. Questo scatenò senza dubbio una grande allegria. Non era stata semplicemente la morte di un nemico, erano sfuggiti ad un abisso distruttivo.


La città Imperiale dei Demoni abbassò le difese. Tornarono anche le persone che erano fuggite. La minaccia incombente che aleggiava su di loro era svanita.


Nel continente del Cielo Misterioso, i Quattro Grandi Luoghi Sacri non badarono a spese per costruire la formazione di teletrasporto che Yun Che aveva richiesto.


Xuanyuan Wentian era morto e il suo sogno di diventare il sovrano del mondo era stato distrutto completamente. I Quattro Grandi Luoghi Sacri avevano sperimentato personalmente il suo terrore, quindi non era difficile immaginare quanto fosse potente Yun Che. Da quel giorno in avanti capirono che non sarebbero stati più le esistenze al picco del continente del Cielo Misterioso. Era apparsa una persona che poteva decidere del loro destino.


Una persona a cui avevano fatto diversi torti e qualcuno contro cui avevano cospirato in passato.


Questo li terrorizzava, non avevano altra scelta se non mostrarsi umili e più cauti possibile. Non osarono battere la fiacca di fronte a tutte le sue richieste.


Dopo che tornò nella sua nazione, la setta della Divina Fenice iniziò a riparare la città. Feng Hengkong non aveva preso le parole di Yun Che come un suggerimento noncurante, invece mandò due gruppi a clan della Nuvola Vagante e nella Regione del Ghiaccio Estremo per iniziare a costruire una formazione e connettere i tre luoghi.


Il nome di Yun Che si diffuse in ogni angolo del continente del Cielo Misterioso. Solo che questa volta era stato centinaia o migliaia di volte più scioccante. In soli due giorni era diventato il coltivatore più forte in tutta la storia del continente.


Eppure Yun Che non ci prestò attenzione. Dopo che tornò nel Regno Demoniaco Illusorio, si riprese in silenzio. Dopo sette o otto giorni le sue ferite erano guarite completamente.


Era mattino presto, il sole era già sorto. La luce del mattino penetrava attraverso la finestra di bambù e ricadeva sul corpo di Yun Che. Le sue palpebre si mossero un po' mentre mormorava: "Jasmine, che ora è?"


"..."


Non ricevette alcuna risposta. Yun Che aprì lentamente gli occhi e si tirò su a sedere sul letto. Il suo sguardo divenne vacuo mentre fissava le pareti bianche come la neve.


Jasmine era già sparita da molti mesi, ma non si era ancora abituato a questa realtà... anzi, non era ancora riuscito ad accettarlo.


Dopo che Jasmine se n'era andata, era stato vittima della trama di Moonflower ed era stato sull'orlo della morte. Dopodiché aveva dovuto affrontare Xuanyuan Wentian e non aveva avuto il tempo di pensare ad altro. Ora che il suo nemico era morto, non c'era nient'altro che poteva minacciarlo a questo mondo. Adesso stava notando tutta la nostalgia che provava e non riusciva a reprimere.


Durante la sua vita, la persona che gli era stata più vicina era stata Xiao Lingxi, ma la persona che lo capiva di più era Jasmine.


All'inizio si stavano solo usando a vicenda, ma il loro rapporto era cambiato lentamente senza che lo notassero. Finché dopo, non solo avevano fatto affidamento l'uno sull'altra, ma si erano abituati alla loro vicinanza. Quando Jasmine lo aveva davvero lasciato, non gli era sembrata una mera separazione, ma uno squarcio che penetrava nel profondo del suo spirito.


Era irreparabile e sarebbe rimasto per sempre.


"Jas... mine..." Chiamò debolmente mentre alzava la testa. "Dove sei..."


Rimase confuso per un po', poi scese dal letto e uscì nel cortile.


Era ancora presto e, dopo che le difese erano state allentate, a quest'ora tutti i discepoli della famiglia Yun si stavano riposando. Visto che le ore di riposo erano aumentate, l'area attorno era diventata davvero silenziosa. Yun Che camminò per tempo e vide un uomo di mezz'età dagli abiti semplici che stava praticando le arti marziali sotto un vecchio albero.


Quando Yun Che lo vide, anche l'uomo lo notò. Si fermò e sorrise gentilmente: "ChÈer, ti sei svegliato piuttosto presto."


"Sei tu ad esserti svegliato troppo presto Signor Su. Le tue ferite non sono ancora guarite pienamente, non sforzarti troppo." Disse Yun Che.


Su Hengshan sorrise spensierato, si diede una pacca sul petto e disse: "Sto bene già da molto tempo. Il signor Yun Gu è davvero un medico dei miracoli. Le sue tecniche mediche sono davvero miracolose. Ho sempre pensato che per ferite come un troncamento della vena vitale non sarebbero potute essere guarite nemmeno con l'intervento della divinità del grande firmamento. Non avrei mai pensato che grazie alle sue cure mi sarei rimesso completamente in sesto."


"Naturalmente." Yun Che sorrise. "Al massimo tra circa quindici giorni recupererai anche la tua Energia Misteriosa. Ti sei ambientato qui durante il tuo recupero?"


Su Hengshan sorrise lievemente, ma poi disse con ancora più gentilezza: "Al riguardo, provo un po' di vergogna. Anche se sono il capo di un setta, non sono uscito molte volte da Rivereast. Un tempo pensavo che sarebbe stato difficile abituarsi ad un tipo diverso di vita, ma al contrario, mi sento molto rilassato qui."


Su Hengshan sorrise e scosse la testa: "Questi sono stati i giorni più confortevoli in tutta la mia vita. Non mi manca la mia vita nel setta Grandwake. Sembra che non sia davvero adatto ad essere un capo. Questo in particolare perché vedo che Ling'er è al sicuro, ha trovato te ed è stata abbastanza fortunata da avere il Medico dei Miracoli come suo maestro. Il suo sorriso diventa più caloroso ogni giorno e mi fa capire quanto sono stato stupido a troncare la mia vena vitale allora. Se fossi davvero morto, non potrei immaginare come sarebbe stata triste. Allora sono stato davvero... imprudente e stupido."


Ripensando a come si era troncato la vena vitale per non diventare un peso per Yun Che, così che potesse salvare Ling'er, provava ancora paura.


"Finché ti piace stare qui, puoi sentirti libero di considerarla casa tua. Inoltre," Yun Che sorrise misteriosamente. "In realtà la cosa di cui Ling'er si preoccupa di più è del fatto che non ti risposi. Dato che hai iniziato una nuova vita in un nuovo mondo, dopo che guarirai dovresti iniziare a cercare una tua nuova anima gemella."


"..." Su Hengshan ne fu sbalordito. Ovviamente non aveva mai considerato una questione del genere. Rispose imbarazzato: "Questo... la madre di Ling'er è mancata presto, io..."


"Eh? Padre, fratellone Yun Che, come mai siete svegli così presto?"


Mentre i due uomini stavano conversando, sentirono una voce dolce come una sorgente d'acqua in una valle silenziosa. Su Ling'er si avvicinò, sorrise e guardò i due uomini più importanti della sua vita: "Di cosa state parlando?"


"Naturalmente di questioni tra uomini." Disse sorridendo Yun Che.


Su Ling'er aprì lievemente le labbra rosa e disse alzando il naso: "Che stiate parlando di... qualcosa di male? Fratellone Yun Che, tu... non puoi trasformare mio padre in un donnaiolo come te."


"..." Yun Che si sentì in imbarazzo e Su Henghan scoppiò a ridere.


"Padre, non è divertente. Non sai che il fratellone Yun ha la sorella Cang Yue, la sorella Xue'er, anche la piccola Imperatrice Demoniaca... e ha anche sposato un'altra ragazza quando aveva solo sedici anni..." Su Ling'er non aveva bisogno di nascondere nulla di fronte a suo padre e iniziò a raccontare tutti i "crimini" di Yun Che. Alla fine aggiunse: "Non è lo stesso fratellone Yun Che che conoscevo in passato..."


"Ahahahah..." Su Hengshan rise ancora più fragorosamente. Chi non sapeva di Yun Che nella Città Imperiale dei Demoni? In questi giorni aveva già saputo tutto della situazione complicata di Yun Che. Sorrise e disse: "Ling'er, quando hai incontrato ChÈer avevi solo dieci anni. Naturalmente è diverso ora."


"...Non lo capiresti nemmeno se te lo dicessi!" Su Ling'er avanzò e afferrò il braccio di Yun Che. "Fratellone Yun Che, sto per andare a raccogliere erbe medicinali fuori dalla città. Vieni con me?"


"Raccogliere erbe medicinali?" Yun Che era confuso. "La famiglia Yun ha ogni tipo di erba medicinale, perché stai andando fuori a raccoglierle?"


"Non è per l'erba medicinale in sé. È principalmente per riconoscere erbe diverse." Disse con serietà Su Ling'er. "Il maestro ha detto che per diventare un vero dottore, conoscere diversi fiori ed erbe medicinali, piante velenose ed insetti è fondamentale. Il maestro ora sta riposando e non può essere disturbato. Quindi fratellone Yun Che naturalmente sei il miglior sostituto possibile. Andiamo!"


Dopo aver finito di parlare, Su Ling'er batté giocosamente gli occhi... Era la sola persona al mondo a parte lui a sapere che un tempo era stato il discepolo di Yun Gu.


"Ah... va bene."


Yun Che salutò Su Hengshan e se ne andò a braccetto con Su Ling'er.


Vedendo il rapporto così intimo tra i due, Su Hengshan continuò a sorridere. Dopo essere arrivato nel Regno Demoniaco Illusorio solo dieci giorni fa, aveva avuto la sensazione che questa fosse una vita più adatta per lui. Non aveva bisogno di prendersi responsabilità o tenersi in allerta. Non c'erano più tensioni, dolori, rabbia, tristezza...Si era sentito da molto tempo inadatto a fare il capo di un setta e ora ne era ancora più sicuro.


"Sembra che sia davvero il momento di trovarmi una compagna." Su Hengshan sorrise mentre rifletteva. "Almeno potrò fare preoccupare di meno Ling'er."


C'era una piccola foresta ad est della Città Imperiale dei Demoni, era la dimora di centinaia di piante. Dopo che entrarono, Su Ling'er iniziò a raccogliere e ad identificare diversi tipi di piante con un'espressione seria.


"Fiore di calcare... foglie di wutong... germogli di seta fredda, questa si chiama... erba del saggio?"


"No, questi sono rampicanti dell'odore di pesce." Yun Che la corresse immediatamente e disse: "Sembrano simili all'Erba del Saggio, ma ci sono delle piccole differenze nelle foglie. Se lo annusi da vicino noterai un'ovvia differenza. Le foglie dell'odore di pesce hanno un lieve odore di pesce."


Su Ling'er le raccolse con cautela, le annusò ed esclamò: "È vero! Fratellone Yun Che, come sei riuscito a riconoscerla subito da così lontano?"


Anche se Su Ling'er aveva recuperato i ricordi della sua vita precedente, per qualche motivo la sua personalità era più simile a quella che aveva avuto in questa vita... aveva perso l'avvilimento della sua vita precedente e aveva più innocenza . Yun Che le disse con un atteggiamento da anziano: "Ling'er, hai appena iniziato ad apprendere, è già piuttosto impressionante che tu sia riuscita ad identificare così tante piante. Non devi avere fretta. Dopotutto ho vagato con il maestro per venti anni nell'continente Nuvola Azzurra e ho maneggiato diversi tipi di erbe medicinali ogni giorno. Sarebbe difficile non capirle bene. Poi, finché posso stare a contatto con l'erba medicinale, non ho nemmeno bisogno di guardarle. Sapevo cos'erano solo dall'odore."


Dopo che finì di parlare, Yun Che si fermò... Poteva usare queste parole per impressionare le altre donne, ma Ling'er sapeva già tutto da molto tempo.


"Eheh..." Su Ling'er gli fece la linguaccia: "Sì, sì, sì, fratellone Yun Che, sbrigati e insegnami allora."


Yun Che entrò subito in modalità mentore vedendo l'entusiasmo di Su Ling'er.


"Questo fiore rosso si chiama Rampicante del Sangue di Drago. È inutile per curare malesseri, ma è una medicina che può aiutare a praticare la coltivazione."


"Questo è un Seme dello Spirito, attributo freddo, può essere consumato direttamente..."


"Questo è un Fiore Torre della Palude, è un fiore medicinale che può essere ridotto in polvere per applicarlo esternamente e può curare del veleno di serpente non troppo forte."


"Questo è..."


"Lo so... è il fiore Jasmine!"


"..." Lo spirito di Yun Che sembrava essere stato infilzato.


"Wow! Così tanti fiori Jasmine. Non posso credere che crescano in un posto del genere. È come se qualcuno li avesse piantati meticolosamente qui."


Davanti a loro c'era un terreno umido cosparso di Jasmine. Ad una prima occhiata c'erano duecento fiori, piccoli, ma perfettamente bianchi. Avevano una lieve fragranza, ma era così elegante da ristorare lo spirito.


Alla Su Ling'er della vita precedente piacevano i Jasmine e questa preferenza era rimasta immutata. Era quasi ipnotizzata mentre ammirava il mare di fiori, perfino la sua curiosità fu soppressa. Chiuse gli occhi, inspirò profondamente, poi si girò e disse sorridendo: "Fratellone Yun Che, dimmi, credi che i fiori qui siano..."


Non aveva notato niente di strano prima, ma ora che si era voltata aveva visto l'espressione spenta di Yun Che. Sembrava triste. Fu colta dal panico e lo abbracciò immediatamente. "Fratellone Yun Che, cosa c'è?"


"..." La chiamata di Su Ling'er lo riportò alla realtà. Forzò un sorriso e disse: "Niente, ho pensato all'improvviso a qualcosa."


"Intendi... a qualcuno?" Su Ling'er alzò lo sguardo, sentì il battito cardiaco irregolare di Yun Che e disse piano: "La persona che ha a che fare con il fiore jasmine, è una ragazza?"


"..." Yun Che strinse Su Ling'er tra le braccia. Disse con un senso di colpa: "Sei accanto a me. So che non dovrei pensare a qualcun altro, ma..."


"Fratellone Yun Che." Su Ling'er scosse la testa e sorrise. In quel momento sembrò perdere l'immaturità di una sedicenne e diventò la Su Ling'er del passato che lo aveva viziato con amore: "Va bene, mi piaci come sei ora. Ti ricordi di ciò che ho detto quando ero tra le tue braccia?"


Yun Che: "..."


"Non deludere mai più una ragazza che è disposta a fare ogni cosa per te... e non abbandonarla mai. Se il fratellone Yun sente una mancanza nel profondo della sua anima, allora anche io mi sentirò incompleta." Mormorò debolmente Su Ling'er come se stesse parlando nel sonno.
        
Dopo aver sperimentato due vite, capendo il vero significato della vita e della morte, sapeva molto bene cosa desiderava e cosa si provava nel sentire una mancanza nel profondo della propria anima.


"Era la mia maestra..." Disse a bassa voce Yun Che.


Su Ling'er: "..."


"Se n'è andata. Quando se n'è andata, è stata implacabile. Ha troncato il nostro rapporto tra maestra e discepolo, ha detto che non ci incontreremo mai più e mi ha detto di non tentare di cercarla." Yun Che chiuse gli occhi. Aveva parlato con molta calma. Poteva rivelare le emozioni che aveva represso di fronte a Su Ling'er: "Ma so che non ha detto la verità. Dev'essere stato difficile per lei lasciarmi. Anche se non so molto di lei, la sua personalità, i suoi pensieri, la preoccupazione che ha mostrato nei miei confronti... li conosco meglio di chiunque altro al mondo... ma è andata in un posto troppo lontano. Potrei... davvero non rivederla mai più."


"Ho deciso da molto tempo da separarmi da lei, ma... mi sono sopravvalutato. Non mi aspettavo che sarei stato così inquieto senza di lei. Ogni giorno mi sembra di vedere tratti della sua ombra nel mio cuore. Non so cosa c'è che non va in me, mi sento come se fossi sotto uno strano incantesimo."


Su Ling'er provò ad immaginarsi chi fosse e disse gentilmente: "Mi fido delle tue sensazioni. Deve aver avuto i suoi motivi per averti detto cose del genere. Anche se... non vi incontrerete mai più, avrai ancora noi e me. Non ti lascerò mai... Anche se un giorno mi costringessi ad andarmene, rimarrei accanto a te spudoratamente."


Yun Che non disse altro; strinse solo più forte Su Ling'er. I due restarono insieme davanti al campo di fiori jasmine per molto, molto tempo.
                                


                                



