---
title: Capitolo 93 – Tiger Soul
pubDate: 2024-05-26T11:27:25.193Z
tags:
    - atg
---


La tesoreria era molto grande e ricopriva almeno qualche migliaio di metri quadrati di superficie. Yun Che si diresse subito verso la zona in cui erano custodite le erbe medicinali; si fermò accanto a un’enorme fila di scaffali con cassetti in legno nero e, dopo aver annusato l’aria, disse senza giri di parole: “Il quarto cassetto dall’alto, di fronte a noi, al suo interno, nella parte destra, ci sono due Essenze di Blood Sunflower vecchie di trentasei anni; prendine una.”
Xiao Baicao rimase come paralizzato sul posto. Le etichette di quei cassetti in legno nero, nei quali erano conservate le erbe medicinali, erano tutte conservate su un cartello in cima allo scaffale. Senza prenderlo da lì, era impossibile leggere cosa ci fosse scritto. In quel posto c’erano oltre mille tipi diversi di ingredienti medicinali, e persino Xiao Baicao, che ci andava molto spesso, sapeva solo approssimativamente dove trovarli. Senza consultare il cartello di uno scaffale, avrebbe fatto molta fatica a ricordare con precisione dove si trovassero. Eppure, quel dottore geniale, da quasi due passi di distanza, di fronte all’intricato labirinto di neri cassetti chiusi era in grado di capire cosa contenessero.
Xiao Baicao si avvicinò al cassetto e lo aprì. Ovviamente, le Essenze di Blood Sunflower erano lì. Pur sapendo che le conoscenze di quella “Eccentrica Mano Divina” erano vaste quanto il cielo, Xiao Baicao ne rimase fortemente scioccato, e si convinse ancor di più di non aver a che fare con un impostore. Si ripeté mentalmente che quello era un dottore geniale, davvero un dottore geniale, e che non avrebbe mai raggiunto una tale bravura in tutta la sua vita.
Yun Che camminò attraverso quasi metà della zona in cui erano conservate le erbe medicinali, trovando circa il settanta o ottanta percento degli ingredienti che gli servivano, senza mai aprire un singolo cassetto. Eppure, aveva sempre indicato alla perfezione la posizione e l’età dei materiali; ogni volta che Xiao Baicao riceveva l’ordine di prendere un ingrediente, in lui crescevano l’ammirazione e il rispetto per quel medico straordinario. Era il prestigioso Capo degli Anziani del più grande Padiglione di Medicina di tutta New Moon City, ma non trovava minimamente inappropriato seguire Yun Che e seguire meticolosamente i suoi ordini riguardo alla raccolta degli ingredienti; anzi, lo vedeva quasi come una sorta di onore.
“I medicinali che ti ho fatto prendere dovrebbero essere sufficienti, dove si trovano le Giade Spirit?” disse Yun Che, subito dopo aver finito di selezionare gli ingredienti.
Trasportando la scatola di legno nera ormai piena di medicinali, Xiao Baicao raggiunse Yun Che e rispose rispettosamente: “Le Giade Spirit di solito sono custodite insieme ai nostri artefatti più preziosi, nella parte più interna della tesoreria.”
Dopo aver finito di parlare, Xiao Baicao condusse Yun Che nella zona più lontana della tesoreria. Più avanzavano, più aumentavano la densità e la concentrazione dell’aura spirituale che li circondava. A conservare le preziosissime gemme non erano più scatole in legno nero, ma contenitori di fredda giada, dozzine e dozzine di volte più rara e costosa del legno nero. Di fronte a Yun Che c’erano almeno un migliaio di scaffali in giada fredda; anche solo quegli scaffali, senza il loro contenuto, costituivano un tesoro inestimabile.
“In effetti sento l’odore di un Purple Veined Heaven Crystal, e la sua purezza è identica a quella del frammento di prima, nella Sala di Medicina. Presumo che siano lo stesso pezzo.”
“Sì, si tratta dello stesso pezzo. Il nostro Sect è solo una piccola Frazione Esterna. Anche solo ottenere un Purple Veined Heaven Crystal è estremamente difficile.” Xiao Baicao annuì, e contemporaneamente la sua ammirazione crebbe ancora di più, al punto da non poter essere maggiore. Gli ingredienti medicinali avevano odori che era possibile identificare, ma l’aura spirituale dei cristalli più preziosi e delle Spirit Jade non era concreta, a differenza degli odori. Annusando una sola volta, quel dottore geniale era riuscito a riconoscere il Purple Veined Heaven Crystal, e persino a identificarne la purezza… più Xiao Baicao passava del tempo con quel medico eccezionale, più avvertiva un senso di inferiorità. Fin nel profondo del suo cuore, aveva l’impressione che quel dottore geniale fosse come una montagna enorme, della quale era impossibile intravedere la vetta. In confronto a lui, Xiao Baicao non poteva essere considerato neppure un pugno di fango.
“Questo Purple Veined Heaven Crystal originariamente doveva essere offerto come tributo al Sect Principale alla fine dell’anno, ma abbiamo dovuto prenderlo dal contenitore a causa dell’incidente in cui è incappato il Giovane Maestro. È una fortuna che abbiate dato una mano, Senior; non avete solamente salvato il nostro Giovane Maestro, ma avete salvato anche questo tesoro celestiale. Sinceramente, non abbiamo idea di come poter ripagare il debito che vi dobbiamo, Senior.” disse Xiao Baicao, commosso.
“Oh? Dovete offrire al vostro Sect Principale degli oggetti così preziosi tutti gli anni?” chiese Yun Che. Sapeva che le Frazioni Esterne dovevano versare ogni anno dei tributi al Sect Principale, ma un tesoro prezioso come quel Purple Veined Heaven Crystal era incredibilmente difficile da ottenere, persino per i quattro Sect Maggiori dell'Impero Ventoblu. Se avessero dovuto donare ogni anno degli oggetti così preziosi, sarebbe stata una tassa semplicemente troppo pesante.”
“In realtà, non è così. Il Sect Principale ha stabilito che versare almeno centomila monete Purple Profound è un contributo sufficiente. Il Sect Principale ci fornisce medicinali di altissima qualità, che raffinano ogni anno. Più paghiamo, più il Sect Principale ci ripaga; a volte, abbiamo ricevuto persino delle Tecniche Profound di alto livello o artefatti di grande valore.”
Ogni anno… centomila monete Purple Profound? Yun Che sobbalzò leggermente, ma riuscì a nasconderlo. Quel dannato Xiao Sect, era praticamente un c*zzo di vampiro succhia sangue. Eppure, le Frazioni Esterne dovevano versare ubbidientemente tutto quel denaro. Altrimenti, senza i medicinali e i doni ricevuti dal Sect Principale, le Frazioni Esterne sarebbero andate incontro a un lento declino; se persino il titolo di “Frazione Esterna” fosse stato rimosso, allora non avrebbero più avuto nessuno a sostenerle.
Quando menzionò gli “artefatti di grande valore”, Xiao Baicao sembrò ricordarsi di qualcosa. Si voltò e indicò una spada di colore bianco pallido, che si trovava al centro di una rastrelliera per armi alle sue spalle, e disse con orgoglio: “Senior, vi prego di osservare, il nome di questa spada è “Tiger Soul”, ed è il tesoro più prezioso che il Sect Principale ci abbia donato in tutti questi anni. Inoltre, è l’unico Artefatto Earth Profound in tutta New Moon City, è un oggetto molto raro persino per gli standard del Sect Principale. Secondo le voci, è stata forgiata personalmente dall’Anziano Fabbro del Sect Principale. Il corpo della spada è stato infuso con il potere del nucleo di una Tigre Bianca Earth Profound e con l’anima ancora integra della belva, e può squarciare senza alcuna difficoltà qualsiasi Artefatto Protettivo al di sotto del grado dell’Earth Profound Realm. Se quando la si brandisce la si infonde di Profound Energy, si può persino udire il debole ruggito di una tigre. Il Maestro del nostro Sect l’ha sempre considerata uno dei tesori più preziosi e non ha voluto utilizzarla neppure lui stesso. Sperava di donarla al Giovane Maestro in occasione del suo grande matrimonio, così da farlo diventare una tigre a cui sono spuntate le ali.”
Quella spada, “Tiger Soul”, era lunga tre piedi e tre pollici; l’intera arma era bianca, ma non era il bianco lucente della giada; piuttosto, era un bizzarro bianco pallido. Il corpo della spada non era regolare ed era leggermente distorto. Guardando più da vicino, sembrava essere stata forgiata assemblando delle ossa di tigre, una dopo l’altra. Anche se si trovava abbastanza lontano, Yun Che poteva avvertire che l’arma emanava una debole aura particolarmente ostile, in grado di mettere estremamente a disagio chiunque si avvicinasse.
Quella era davvero una Spada Earth Profound!
“In effetti è davvero una spada abbastanza buona.” Yun Che fissò Tiger Soul e annuì lentamente.
“Dal momento che anche voi la pensate così, sono sicuro che il Giovane maestro la apprezzerà moltissimo quando sarà sua.” rispose Xiao Baicao.
Dopo aver fatto recuperare a Xiao Baicao un pezzo di Giada Scarlet Spirit estremamente pura e un frammento di Giada Water Spirit, Yun Che ebbe tutti gli ingredienti che gli servivano. Yun Che non mostrò il minimo interesse per quella tesoreria, e si diresse senza fretta verso l’uscita… durante l’intero processo, aveva sempre tenuto le mani giunte dietro la schiena. Tutti gli ingredienti erano stati presi da Xiao Baicao; lui non aveva neppure mai toccato una scatola.
Usciti dalla tesoreria, Yun Che si affrettò a raggiungere la Sala di Medicina per raffinare gli ingredienti. Xiao Baicao, che era rimasto fuori dalla porta per fare la guardia, riferì a Xiao Tiannan tutto quello che avevano fatto nella tesoreria, da quando erano entrati a quando erano usciti, senza riuscire a evitare di lodare le abilità pressoché divine di Yun Che nell’identificare i medicinali senza nemmeno aprire i cassetti e la sua “Integrità morale” per la quale non aveva toccato nulla.
Xiao Tiannan, tuttavia, sorrise con calma e rispose: “Questo è esattamente il comportamento di un esperto. Inoltre, con l’esperienza e le capacità di Huangfu He, eccetto il Purple Veined Heaven Crystal, probabilmente non c’era nulla degno di suscitare il suo interesse. Sigh, a proposito, io avevo persino dubitato che fosse il vero Huangfu He. In questo momento, non ti crederei per nessun motivo, se cercassi di convincermi che si tratta di un impostore.”
Senza che ci avesse fatto caso, Yun Che rimase alla Frazione Esterna dello Xiao Sect per tre giorni. In quei tre giorni, Xiao Tiannan e Xiao Luocheng avevano passato ogni istante in preda allo stupore e alla gioia. Riparare completamente i meridiani di Xiao Luocheng inizialmente era impossibile, a meno che si utilizzasse il Purple Veined Heaven Crystal. E persino con quello sarebbe stato impossibile farlo senza correre rischi, e sarebbero serviti almeno alcuni mesi.
Ma in tre giorni, in tre soli giorni! Tutti i meridiani completamente distrutti di Xiao Luocheng si erano ricollegati, ed erano diventati sempre più robusti. La guarigione era così estesa che era quasi impossibile credere che fosse vera, anche per chi la vedeva coi propri occhi.
Verso quel dottore geniale giunto dal cielo, tutti nutrivano una forte ammirazione, lo deificavano. Il “Nonno” con cui gli si rivolgeva Xiao Luocheng era diventato di volta in volta più delicato e pregno di affetto… non si rivolgeva con così tanta intimità neppure al suo nonno biologico.
Nei giorni precedenti, Yun Che aveva visitato la tesoreria almeno tre volte al giorno, e ogni volta aveva chiesto a Xiao Baicao di accompagnarlo. Ogni volta, si comportava come al solito; si rifiutava di toccare qualsiasi cosa e se ne andava subito dopo aver recuperato tutti gli ingredienti che gli servivano.
“Senior, vedi, le ferite ai meridiani di mio figlio sono sempre più stabili. Credo che con il vostro aiuto, entro un mese saranno completamente guariti… ma le ferite alle Profound Vein… posso chiedervi cosa intendete fare, Senior?”
Per tre giorni consecutivi, Yun Che si era concentrato solo sulle ferite al braccio e ai meridiani di Xiao Luocheng, ma non aveva mai sfiorato le sue Profound Vein completamente a pezzi. Se non fossero state guarite, Xiao Luocheng sarebbe rimasto menomato per tutta la vita. E più la cura veniva rinviata, più sarebbe stata difficile. Non nutriva il minimo dubbio riguardo le capacità del “Geniale Dottore Huangfu”, ormai, ma notando che non aveva mai parlato delle Profound Vein, dentro di sé si sentiva lievemente turbato.
Udendo le parole di Xiao Tiannan, Yun Che rifletté per qualche istante e rispose: “Maestro Xiao, inizialmente volevo curare le Profound Vein del suo braccio al primo giorno. Ma da quando Xiao Luocheng ha accettato di avermi come nonno, diventando mio nipote, mi sono sentito costretto a dare molta più importanza alla questione.”
“Dare molta più importanza alla questione? Cosa intendete dire, Senior?” Xiao Tiannan sentì un colpo al cuore.
Yun Che si guardò in giro, si strofinò la barba, e disse a Xiao Luocheng in tono gentile: “Nipote mio, desideri diventare un Maestro senza rivali?”
Quando lo disse, sia Xiao Luocheng sia Xiao Tiannan rimasero senza parole, e quasi saltarono dall’emozione. Xiao Luocheng annuì il più in fretta possibile: “Certo! Certo che lo voglio! Tuo nipote lo desidera persino nei suoi sogni!”
Yun Che annuì lentamente e disse: “In base all’aspetto delle tue Profound Vein, prima di questo incidente dovevi essere al decimo livello del Nascent Profound Realm, giusto? Con una forza del genere, dovresti poter essere considerato abbastanza talentuoso rispetto agli altri ragazzi della tua stessa età, in questa città. Ma sei ancora molto lontano dai livelli di un Maestro senza rivali! Ho visto innumerevoli ragazzi promettenti nella mia vita. Alla tua stessa età, spesso avevano già raggiunto lo Spirit Profound Realm… o persino l’Earth Profound Realm!”
Quelle parole, che erano solo cazzate inventate da Yun Che, fecero sobbalzare violentemente Xiao Luocheng e Xiao Tiannan… Aver raggiunto lo Spirit Profound Realm o persino l’Earth Profound Realm a sedici o diciassette anni? Esistevano davvero persone del genere? Potevano essere ancora considerati umani? Erano semplicemente dei mostri!
“Guarire le tue Profound Vein è un gioco da ragazzi per me. Ma una volta fatto, dovrai ricominciare a coltivare la Profound Strength dall’Elementary Profound Realm. Però, grazie a questo tuo nonnetto, quando avrò ricostruito le tue Profound Vein, potremmo utilizzare un metodo segreto per farti raggiungere direttamente l’Earth… Profound… Realm!”
Quelle parole furono come bombe che esplosero nelle orecchie di padre e figlio. Li lasciarono con lo sguardo perso nel vuoto e le bocche spalancate.
Sedici anni… direttamente nell’Earth Profound Realm! Se qualcun altro avesse detto quelle cose, entrambi lo avrebbero preso per pazzo! Tuttavia, chi avevano di fronte? Era l’Eccentrica Mano Divina! Un uomo così prestigioso da essere definito il medico migliore di tutto il Profound Sky Continent! Tutte le conoscenze che aveva mostrato di avere negli ultimi giorni li avevano lasciati senza parole. Come poteva dire una bugia?
Xiao Luocheng era così eccitato da stare per svenire. Chiese con labbra tremanti: “Nonno, c’è… c’è davvero un segreto del genere?”
“Heh, tuo nonno ti sembra qualcuno che fa promesse prive di fondamento?” Yun Che sorrise “gentilmente”: “In tutto il mondo, sono l’unico a conoscere questo metodo segreto. Per metterlo in atto, ci sono due requisiti; il primo sono delle Profound Vein completamente a pezzi; e il secondo…”
“Di… di cosa si tratta!?” Xiao Tiannan fece un passo in avanti, impaziente, e interrogò Yun Che. Raggiungere l’Earth Profound Realm a sedici anni; non era mai successo nulla del genere nell'Impero Ventoblu. Se ci fossero davvero riusciti, allora Xiao Luocheng, suo figlio, sarebbe senza dubbio diventato il numero uno della nuova generazione dell'Impero Ventoblu. Inoltre, sarebbe stato un evento senza precedenti, e nessun altro sarebbe riuscito a farlo, nemmeno in futuro… solo a pensarci, si sentiva euforico al punto da tremare dalla testa ai piedi.
“Un… nucleo draconico.” rispose lentamente Yun Che.



