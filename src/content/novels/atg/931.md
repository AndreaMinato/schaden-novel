---
title: Capitolo 931 – Il Primo Passo verso il Regno degli Dei
pubDate: 2025-02-03T07:52:46.892Z
tags:
    - atg
---


<em>Capitolo sponsorizzato, ringraziamo Mahesvara98!
2 in coda, 0/10 donazione
-Schadenfreude</em>


Feng Xian'er finalmente si fermò da qualche parte in fondo alla valle. Spalancò le braccia, chiuse gli occhi e iniziò a godersi la brezza di montagna. "L'aria qui è così fresca. Dormirei qui per molto, molto tempo se non mi punissero per questo."


Anche se la forza misteriosa di Feng Zu'er era di due gradi superiore a quella di Feng Xian'er, evidentemente era più lento di lei. Inseguì la ragazza e disse ansimando: "Xian'er, siamo già... già così lontani, è davvero troppo pericoloso. E se... e se un grande gruppo di Bestie Misteriose ci assalisse?"


"Non ho paura. Sono uscita di nascosto molte volte e non ho mai incontrato una Bestie Misteriose che non ho potuto battere. Anche se non potessi batterla, sono ancora più veloce del fratellone, non possono catturarmi."


Feng Xian'er sorrise dolcemente, i suoi bellissimi occhi brillavano come un cielo stellato: "Voglio davvero vedere il mondo esterno, voglio rivedere il fratellone che ci ha salvati. Mi chiedo come sta ora. Che abbia sposato la sorellona Xueruo e abbia avuto molti figli?"


Feng Zu'er trascinò Feng Xian per le maniche e si guardò attorno con cautela. Disse con ansia: "I nostri genitori hanno detto che dobbiamo arrivare allo Stadio del Cielo Misterioso prima di uscire nel mondo esterno. Anche se vuoi giocare fuori, dovremmo andare da qualche parte vicino alla barriera. In quel modo, se ci sono pericoli, potremo ritirarci immediatamente nella barriera."


"Il fratellone è così codardo." Feng Xian'er sorrise e disse riluttante: "Se il fratellone che ci ha salvato lo scoprisse, riderebbe sicuramente di te."


"Non è questione di essere codardi o no." Feng Zu'er divenne sempre più ansioso perché erano ad almeno qualche chilometro dalla barriera. Se avessero incontrato dei pericoli, non sarebbero riusciti a tornare in tempo.


"Il fratellone che li ha salvati che stanno menzionando sei tu?" Feng Xue'er sorrise. "Sembra che non solo non ti abbiano dimenticato, ma che abbiano pensato a te per tutto questo tempo."


"Hanno sopportato la punizione della loro stirpe maledetta fin dalla nascita anche se non avevano fatto nulla per meritarlo. Hanno vissuto con cautela e non hanno mai lasciato questo posto, naturalmente non saranno stati contaminati dalla crudeltà del mondo. I loro cuori sono gentili e puri. Quando usciranno nel mondo diventeranno sicuramente un setta potente e giusto nella Nazione Ventoblu.


Yun Che sorrise. Era pieno di grandi aspettative per il futuro e fu ancora più convinto che questo non fosse il momento di fare loro visita. "Xue'er andiamo."


"Aspetta!" Yun Che si girò all'improvviso e mormorò: "Oh no."


Avevano sentito all'improvviso il ruggito irritato di una bestia. Sembrava provenire da vicino e che fosse accompagnato da dei passi veloci.


"Questo rumore..." Feng Zu'er cambiò espressione. "Oh no! Xian'er scappa!"


Non solo la ragazza non sembrò impaurita, ma pareva perfino un po' entusiasta: "Fratellone, non essere così sorpreso. È normale incontrare una Bestie Misteriose qui. Va bene, mostrerò quanto sono potente a questa creatura!"


"Ma se la Bestia Misteriosa è davvero forte... ahhhh!"


Videro arrivare un lupo enorme, avrebbe raggiunto tre metri anche accucciato. aveva il pelo grigio blu, degli occhi iniettati di sangue e il suo corpo rilasciava un'aura malevola che li metteva sotto pressione.


Feng Xian'er impallidì. Anche se non aveva molta esperienza, sapeva che non poteva gestire quella bestia data la sua aura. Nel panico, non riuscì a mettersi in posizione d'attacco e rimase stordita sul posto, immobile.


"Xian'er, schiva!!"


Gridò caricando in avanti Feng Zu'er. Spinse la ragazza e incrociò le mani. Il suo corpo si ricoprì di fiamme della fenice scarlatte. Una lingua di fuoco puntò verso il lupo grigio blu.


"Prenditi le mie fiamme della meteora!"


Feng Zu'er aveva la stirpe della Fenice, ma il potere che rilasciava non poteva essere paragonato alle fiamme incanalate con l'Ode della Fenice.


Quando il lupo grigio vide il fuoco, divenne ancora più irascibile. Mosse le sue zampe e sollevò una tempesta di sabbia e terra verso Feng Zu'er.


Bang!


Le fiamme di Feng Zu'er furono disperse velocemente dalla tempesta, che invece non perse tutto il suo potere. Continuò ad avanzare e scagliò via il ragazzo. Feng Zu'er si schiantò su una roccia e gemette per il dolore.


"Fratellone!" Gridò spaventata Feng Xian'er mentre si precipitava in avanti senza badare alla sua sicurezza. Feng Zu'er provava un dolore insopportabile e gridò: "Non avvicinarti!!"


Il lupo grigio cambiò il suo obiettivo e caricò verso Feng Xian'er che era più vicina.


"Xian'er!!" Feng Zu'er ne fu scioccato. Trascurò il suo dolore e si avventò sul lupo grigio blu. Una scia di fuoco piombò sul posteriore della bestia.


Questo attacco era stato fatto nel panico, quindi era più debole di prima. Tuttavia, il lupo ululò, si irrigidì e si accasciò a terra. Dopo un po' di fremiti, smise di muoversi.


Feng Zu'er si fermò. Si guardò le mani e rimase sbalordito per un momento per poi provare un forte dolore. Le sue gambe si afflosciarono e cadde a terra, cercò di riprendere fiato.


"Fratellone!" Feng Xian'er si precipitò da lui tremando. Sul suo viso scorrevano delle lacrime e chiese con tono piangente: "Stai bene? Ti sei fatto male... uuh, è tutta colpa mia. È perché sono stata così testarda, uuu..."


"Sto bene, non ti preoccupare... hsss." Anche se aveva detto questo, fece una smorfia di dolore. I suoi abiti sul suo petto erano stati lacerati, rivelando decine di tagli a causa della tempesta. Aveva sanguinato molto, ma fortunatamente le ferite non erano così profonde da aver raggiunto le ossa.


"Tu... dici di stare bene, ma hai perso così tanto sangue, uuu..." Gli occhi di Feng Xian'er si riempirono di lacrime e tornò piangere per il senso di colpa.


"Sto davvero bene. Non fa affatto male questa piccola ferita." Feng Zu'er strinse i denti e cercò di alzarsi fingendo che non fosse niente di che. "Ma Xian'er, in futuro... non puoi lasciare la barriera così."


"Mn!" Feng Xian'er annuì immediatamente e disse con gli occhi velati dalle lacrime: "Io... non oserò farlo più. Sono stata troppo testarda... davvero non fa male?"


"Umpf! Diventerò un uomo come il fratellone che ci ha salvati, questa ferita non è niente." Feng Zu'er sporse il petto e disse: "Va bene, torniamo presto."


"Mn!" Stavolta Feng Xian'er seguì Feng Zu'er, che era stato ferito a causa sua, ubbidientemente.


"Non ti preoccupare, non dirò ai nostri genitori cos'è successo. Diremo che sono caduto su una roccia per errore mentre mi allenavo."


"Grazie fratellone." Feng Xian'er tirò su col naso e mostrò uno sguardo rispettoso. "Ma non mi aspettavo che il fratellone fosse così già forte. Hai sconfitto così velocemente una Bestie Misteriose così grossa."


"Uh..." Feng Zu'er si guardò le mani e si grattò la testa dubbioso: "Non me l'aspettavo nemmeno io. La forza della Bestia Misteriosa era almeno sopra il quinto livello dell'Stadio della Terra Misteriosa. Forse... le mie fiamme hanno colpito per caso il suo punto debole... dovrebbe essere così."


"Sono fratelli così affezionati tra loro." Feng Xue'er ritrasse le mani.


"Sembra che non siamo venuti per niente oggi. Le conseguenze potevano essere inimmaginabili." Yun Che sorrise e scosse la testa. Guardando i fratelli che tornarono nella barriera, sporse le mani. Dalla sinistra caddero due frammenti dell'anima che invasero gli spiriti di Feng Zu'er e Feng Xian'er. La destra spinse una scatola di giada che conteneva trenta Pillole del Signore vicino alla barriera.


"Andiamo." Dopo aver dato un'ultima occhiata ai due fratelli, Yun Che prese per mano Feng Xue'er e volò via, scomparendo dall'orizzonte.


Feng Zu'er e Feng Xian'er si fermarono. I loro sguardi divennero vacui e poi si ripresero allo stesso tempo. Si scambiarono un'occhiata con espressioni stordite.


"Xian'er, sembra... mi sembra di sapere delle cose in più." Disse Feng Zu'er con un'espressione scioccata e dubbiosa.


"Anche a me." Feng Xian'er era sbigottita come lui, disse a bassa voce: "Ode... della... Fenice..."


"Ah... an... andiamo a dirlo ai nostri genitori!" Disse frettolosamente Feng Zu'er come se si fosse appena svegliato da un sogno.


"Ah... sì!" Feng Xian'er annuì immediatamente.


I due accelerarono. Quando si avvicinarono alla barriera, Feng Zu'er inciampò sulla scatola di giada che Yun Che aveva lasciato.


"Ah? Cos'è questa?" Feng Xian'er la raccolse. "Che splendida scatola... ma, questa non era qui prima."


"Facciamola vedere ai nostri genitori... andiamo velocemente. Questo scioccherà sicuramente l'intero clan." Disse con tono ansioso Feng Zu'er.


L'Ode della Fenice era una tecnica che il clan desiderava ardentemente, ma rimaneva una speranza esagerata per loro visto che l'anima della fenice possedeva solo il quinto e il sesto stadio dell'Ode della Fenice. Non potevano ignorare le regole e allenarsi come Yun Che perché, nonostante la loro stirpe, potevano solo coltivare arte misteriosa normali.


Ma ora l'Ode della Fenice completa era apparsa nelle menti dei due fratelli allo stesso tempo... Il clan della fenice che si era liberato dalla maledizione non troppo tempo fa avrebbe iniziato una nuova vita a partire da oggi.


.....


Dopo aver lasciato la Catena Montuosa delle Diecimila Bestie, Yun Che e Feng Xue'er andarono nella Regione del Ghiaccio Estremo.


La nuova Asgard Nuvola Gelida stava iniziando a prendere forma e i corpi delle antenate erano stati tutti trovati. Come previsto, erano illesi e questo senza dubbio fu di grande conforto per Asgard Nuvola Gelida.


Al confine della Regione del Ghiaccio Estremo, Yun Che e Feng Xue'er erano l'uno di fronte all'altra a mezz'aria. Yun Che inspirò e chiuse tutti i cancelli del Dio Malvagio. La forza misteriosa del suo corpo si indebolì all'istante. Evocò la Spada Colpo Celeste Nemesi dei Diavoli. Anche se la stringeva con fermezza, era molto pesante e anche solo sollevarla era un po' difficile.


Poteva rilasciare un potere più intenso della sua Energia Misteriosa a causa principalmente delle Art del Dio Malvagio. Da Anima Malvagia a Cuore Ardente, poi Purgatorio a Tuono. La sua forza non aumentava più quantitativamente quando apriva i cancelli, lo faceva qualitativamente. Con la sua coltivazione, poteva già usare Cuore Ardente normalmente senza essere sotto pressione e non era lontano dal poter usare sempre Purgatorio.


Ora che aveva chiuso Cuore Ardente e Anima Malvagia e non stava utilizzando le Art del Dio Malvagio, la sua Energia Misteriosa tornò al primo livello del Stadio Sovrano Misterioso... il primo passo del suo allenamento era usare questa forma e affrontare Feng Xue'er.


"Usa il trenta per cento della tua forza per ora e vedi se posso sopportarla." Disse accigliato Yun Che stringendo la spada.


Il suo obiettivo era di poter affrontare alla pari la Feng Xue'er di oggi nella sua forma normale entro tre anni. Tra tre anni la giovane sarebbe diventata molto più potente.


"Va bene, fratellone Yun, sta attento."


Le mani di Feng Xue'er danzarono lievemente. Decine di scie di fuoco aleggiarono attorno al suo corpo per poi stridere e colpire Yun Che.


Yun Che menò un fendente, facendole esplodere nell'aria della Regione del Ghiaccio Estremo. Yun Che fece una capriola all'indietro, poi avanzò rigidamente. Non solo la sua aura di spada non si era indebolita, era diventata ancora più potente... Ricevere il trenta per cento della forza di Feng Xue'er senza usare le Art del Dio Malvagio in effetti era eccessivo, ma questo tipo di allenamento poteva spingerlo a superare i suoi limiti ed era esattamente ciò che voleva.


Boom boom boom boom...


Il grido di una fenice e la potenza della spada seminò distruzione nel territorio entro cinquanta chilometri di distanza, ma con la barriera che Feng Xue'er aveva creato, non avrebbe influenzato la Regione del Ghiaccio Estremo.


E questo fu il giorno in cui Yun Che fece ufficialmente il primo passo per raggiungere il Regno degli Dei.


.....


<em>Nota dell'autore:


Le ultime due storie in sospeso nel continente del Cielo Misterioso sono state sistemate. I capitoli della Stella Polo Blu finiscono qui.


Promemoria amichevole, molte persone pensano che Chu Yuechan sia nel clan della fenice al centro della Catena Montuosa delle Diecimila Bestie. Il motivo per cui Jasmine non l'ha notato era a causa della barriera che ha bloccato la sua ricerca. Anche se mi piace vedere come le persone fanno delle ipotesi sbagliate, non posso che dire... troppo ingenui! Una piccola barriera può ostacolare un GRANDE BOSS come Jasmine che è nel Divine Master Realm?!</em>
                                


                                



