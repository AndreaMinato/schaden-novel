---
title: Capitolo 932 – La Dea che Cadde dal Cielo (1)
pubDate: 2025-02-03T07:52:46.892Z
tags:
    - atg
---


<em>Capitolo Sponsorizzato!! Lode a Mahesvara98!!!</em>


<em>2 in coda, 0/10 donazione</em>


<em>-Alstor</em>






In men che non si dica, passarono sei mesi.


Dopo la sconfitta di Xuanyuan Wentian, sia il continente del Cielo Misterioso sia l'Illusory Demon Realm tornarono alla loro vita tranquilla. Tutti i cittadini del continente del Cielo Misterioso avevano ormai da tempo saputo che ora il sovrano assoluta del continente non era più uno dei Luoghi Sacri, ma Yun Che, pubblicamente riconosciuto come la persona più straordinaria di sempre. Essendo sia il Maestro di Asgard di Asgard Nuvola Gelida e il consorte dell'Imperatrice dell'Impero Ventoblu, grazie a lui essi diventarono le due potenze più grandi di quell'era, tanto da avere un'autorità e un potere ancora maggiori di quelli dei due Luoghi Sacri superstiti, il Santuario Absolute Monarch e il Palazzo Supreme Ocean.


Ovviamente, anche la nazione a capo delle altre sei non era più l'Impero della Divina Fenice ma l'Impero Ventoblu. Grazie a queste circostanze, l'Impero Ventoblu crebbe rapidamente e divenne molto più ricco e potente, mentre Asgard Nuvola Gelida iniziò a essere considerato sacro da tutti i praticanti del mistero del continente. In passato, era molto raro che qualcuno visitasse la Regione del Ghiaccio Estremo, ma ora ancora meno persone osavano avvicinarvisi.


Durante quei sei mesi, fu completata rapidamente la ricostruzione dell'Asgard. La forza media dell'attuale generazione di discepole di Asgard Nuvola Gelida superava quella della precedente di un intero Realm, quindi ovviamente la loro abilità nel manipolare il ghiaccio era cresciuta esponenzialmente. Così, il nuovo Asgard Nuvola Gelida era sorprendentemente grande il doppio del precedente. Tuttavia, l'interno degli edifici era molto più semplice e spoglio; luoghi come la Sala Frozen End Divine erano destinati a non poter essere mai più ricostruiti. In ogni caso, durante quei sei mesi la Fonte Termale Frozen Cloud era rinata, sgorgando da una vena sotterranea di energia glaciale.


Nell'area settentrionale della Regione del Ghiaccio Estremo, esplosioni così assordanti da far tremare il mondo risuonavano senza sosta, anche se erano contenute da una barriera della Fenice. Con la Spada Colpo Celeste Nemesi dei Diavoli fra le mani, Yun Che stava combattendo ferocemente contro Feng Xue'er. Quello scontro continuava già da sei intere ore senza la minima pausa.


Boom!!


Una freccia di Fiamme della Fenice respinse la Spada Colpo Celeste Nemesi dei Diavoli e poi colpì Yun Che dritto al petto, scagliandolo in lontananza come una palla di cannone. La sua schiena si scontrò violentemente contro la barriera della Fenice e non si rialzò per un bel po' di tempo. Anche la Spada Colpo Celeste Nemesi dei Diavoli scomparve dalle sue mani.”


“Phew... per oggi possiamo fermarci.” detto questo, si lasciò cadere a terra, esausto.


“Fratellone Yun, stai migliorando davvero in fretta. Oggi ho usato quasi il settanta percento della mia forza.” commentò allegramente Feng Xue'er, atterrando vicino a lui.


“Hehe, ovvio. Dopotutto, proprio ieri la mia forza misteriosa è cresciuta di un livello. Come c'era da aspettarsi, ogni aumento di livello al Stadio Sovrano Misterioso è totalmente diverso da quelli in tutti i Realm precedenti.” rispose Yun Che, chiudendo gli occhi. Anche con il suo fisico del Dio Drago, combattere per sei ore consecutive con uno spadone lo spingeva quasi fino ai suoi limiti.


Yun Che in quei sei mesi si era allenato otto ore ogni giorno. Il suo talento innato era già da sé straordinario e, con un'avversaria perfetta come Feng Xue'er, la sua forza misteriosa era cresciuta rapidamente di ben quattro livelli... quattro livelli del Stadio Sovrano Misterioso!


Passare dal primo al quinto livello del Stadio Sovrano Misterioso in soli sei mesi era un risultato così straordinario da restare inciso negli annali del continente del Cielo Misterioso. Persino Feng Xue'er, quando aveva risvegliato la sua Anima della Fenice, e Xia Yuanba, che possedeva le Vene Misterioses dell'Imperatore Tirannico non avevano avuto progressi così sarpidi!


Nel suo stato assolutamente normale, senza usare nessuna delle Arti del Dio Malvagio, era in grado di tenere testa a Feng Xue'er al settanta percento della sua forza. Se ora avesse affrontato di nuovo Xuanyuan Wentian, era assolutamente certo che avrebbe potuto vincere utilizzando anche solo Purgatorio, senza aprire Tuono e senza usare l'Energia Misteriosa Oscura.


Insieme a lui, anche Feng Xue'er aveva risvegliato di un ulteriore passo i suoi poteri della Divina Fenice. Aveva superato un collo di bottiglia che nessun altro nel continente del Cielo Misterioso aveva mai oltrepassato, avvicinandosi ulteriormente alla leggendaria Via Divina.


In quell'istante, l'Anima Frozen Cloud Celestial di Yun Che si illuminò e nella sua mente risuonò la voce calma e fredda di una ragazza: “Maestro di Asgard, Feng Hengkong della setta della Divina Fenice è venuto a visitarci.”


“...” Yun Che si sedette per terra, poi disse a Feng Xue'er: “Xue'er, il tuo onorevole padre è qui. A quanto pare non è riuscito a sopportare di non vederti per più di due mesi ed è venuto a salutarti.”


“Ah? Allora torniamo a Asgard Nuvola Gelida. Anche a me mancano il mio Onorevole Padre e tutti gli altri. Mi chiedo a che punto sia la costruzione della nuova Città della Fenice.”


Yun Che sorrise: “Vai prima tu. Mi è appena venuta in mente una cosa e vorrei restare un po' da solo per rifletterci sopra.”


Feng Xue'er pensò che Yun Che avesse improvvisamente compreso qualcosa, perciò annuì subito: “Mn, d'accordo. Buona fortuna, Fratellone Yun.”


Feng Xue'er se ne andò, ma non rimosse la barriera della Fenice.


La neve cadeva dal cielo, ma restava all'esterno della barriera. Yun Che era seduto per terra, con lo sguardo piuttosto indeciso, come se stesse prendendo una decisione piuttosto combattuta. Un bel po' dopo, finì comunque per prendere dalla Perla del Veleno Celeste una gigantesca spada nera come la notte.


La Spada Diabolica Notte Eterna!


L'anima sigillata all'interno della Spada Diabolica Notte Eterna era scomparsa ormai da tempo. Eccetto qualche debole traccia di energia rimasta sulla lama, l'arma non emetteva più l'aura soverchiante di un tempo e sembrava completamente inanimata. Tuttavia, Yun Che in quei sei mesi aveva spesso provato a distruggerla con la Spada Colpo Celeste Nemesi dei Diavoli, eppure non era riuscito neppure a scalfirla.”


Una spada inanimata, senza aura o anima, che aveva completamente esaurito il suo potere e che comunque non veniva neppure scalfita dalla Spada Colpo Celeste Nemesi dei Diavoli... dopotutto, quella era pur sempre una vera e propria Spada Diabolica. Anche solo la qualità del materiale con cui era stata costruita doveva essere del tutto incomprensibile per gli abitanti del continente del Cielo Misterioso.


Yun Che appoggiò una mano sulla lama della spada. Quando immerse la sua coscienza all'interno dell'arma, nella sua mente comparve la formula completa di una arte misteriosa.


Il Tomo Diabolico Illusorio Notte Eterna!


Durante gli ultimi mesi, era si era continuamente chiesto se dovesse coltivare oppure no quella arte misteriosa terribile, utilizzata da Fen Juechen e da Xuanyuan Wentian dopo la sua trasformazione in diavolo. Ma era indeciso, quindi non lo aveva mai fatto.


Ovviamente, non poteva dubitare della sua potenza.


Ma era una arte misteriosa diabolica che usava l'Energia Misteriosa Oscura!


Per essere al massimo delle proprie capacità, Yun Che doveva precisamente usare l'Energia Misteriosa Oscura della sua Sfera dell'Origine Diabolica che si era fusa alle sue Vene Misterioses, rimanendo però indipendente da esse. Yun Che poteva trasformare a piacere l'Energia Misteriosa delle Vene Misterioses del Dio Malvagio, conferendole gli elementi del fuoco, dell'acqua, del fulmine e dell'oscurità. Quella della Sfera dell'Origine Diabolica, invece, poteva essere soltanto Energia Misteriosa Oscura... o almeno, Yun Che non riusciva ancora a trasformarla.


Inoltre, la Sfera dell'Origine Diabolica cresceva costantemente per conto suo. Anche se non aveva fatto nulla per rafforzarla, si era continuamente rafforzata in silenzio, diventando ancora più potente... come il suo Sangue del Dio Drago, che diventava sempre più denso ogni giorno senza che lui dovesse fare nulla.


Era al massimo della sua forza quando usava l'Energia Misteriosa Oscura, quindi se vi avesse aggiunto anche quella arte misteriosa...


In effetti, in quei mesi Yun Che aveva esaminato parecchie volte il Tomo Diabolico Illusorio Notte Eterna, tanto che ormai lo aveva già memorizzato. Anche se avesse voluto dimenticarlo, non ci sarebbe riuscito. Tuttavia, non aveva mai iniziato a coltivare quella arte misteriosa perché si trattava pur sempre di un potere diabolico che lo avrebbe allontanato dalla retta via. Persino Jasmine aveva espresso chiaramente il suo disprezzo per l'Energia Misteriosa Oscura.


Anche se il potere era pur sempre potere e in sé non era buono o cattivo, le personalità di Fen Juechen e Xuanyuan Wentian erano profondamente mutate quando avevano cominciato a usare il Tomo Diabolico Illusorio Notte Eterna...


Yun Che temeva che anche il suo carattere sarebbe stato distorto senza controllo se l'avesse utilizzato... tuttavia, il principale motivo per cui si rifiutava di coltivarlo restava il suo interiore rigetto per i “Diavoli”.


Inoltre, si era più volte ripromesso di non usare mai l'Energia Misteriosa Oscura in presenza di altre persone. Anche quando aveva affrontato Xuanyuan Wentian, aveva utilizzato il potere della sua Sfera dell'Origine Diabolica soltanto dopo averlo astutamente attirato sul fondo dell'oceano. Quindi, perché mai avrebbe dovuto studiare una arte misteriosa oscura, così terrificante?


“Maestro, cosa stai facendo?”


Proprio mentre Yun Che continuava a tormentarsi riflettendo sulla questione, la voce allegra di una ragazzina risuonò improvvisamente accanto a lui. Yun Che si voltò e vide che Hong'er era uscita di propria iniziativa dalla Perla del Veleno Celeste da chissà quanto tempo e gli stava correndo incontro, sorridendo gioiosamente e fissando... la Spada Diabolica Notte Eterna fra le sue mani.


“Hong'er? Perché sei uscita?” chiese Yun Che senza pensarci, accorgendosi subito dopo di cosa stesse fissando...


“Perché all'improvviso ho sentito un profumo buonissimo.” sul dolce viso di Hong'er comparve u sorriso e i suoi occhi si illuminarono con un bagliore vermiglio.


“Non vorrai mica...”


SWOOOOOSH!!!!


Prima ancora che Yun Che potesse finire la frase, un raggio di luce rossa scattò di fronte ai suoi occhi. Le sue mani improvvisamente non sentirono più il peso della Spada Diabolica Notte Eterna, che era scomparsa nel nulla. In un istante, Hong'er era già passata dalla sua sinistra alla sua destra e stava abbracciando la Spada Diabolica Notte Eterna, molto più grande di lei, con gli occhi brillanti di gioia. Grandi gocce di saliva colarono dalla sua bocca, cadendo sulla lama dell'arma.


“Hong'er, t-t-t-t-t-tu...” Yun Che aveva gli occhi spalancarti e corse verso di lei, in preda al panico, come se il suo sedere avesse preso fuoco. Gridò a squarciagola: “Ti proibisco di mangiarla!!”


“UWAAAAAAAH!” quando vide Yun Che correre verso di lei, con la chiara intenzione di portarle via il suo “pasto”, gridò allarmata e scappò subito via correndo qua e là.


Yun Che spiccò il volo e si precipitò dietro di lei il più in fretta possibile, inseguendola: “Quella è una spada diabolica! Non mangiarla! Ti proibisco di mangiarla!!”


“Ma io la voglio mangiare! Sembra davvero deliziosa!” vedendo Yun Che rincorrerla, Hong'er abbracciò ancora più forte la Spada Diabolica Notte Eterna e continuò a urlare. Anche la sua velocità divenne improvvisamente parecchie volte maggiore e, praticamente, divenne una sfocata sagoma di luce rossa che seminò rapidamente Yun Che.


Fin dalla prima volta che l'aveva incontrata, Yun Che era rimasto scioccato dalla sua velocità e non era mai riuscito a raggiungerla in nessun modo. Ma Yun Che ora era completamente diverso da com'era anni prima. Corrugò la fronte e aprì Purgatorio, attivando il Fulmine Illusorio e accelerando subito così tanto da sembrare sul punto di lacerare lo spazio stesso, lasciandosi alle spalle una serie di immagini residuee.


Ma Hong'er continuava ad allontanarsi sempre di più... ancora e ancora, sempre più lontana...


Era davvero così tanto più veloce di lui, anche se si stava impegnando al massimo.


E aveva persino tra le braccia la Spada Diabolica Notte Eterna, che pesava centinaia e centinaia di volte più di lei.


“! #￥%...” Yun Che rimase terribilmente stupito quando se ne accorse.


Hong'er, che correva all'impazzata, aveva già fatto mangiare la polvere a Yun Che. Sollevò la Spada Diabolica Notte Eterna con entrambe le mani e spalancò la bocca. Poi, i suoi piccoli denti cristallini morsero la lama nera come la notte.


Crack!


Un gigantesco buco, dalla forma della bocca di Hong'er, comparve nella lama della Spada Diabolica Notte Eterna.


La Spada Diabolica Notte Eterna aveva davvero subito la stessa sorte di tutte le altre spade mangiate in passato da Hong'er.


Quella era una Spada Diabolica Primordiale, risalente all'Era Antica. Era appartenuta a uno dei re dei Diavoli e non era stata distrutta neppure dopo aver sopportato gli effetti del Sigillo del Dio Malvagio, che l'aveva intrappolata per un milione di anni. Era una Spada Diabolica Primordiale che Yun Che non era riuscito a scalfire neppure con la Spada Colpo Celeste Nemesi dei Diavoli!!


Ma i denti di Hong'er l'avevano davvero spezzata come se fosse un biscotto!


“Wah! È deliziosa!”


Come poteva il sapore di una Spada Diabolica Primordiale essere paragonato a quelle delle armi comuni? Non appena Hong'er ne mangiò un morso, i suoi occhi brillarono come stelle luminose. Si infilò la Spada Diabolica Notte Eterna tra le guance e corse rapidamente qua e là, inghiottendola morso dopo morso a una velocità strabiliante... sia la rapidità con cui correva sia quella con cui mangiava erano così incredibili da scioccare i Cieli e la Terra e far scappare dalla paura qualsiasi essere sovrannaturale.


“...” Yun Che si era già fermato, come paralizzato, con la bocca più spalancata di quella di un ippopotamo.


Crunch, crunch, crunch, crunch, crunch, crunch...


La Spada Diabolica Notte Eterna scomparve ben presto nella bocca di Hong'er, che masticava rumorosamente e senza sosta. Nel giro di poco più di dieci secondi, era rimasta soltanto l'elsa nera. Hong'er si rotolò nella neve, disegnando un grande cerchio, poi tornò di corsa da Yun Che, con la gonna che frusciava nel vento. Si fermò di fronte a Yun Che, con le guance gonfie e un'espressione soddisfatta. Continuò a mordicchiare il suo “pasto” senza nascondere la sua gioia e mormorò con la voce smorzata: “Mn... è davvero deliziosa... l'ho già quasi finita, quindi ormai anche se tu mi sgridassi non potrei farci nulla... Umpf, Maestro, allora mi hai tenuto nascosta una cosa così buona per tutto questo tempo?”


“...” Yun Che fissò Hong'er, con la bocca ancora spalancata, senza riuscire a chiuderla.


Il giorno stesso in cui l'aveva incontrata, aveva mangiato Spadone del Drago, scioccandolo terribilmente. Ma poi, ci aveva fatto l'abitudine e non trovava più strano vederla mangiare spade, per quanto fossero potenti.


Ma la Spada Diabolica Notte Eterna... era una Spada Diabolica Primordiale! Esisteva fin dall'era degli Dei e dei Diavoli! Eppure era stata davvero... mangiata da Hong'er in soli due o tre morsi! Era rimasta solo l'elsa, che ora sembrava fin troppo ridicola!


Pah!


Hong'er gettò per terra l'impugnatura con indifferenza. I suoi occhi vermigli si socchiusero e si diede qualche pacca sulla pancia con un'espressione assolutamente soddisfatta e allegra: “Ah, adesso sono davvero piena... hm? Che strano. All'improvviso non mi sento molto bene... Uwaaah, Maestro, ho già mangiato fino a essere piena, quindi è proprio ora che torni ubbidientemente a dormire.”


Hong'er fece un lungo sbadiglio e una lieve traccia di luce nera brillò nei suoi occhi senza che lei se ne accorgesse. Poi, ignorò completamente Yun Che e si trasformò di nuovo in un bagliore rosso che tornò volando nella Perla del Veleno Celeste. Tornò di corsa nel letto che aveva “rubato” a Jasmine e si addormentò rapidamente.


Yun Che distese una mano e se la appoggiò sulla fronte, prima di riuscire finalmente a riprendersi dallo shock.


<em>Hong'er, piccola furfante... Che razza di mostro sei!?</em>


<em>Oh, giusto! Hong'er ha appena mangiato la Spada Diabolica Notte Eterna... quindi ci sarà qualche cambiamento degno di nota nella Spada Colpo Celeste Nemesi dei Diavoli?</em>


Con un semplice pensiero, Yun Che evocò all'istante la Spada Colpo Celeste Nemesi dei Diavoli. Non gli importava che Hong'er si fosse appena addormentata e distese immediatamente le mani in avanti.


La gigantesca spada cremisi comparve dal nulla e Yun Che allungò le braccia per afferrarne l'elsa. Ma proprio quando stava per sollevarla, si sentì come se all'improvviso le sue mani fossero state schiacciate da un'enorme montagna che le spinse subito verso il basso.


BOOOOOOOOMMMM!!!!!!


La Spada Colpo Celeste Nemesi dei Diavoli si schiantò violentemente contro il terreno ai piedi di Yun Che. La barriera della Fenice intorno alla zona collassò immediatamente su se stessa e l'intera Regione del Ghiaccio Estremo tremò notevolmente.


Yun Che strinse con forza l'elsa dello spadone. Tutte le vene delle sue braccia si gonfiarono quasi fino a scoppiare e il suo viso divenne addirittura verdognolo.
                                


                                



