---
title: Capitolo 933 – La Dea che Cadde dal Cielo (2)
pubDate: 2025-02-03T07:52:46.892Z
tags:
    - atg
---


<em>Capitolo regolare, 2 in coda, 0/10 donazione</em>


<em>-Alstor, che si mangia un bel gelato. Secondo voi con le arte misteriosa del ghiaccio si può fare il gelato?</em>






Con tutti i muscoli del corpo tesi e gonfi, Yun Che strinse i denti. Aveva dovuto usare tuta la sua forza per evitare di cadere e perdere la presa sulla Spada Colpo Celeste Nemesi dei Diavoli.


Quel peso...


Yun Che espirò di colpo e poi, con un rumore ovattato, la metà inferiore del suo corpo sprofondò completamente nel terreno. Tuttavia, non riuscì a sollevare la Spada Colpo Celeste Nemesi dei Diavoli neppure di un centimetro.


Ogni volta che Hong'er divorava una spada, la forza, l'aura e il peso della Spada Colpo Celeste Nemesi dei Diavoli crescevano di conseguenza. Finora, Hong'er aveva già consumato cinque Spade Tyrant Profound, ventisette Spade Emperor Profound e alcune centinaia di spade Sky Profound, oltre a molti tipi di Cristalli Profound.


Nel continente del Cielo Misterioso e nel Regno Demoniaco Illusorio le spade Sky Profound ed Emperor Profound erano già poche, ma le spade Tyrant Profound erano ancora più rare e preziose. Cinque spade Tyrant Profound e ventisette spade Emperor Profound; questi due numeri sarebbero stati sufficienti a far impallidire persino i membri più potenti dei Luoghi Sacri. A Hong'er era bastato qualche anno per divorare quasi metà delle spade più potenti di entrambi i continenti.


E questo aveva creato la Spada Colpo Celeste Nemesi dei Diavoli che Yun Che aveva usato contro Xuanyuan Wentian.


Quando Hong'er mangiò la Spada Diabolica Notte Eterna, la potenza della Spada Colpo Celeste Nemesi dei Diavoli crebbe istantaneamente ancora più che in tutti quegli anni!


Yun Che radunò tutta la sua Energia Misteriosa nelle braccia, ma anche così non riuscì a sollevarla. Al momento, faceva fatica persino a tenere stretta l'elsa senza lasciarla cadere... quindi, ora la Spada Colpo Celeste Nemesi dei Diavoli doveva pesare almeno cinque terrificanti tonnellate.


“Haah!!”


Yun Che aprì Purgatorio e la sua forza misteriosa crebbe vertiginosamente. Ruggì a gran voce e, finalmente, riuscì a sollevare la Spada Colpo Celeste Nemesi dei Diavoli. Spiccò un balzò e sferrò un fendente in avanti.


Boom –


Quell'attacco non era altro che un semplice fendente, senza arte misteriosa o Abilità Profound, ma non appena lo spadone si mosse Yun Che fu avvolto da un'aura di spada che gli fece mancare il fiato dallo stupore. Per cinque chilometri dalla punta della spada, lo spazio collassò immediatamente. Il terreno venne rivoltato e scagliato in alto nel cielo, poi scomparve completamente nel vuoto.


Yun Che era così scioccato da non riuscire a muoversi. La potenza di quel colpo lo lasciò con lo sguardo perso nel vuoto, senza che riuscisse a riprendersi dalla sorpresa; non osò neppure sferrare un secondo fendente.


Un semplice attacco scagliato distrattamente aveva davvero una potenza simile. Se avesse attaccato con tutte le sue forze... persino Xuanyuan Wentian, se fosse stato colpito, sarebbe sicuramente ridotto in pessime condizioni dalla forza di quello spadone.


Purtroppo, quella potenza straordinaria richiedeva anche un enorme consumo di energia. Anche se aveva scagliato un solo fendente, Yun Che aveva già le braccia leggermente intorpidite. E per di più, anche se aveva già aperto Purgatorio trovava ancora la Spada Colpo Celeste Nemesi dei Diavoli terribilmente pesante.


Anche nelle sue migliori condizioni, probabilmente non sarebbe riuscito a sferrare più di qualche decina di colpi consecutivi prima di rimanere senza forze.


La Spada Diabolica Notte Eterna... dopotutto, era una Spada Diabolica primordiale. Era allo stesso livello dei diavoli. Anche se ormai era completamente inanimata, l'energia che aveva trasmesso a Hong'er dopo essere stata divorata era pur sempre ben oltre quella delle spade create in quel piano d'esistenza inferiore che era il continente del Cielo Misterioso. Perciò, quando Hong'er la aveva mangiata, la Spada Colpo Celeste Nemesi dei Diavoli era diventata un'arma del tutto diversa. La sua potenza ora superava chiaramente quella di ogni artefatto Sovereign Profound e non poteva più essere classificata secondo gli standard del continente del Cielo Misterioso.


“Phew...”


Hong'er era tranquillamente addormentata all'interno del gioiello sull'elsa dello spadone. Quei movimenti improvvisi non erano stati sufficienti a svegliarla. Yun Che mise via la Spada Colpo Celeste Nemesi dei Diavoli. Distese una mano e si asciugò la fronte, imperlata di sudore freddo, per poi inspirare a fondo.


“A quanto pare, mi servirà molto tempo per riuscire ad abituarmi di nuovo al suo peso e alla sua forza.” commentò Yun Che fra sé e sé. Contemporaneamente, pensò anche che quando sarebbe riuscito a utilizzare liberamente l'attuale Spada Colpo Celeste Nemesi dei Diavoli, senza neppure aprire i cancelli del Dio Malvagio, sicuramente sarebbe stato pronto anche per intraprendere la Via Divina.


Dopo aver combattuto ferocemente contro Feng Xue'er e aver sollevato lo spadone, Yun Che era aveva completamente esaurito la sua Energia Misteriosa. Si sedette per terra e si riposò per un bel po', poi si rialzò e tornò a Asgard Nuvola Gelida camminando lentamente.


Asgard Nuvola Gelida era come sempre deserto e silenzioso. Dopo aver affrontato così tanti anni difficili, finalmente era rinato. Sei mesi più tardi, quando tutto si sarebbe completamente calmato, avrebbero iniziato a preparare tutto il necessario per accogliere nuove discepole.


In alto nel cielo, più lontano di quanto chiunque potesse percepire, un paio di occhi freddi e simili a una tranquilla fonte d'acqua stavano osservando in silenzio il nuovo Asgard Nuvola Gelida. Appartenevano a una donna vestita interamente con abiti bianchi come la neve. Era completamente avvolta da una nebbia quasi surreale ed era impossibile vedere chiaramente il suo volto. Si riusciva solo a distinguere vagamente la sua sagoma, simile a quella di una fata eterea e graziosa come uno spirito.


Accanto a lei c'era una ragazza vestita di blu, dall'aspetto meraviglioso. La ragazzina sembrava avere solo diciotto o diciannove anni. I suoi occhi erano come cristalli di ghiaccio, il suo volto era bianco come la prima neve dell'anno e intorno a lei danzavano degli Spiriti del ghiaccio più trasparenti delle gemme più pure del mondo. Aveva le braccia avvolte intorno alla donna vestita di bianco, come se la stesse sorreggendo con attenzione.


“Maestra, Asgard Nuvola Gelida sembra avere un aspetto completamente diverso dall'ultima volta. O forse questa discepola si sbaglia?” chiese in tono confuso la ragazza dagli abiti blu, guardando a sua volta Asgard Nuvola Gelida.


“No.” sussurrò la donna vestita di bianco: “Non è cambiato solo Asgard Nuvola Gelida, ma anche l'aura degli elementi in questa zona è mutata notevolmente... cough cough, a quanto pare, Asgard Nuvola Gelida è stato colpito da una tragedia ancora più grande dell'ultima volta, venendo distrutto completamente. Poi, però, è stato ricostruito... cough, cough cough...”


La voce della donna vestita di bianco era debole e rivelava velatamente la sua fragilità. Mentre parlava, spesso veniva interrotta da parecchi dolorosi colpi di tosse. Anche se la nebbia che la avvolgeva impediva di vederlo, il suo volto bianco come la neve era pallido e portava i segni della sua malattia.


La ragazza dagli abiti blu disse a bassa voce: “In questi anni, questa discepola l'ha accompagnata qui tre volte, Maestra, e ogni volta Asgard Nuvola Gelida era completamente diverso. A quanto pare, in tutti questi anni ha continuamente affrontato innumerevoli difficoltà.”


“Il peggio è passato. Stavolta, non solo l'Asgard è stato ricostruito, anche le auree di molte delle discepole sono notevolmente cambiate. Da ora in poi, Asgard Nuvola Gelida non potrà che prosperare. Cough... tutto questo è merito del nuovo Maestro di Asgard. Non mi stupisce che la precedente Maestra di Asgard sia stata disposta a spezzare la tradizione e cedere la sua posizione a un uomo.” disse lentamente la donna vestita di bianco. Ogni volta che tossiva, la sua aura si indeboliva ulteriormente.


“Già, in confronto all'ultima volta sono molto più forti. Finalmente non dovrà più preoccuparsi, Maestra. Asgard Nuvola Gelida è stato molto fortunato a essere sempre nei suoi pensieri.” la ragazza vestita di blu si voltò verso la donna: “Maestra, abbiamo già visto che tutto è andato ancora meglio di quanto ci aspettassimo. Ora possiamo tornare indietro? L'aura di questo mondo è troppo contaminata. Se ci fermiamo qui, le sue condizioni non faranno che peggiorare.”


“Cough cough...” la donna in bianco si coprì la bocca con una mano e quando le sue dita si allontanarono dalle labbra, al centro del suo palmo c'era una piccola macchia di sangue. Strinse le dita, nascondendola, e guardando verso il basso in direzione della vasta regione innevata, disse a bassa voce: “Xiaolan, stavolta vorrei che tu restasse con me ancora un po'.”


“Ah?” la ragazza vestita di blu la fissò, sorpresa.


La donna dagli abiti bianchi aveva lo sguardo leggermente spento e i suoi occhi erano lucidi: “Ripensando alla mia intera vita, ai miei momenti migliori e alla mia caduta, ho realizzato che questo luogo, dove persi la memoria e il mio potere divino, è stato quello in cui sono stata più tranquilla e felice in assoluto. Da quando sono tornata nel Regno della Canzone Glaciale, ho continuato a soffrire e a lottare, a un passo dalla morte, per mille anni, senza essere davvero felice neppure per un istante.”


“Per tutti questi anni, il Palazzo della Fenice di Ghiaccio ha usato innumerevoli tesori preziosi per prolungare forzatamente la mia vita, anche se ero ormai destinata a morire. Capisco che mi rispettano ancora, ma questo è solo grazie alla Sorellona. So tutto quello che pensano e che dicono alle mie spalle.” la donna vestita di bianco socchiuse le sue palpebre di ghiaccio: “Stavolta, prima di andarmene ho detto addio alla Sorellona. Le ho detto che ormai è giunta la mia ora, che ho scelto il luogo in cui voglio essere sepolta e le ho chiesto di non cercarmi mai più.”


“Capisci? Sono convinta che questo sia il luogo perfetto in cui trascorrere i miei ultimi giorni.”


“Mae...stra...” la ragazza vestita di blu non rispose né grido quando sentì quelle parole. I suoi occhi si riempirono di lacrime e abbassò la testa, cominciando a singhiozzare. Sapeva... anzi, tutti sapevano che era già un miracolo straordinario che la sua Maestra fosse sopravvissuta così a lungo.


In quel momento, era proprio fra le sue braccia, perciò percepiva chiaramente quanto fosse fragile la sua energia vitale.


“Eccolo.” disse a bassa voce la donna dagli abiti bianchi. I suoi occhi erano come due cristalli purissimi, senza alcuna emozione... perché ormai non le importava più di vivere o morire.


Yun Che giunse a piedi da nord e finalmente arrivò all'entrata principale di Asgard Nuvola Gelida. Di fronte a lui, la testa di Su Ling'er spuntò improvvisamente da dietro le mura dell'entrata, sorridendo scherzosamente: “Fratellone Yun Che, finalmente sei tornato. Vieni, svelto, ti ho portato una cosa deliziosa.”


“Pasticcini!” quando Yun Che sentì un buon profumo, i suoi occhi si illuminarono e raggiunse rapidamente Su Ling'er.


I due si appoggiarono a un muro di ghiaccio, sedendosi sulla neve soffice. Su Ling'er imboccò Yun Che un dolcetto alla volta, con le sue mani slanciate, sorridendo e guardandolo mentre li divorava uno dopo l'altro.


La Formazione Profound che collegava l'Illusory Demon Realm e il continente del Cielo Misterioso era stata costruita proprio di fronte a Asgard Nuvola Gelida. Da quando Yun Che viveva nell'Asgard, Su Ling'er e gli altri venivano spesso a trovarlo. Guardando Yun Che finire l'ultimo pasticcino, Su Ling'er gli pulì dolcemente gli angoli delle labbra con un dito e gli chiese: “Fratellone Yun, la Sorellona Piccola Imperatrice Demoniaca non ha ancora accettato di sottoporsi al trattamento?”


“Phew!” Yun Che inspirò a fondo e rispose, abbattuto: “Non solo non ha accettato, ma gliel'ho persino chiesto due volte ieri. La prima, si è arrabbiata un po', ma la seconda mi ha quasi picchiato... conoscendola, mi aspettavo fin da subito che avrebbe rifiutato. Per lei deve essere difficile accettare di sottoporsi a un trattamento così strano, quindi ti ho portata al Palazzo Imperiale dei Demoni con qualche mese di anticipo, ma non è servito a nulla.”


“Già, la Sorellona Piccola Imperatrice Demoniaca è così orgogliosa e testarda, è ovvio che sia difficile convincerla ad accettare l'idea. Anche io ero piuttosto sorpresa all'inizio.” Su Ling'er si appoggiò le mani sulle guance, come se si stesse sforzando di ragionare.


“Ling'er, non mi sembra che tu... sia contraria.” Yun Che si avvicinò il viso alle orecchie di Su Ling'er e le disse, ridacchiando maliziosamente: “Non ti... imbarazza affatto?”


“Non è un problema.” Su Ling'er ridacchiò, arrossendo leggermente: “Se fosse chiunque altra, anche se il compito di un medico è salvare vite, non credo davvero che riuscirei a farlo. Ma la Sorellona Piccola Imperatrice Demoniaca è diversa. È la moglie del Fratellone Yun. Dopotutto...” la voce di Su Ling'er divenne più bassa: “Io e lei abbiamo soddisfatto insieme il Fratellone Yun Che così tante volte, perché dovrebbe continuare a rifiutare? Credi che non le piaccia?”


“Uh... certo che no. In tutta la Città Imperiale dei Demoni, a chi non piaci, Su Ling'er? Con la sua personalità, mi sarei stupito se avesse accettato subito. Sigh, cosa dovrei fare... Mn, e se io e Xue'er provassimo a tramortirla insieme e poi... no, non credo che funzionerebbe...”


“Allora che ne dici di questo.” Su Ling'er sembrò aver avuto un'idea e i suoi occhi si illuminarono improvvisamente: “Lascia che parli io con la Sorellona Piccola Imperatrice Demoniaca.”


“Ah? Davvero lo farai?” Yun Che era sorpreso.


“Heh.” Su Ling'er sorrise misteriosamente: “Credo che riguardo a tutto questo, sarebbe meglio se ne parlassi faccia a faccia con la Sorellona Piccola Imperatrice Demoniaca. Anche se normalmente obbedisce soltanto a te, riguardo a questo... non credo che sia lo stesso.”


“Ora vado.” Su Ling'er si alzò in piedi e corse verso la Formazione di teletrasporto: “Fratellone Yun Che, torna da noi presto, prima che il cielo diventi buio. Potrebbero esserci buone notizie!”


“...” Yun Che aprì leggermente la bocca, distese una mano e si grattò il naso, mormorando fra sé e sé: “Funzionerà davvero?”
                                


                                



