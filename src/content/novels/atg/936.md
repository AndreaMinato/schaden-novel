---
title: Capitolo 936 – La Ragazza dal Regno degli Dei
pubDate: 2025-02-03T07:52:46.892Z
tags:
    - atg
---


<em>Capitolo regolare, 0 in coda, 0/10 donazione</em>


<em>-Alstor</em>






Una sagoma azzurra si mosse di fronte a Yun Che e la ragazza vestita di blu comparve davanti a lui come se si fosse teletrasportata, con ancora la donna dalla veste bianca tra le braccia: “La Maestra ha appena detto... ha appena detto che qualcuno le ha salvato la vita, sei davvero... sei davvero stato tu?”


“No, no, no. Certo che no. Sono solo un grande bugiardo, spregevole, impudente e meschino, come potrei averla salvata?” Yun Che distolse lo sguardo, arrabbiato: “Ti ho già restituito la tua Maestra, cosa ci fai ancora qui? Sbrigati ad andartene.”


“Io, io...” la ragazza dagli abiti blu in quel momento cadde in preda al panico e disse immediatamente: “So che devi essere stato tu, perché sei l'unico ad averla toccata un attimo fa. Si è trattato di un malinteso, per favore... potresti salvare la mia Maestra? Hai detto tu stesso di poterla salvare.”


Yun Che la guardò e rispose senza giri di parole: “Esatto, conosco davvero un modo per salvarla. E di solito sono una persona generosa. Quando la tua Maestra è caduta, non solo l'ho presa al volo, ho anche iniziato immediatamente a curarla e a eliminare il veleno dentro di lei di mia iniziativa, non appena ho percepito che nella sua aura c'erano delle anomalie. Eppure tu, la sua discepola, hmm, posso chiudere un occhio sul fatto che non mi hai ringraziato, ma mi hai subito dato dell'impudente, spregevole e meschino, sostenendo che stessi molestando la tua Maestra e dandomi del bugiardo. Poi hai detto che mi avresti ucciso e hai rapito la Maestra Murong per usarla come ostaggio... a quanto pare, vuoi proprio che la tua Maestra muoia, quindi non ho potuto fare altro che restituirtela.”


“Quindi, dovresti andartene subito. Ti prometto che fra al massimo un quarto d'ora, morirà. Neppure un Dio potrebbe salvarla. Faresti meglio a riportare il suo cadavere nel luogo da cui venite.”


L'espressione di Yun Che era incredibilmente tetra. Dopo aver finito di parlare, distolse lo sguardo dalla ragazza vestita di blu e la sorpassò camminandole a fianco.


La risposta di Yun Che stupì la ragazza dagli abiti blu. Quando si accorse che stava per andarsene, indietreggiò di un passo e si rimise subito di fronte a lui, dicendo in tono nervoso: “Mi dispiace, è colpa mia, non avrei dovuto insultarti. È stata... è stata tutta colpa mia. Non sapevo che stessi salvando la Maestra, non... non pensavo che tu fossi davvero così abile.”


Yun Che si fermò, socchiudendo gli occhi: “Cos'hai detto... che è stata colpa tua?”


“Mn, è stata colpa mia, solo colpa mia.” quando vide Yun Che fermarsi, la ragazza cominciò subito ad annuire come un uccellino che becca del riso: “Per favore, sii generoso e salva la mia Maestra. Io... prometto che ti ripagherò.”


“Se sai di avere torto...” Yun Che incrociò le braccia sul petto e disse lentamente: “Allora dimmi, esattamente, cos'hai fatto di sbagliato?”


La forza misteriosa di quella ragazza era sbalorditiva, eppure aveva una personalità sorprendentemente innocente, come avrebbe potuto tenere testa a una vecchia volpe come Yun Che? Una volta trascinata in quella situazione, si era lasciata prendere dal panico e non aveva neppure pensato di minacciarlo con la forza. Riuscì soltanto a rispondere ubbidientemente: “Io... io non avrei dovuto insultarti, non avrei dovuto ignorare quello che mi stavi dicendo, non avrei dovuto... è stata tutta colpa mia. Ora capisco davvero di essermi sbagliata. Per favore, salva la mia Maestra.”


Yun Che si accorse che la ragazza si sentiva umiliata, era preoccupata e spaventata e realizzò che, se l'avesse costretta a continuare a parlare, probabilmente sarebbe scoppiata in lacrime. Tuttavia, la sua espressione rimase fredda: “Quindi, credi ancora che io sia un bugiardo?”


“No, no.” la ragazza vestita di blu scosse immediatamente la testa.


“Quindi, credi ancora che io sia una persona spregevole?” chiese Yun Che, piuttosto irritato.


“...” la ragazza esitò per un paio di secondi, poi abbassò lo sguardo. Arrossì leggermente e la sua voce divenne molto più bassa e grave: “No.”


~！@#￥%... questa ragazza è davvero una pessima bugiarda!!


“D'accordo, dato che ti sei scusata e hai ammesso di avere torto, ti perdono. Addio.”


“Ah?” La ragazza vestita di blu rimase scioccata, ma scattò prontamente di fronte a Yun Che per bloccarlo un'altra volta, quasi come se si fosse teletrasportata: “Aspetta! Mi sono già impegnata al massimo per scusarmi e hai detto di avermi perdonata, quindi la mia Maestra...”


“Cosa c'entra la tua Maestra?” le labbra di Yun Che si incurvarono in un sorrisetto: “Hai fatto qualcosa di sbagliato, quindi è solo naturale che tu ammetta di avere torto e ti scusi. Ora siamo a malapena pari, quindi cosa c'entra la tua Maestra?”


“Tu...” la ragazza era impaziente, infuriata e indignata: “Come puoi rifiutarti!? Ho già chiesto scusa, quindi... perché ti rifiuti ancora di salvare la mia Maestra?”


“Perché mai dovrei salvarla?” Yun Che rispose con un'altra domanda: “La tua Maestra è stata avvelenata da una tossina terribile. A giudicare da quanto il veleno si è diffuso nel suo corpo, sono sicuro che è successo molto tempo fa. Servirà molto tempo per salvarla e farla guarire dalle conseguenze dell'intossicazione. Sicuramente sarà molto difficile. Dovresti pensarci, capiresti subito quanto è difficile e costoso trattare un veleno del genere.”


“Io...” le labbra della ragazza vestita di blu si aprirono leggermente.


“Non è una mia parente, non è mia amica, e sicuramente non è mia moglie. Non l'ho mai incontrata prima e non ho alcun legame con lei. Perché mai dovrei pagare un prezzo così alto per salvare qualcuno che non conosco neanche?” continuò Yun Che, con uno sguardo indifferente.


“Io... io...” la ragazza vestita di blu non riusciva a smettere di balbettare.


“A proposito, l'avrei davvero salvata. Dopotutto, salvare una vita è più degno di lode che costruire una pagoda a sette piani. Per di più, salvare una donna così bella... Cough cough, è un vero peccato che io sia stato trattato come se avessi cattive intenzioni da una piagnucolona che mi ha insultato e ha minacciato di uccidermi. Perché mai dovrei ancora volerla salvare!?” Yun Che si voltò, allontanandosi a rapidi passi: “Non seguirmi più! Altrimenti, ti caccerò via.”


“...” stavolta, la ragazza non fermò di nuovo Yun Che. Rimase ferma, in silenzio, guardando la pallida donna fra le sue braccia, la cui aura era estremamente debole. Le lacrime che aveva cercato con tutta se stessa di trattenere, alla fine cominciarono a scorrere lungo le sue guance mentre singhiozzava rassegnata: “Sob... non volevo davvero che... è stata colpa mia... sono stata io, Maestra...”


Feng Xue'er non riuscì a sopportare di vedere la ragazza piangere. Raggiunse subito Yun Che e gli disse sussurrando: “Fratellone Yun, smettila di spaventarla. Ti ha già chiesto scusa.”


Poi si voltò e confortò la ragazza: “Sorellina, non preoccuparti. Il Fratellone Yun è davvero buono. Ti voleva solo spaventare un po'. Se glielo chiederai sinceramente, di sicuro accetterà di salvare la tua Maestra.”


La ragazza sollevò lo sguardo. Arricciò il naso, ma nei suoi occhi si riaccese una luce di speranza. Avanzò attentamente di qualche passo, con il capo chino, e implorò con le lacrime agli occhi: “Per favore, potresti salvare la mia Maestra? Poco fa, è stata tutta colpa mia. Non avrei dovuto insultarti, non avrei dovuto ignorare le tue parole, non avrei dovuto prendere in ostaggio quella Sorella Maggiore. Tutto ciò che ho, lo devo alla mia Maestra. Se la Maestra dovesse morire, io... neanche io vorrei continuare a vivere. Per favore... se sarai disposto a salvare la mia Maestra, io... io farò qualsiasi cosa per sdebitarmi.”


La voce della ragazza era rotta da innumerevoli singhiozzi e ciò che aveva detto era commovente. Figurarsi Feng Xue'er, neppure tutte le donne di Asgard Nuvola Gelida presenti in quel momento riuscirono a sopportare di vederla in quelle condizioni. Persino Murong Qianxue, che poco prima era stata rapita da lei, guardò Yun Che con uno sguardo implorante.


“...” la mente di Yun Che era in preda al caos. La forza misteriosa di quella ragazza era straordinariamente forte. Anche se aveva rilasciato la sua aura soltanto per una frazione di secondo, Yun Che era sicuro che fosse pari a quella di Xuanyuan Wentian durante il loro ultimo scontro ed era anche certo che si fosse trattenuta.


Se la sua forza misteriosa era così terrificante, avrebbe dovuto essere come minimo una grande esperta vissuta per migliaia di anni.


Ma a giudicare dal suo aspetto e dal suo carattere... sembrava invece essere una ragazza innocente, senza alcuna esperienza negli “affari del mondo”.


<em>Che abbia davvero l'età che dimostra, che sia davvero un'adolescente?</em>


<em>Una ragazzina... con una forza misteriosa maggiore di quella di Xuanyuan Wentian?</em>


<em>Come... com'è possibile!?!?!?</em>


Yun Che si voltò e fissò la ragazza vestita di blu con uno sguardo indifferente: “Hai detto che, se salvassi la tua Maestra, saresti disposta a fare qualsiasi cosa per me?”


“Mn!” la ragazza vestita di blu, ovviamente, non si era resa conto di quanto fosse serio promettere qualcosa del genere a Yun Che e annuì prontamente: “Se salverai la mia Maestra, giuro che ti ripagherò.”


“Ottimo.” Yun Che annuì: “La tossina si è diffusa in tutto il corpo della tua Maestra. Se lo curassi forzatamente, non farei altro che ucciderla più velocemente, quindi dovrò guarirla lentamente. Per eliminare completamente il veleno e mantenerla in vita, mi servirà circa un mese. Durante questo periodo, dovrai accompagnarmi nel mio letto.”


“Ah?” tutte le donne di Asgard Nuvola Gelida sussultarono senza rendersene conto.


E la ragazza vestita di blu rimase paralizzata dallo stupore: “Accompagnarti... nel tuo letto?”


“Esatto. Per dirlo con parole semplici, di giorno mi servirai e di notte verrai a letto con me.” negli occhi leggermente di socchiusi di Yun Che si accese una lussuria ardente.


Anche se la ragazza fosse stata ancora più ingenua e innocente, anche se avesse avuto ancora meno esperienza del mondo, sicuramente avrebbe capito subito il significato delle parole “verrai a letto con me”. Impallidì improvvisamente: “N-no... come puoi chiedere una cosa del genere...”


“È un problema?” chiese Yun Che, senza alcun cambiamento nel tono di voce: “Sono una persona spregevole, impudente e meschina, quindi è ovvio che ponga condizioni spregevoli, impudenti e meschine. Continui a dire che devi alla tua Maestra tutto ciò che hai e che faresti qualsiasi cosa per lei. Per ora, ti ho solo chiesto di accompagnarmi nel mio letto per un mese e in cambio salverò la tua Maestra. È un ottimo affare, ma sembra che tu abbia cambiato idea. A quanto pare, la vita e la salute della tua Maestra in fondo per te non valgono poi molto.”


“No, no.” la ragazza vestita di blu scosse la testa. Si morse con forza un labbro e dai suoi occhi ripresero a sgorgare lacrime: “Io...io...”


“Fratellone Yun.” Feng Xue'er non riuscì più a trattenersi. Pizzicò delicatamente la mano di Yun Che e gli disse a bassa voce: “Ormai sta piangendo, eppure continui a fare il prepotente con lei.”


“Non sono stato io a chiederle di infangare la mia immacolata reputazione da Signore di Asgard.” Yun Che era ancora irritato. A farlo arrabbiare non era il fatto che l'avesse insultato fin da quando lo aveva visto, né che che avesse rapito Murong Qianxue. In realtà... era perché lo aveva smascherato dicendo di averlo visto molestare Feng Hanyue di fronte a Murong Qianxue, Jun Lianqie, Mu Lanyi, Chu Yueli... e le altre discepole di Asgard Nuvola Gelida!


Era semplicemente inaccettabile!


Feng Xue'er ridacchiò e lo prese in giro: “Fratellone Yun, credi davvero che la Maestra Murong e le altre non lo sappiano? La tua 'immacolata reputazionÈ non c'è più ormai da tempo. No, mi sbaglio, dovrei dire che non è assolutamente mai esistita, fin dal principio.”


Yun Che: ( ⊙ o ⊙ ) ! (Cosa!?)


“Sorellina, non avere paura, il Fratellone Yun non è cattivo. Ti stava solo prendendo in giro.” Feng Xue'er confortò la ragazza.


“Va bene, va bene.” Yun Che aveva un'espressione rassegnata e addirittura guardò Murong Qianxue e le altre con uno sguardo leggermente colpevole, poi disse sinceramente: “Non dovrai accompagnarmi nel mio letto. Basterà che tu risponda seriamente a qualche domanda e io salverò subito la tua Maestra.”


La ragazza sollevò lo sguardo e, con le lacrime agli occhi, rispose incredula: “Da... davvero?”


“Umpf! Al mondo ci sono poche persone generose quanto me.” Yun Che assunse un atteggiamento orgoglioso, come se stesse salvando il mondo intero, poi le chiese schiettamente: “Prima domanda, come ti chiami?”


“Io... sono Situ Lanlan, ma la Maestra mi diede il nome Mu Xiaolan.” la ragazza si asciugò le lacrime e rispose sinceramente. Sembrava temere che Yun Che non fosse soddisfatto dalla sua risposta, quindi disse di sua iniziativa sia il suo nome di nascita sia quello datole dalla sua Maestra.


Situ Lanlan... Yun Che era basito. (-_-’’) Quella ragazzina aveva una forza misteriosa ancora più spaventosa di quella di Xuanyuan Wentian, eppure il suo nome era così infantile!


Xuanyuan Wentian... Situ Lanlan... già solo dal nome, il primo dava l'impressione di essere incredibilmente forte, ma la seconda sembrava essere soltanto una ragazzina che vendeva fiorellini a lato delle strade! Chi diavolo avrebbe mai creduto che potesse essere più forte di Xuanyuan Wentian?


E ancora peggio, il nome che le era stato dato dalla sua Maestra era ancora più infantile! Era esattamente il nome che un bambino avrebbe dato a un cucciolo appena nato!


[su_service title="Nota di Alstor" icon="icon: commenting" icon_color="#010101" size="16"]Lanlan significa "Blublu" e Xiaolan "Piccola Blu". Immaginate la faccia del grande Xuanyuan Wentian "Scelto fra i migliori, Sfido i Cieli" se fosse stato sconfitto da "Piccola Blu"[/su_service]


“Non... non sto mentendo, sono questi i miei due nomi.” vedendo l'espressione incredula di Yun Che, Mu Xiaolan pensò che non le credesse.


“Non ho detto che non ti credo.” Yun Che assunse nuovamente un'espressione composta e continuò con le domande: “E dimmi, quanti anni hai?”


“Dic... diciannove.” Mu Xiaolan rispondeva timidamente e a bassa voce, come se fosse stata traumatizzata dal bluff di Yun Che.


<em>Diciannove?</em>


Yun Che spalancò gli occhi. Anche Feng Xue'er e le donne di Asgard Nuvola Gelida rimasero terribilmente scioccate.


Quella ragazzina che aveva scaraventato indietro Yun Che con una mano sola... aveva davvero diciannove anni!?


Quindi, quella donna vestito di bianco che continuava a chiamare Maestra doveva essere sicuramente molto più forte di lei!


Da dove veniva quella coppia terrificante!?


Yun Che prese un breve respiro e continuò: “Da dove venite tu e la tua Maestra?”


“...” Mu Xiaolan sembrò farsi prendere dal panico per qualche secondo e scosse la testa senza rendersene conto: “Que-questo... senza che me lo ordini la mia Maestra, io... io non posso dirlo...”


“Oh.” Yun Che annuì e si voltò: “Addio.”


“Ah! Aspetta! Te lo dirò!” gridò spaventata Mu Xiaolan. Poi abbassò lo sguardo e rispose quasi sussurrando: “Io e la mia Maestra veniamo dal Regno della Canzone Glaciale.”


<em>Regno della Canzone Glaciale?</em>


Le discepole di Asgard Nuvola Gelida si guardarono l'un l'altra, nessuna di loro aveva mai sentito prima quel nome. Feng Xue'er fissò Yun Che, stupita: “Fratellone Yun, lo hai mai sentito nominare?”


Yun Che scosse la testa. La risposta di Mu Xiaolan diede conferma all'intuizione che aveva avuto poco prima e all'improvviso capì tutto: “Allora voi due non siete davvero di questo mondo.”


“Non di questo mondo?” Feng Xue'er aveva un'espressione sorpresa: “Che siano...”


“Il Regno della Canzone Glaciale di cui parli si trova in un luogo chiamato 'Regno degli Dei'?” Yun Che corrugò inconsciamente la fronte e formulò la sua domanda con grande discrezione.


Era una ragazza di diciannove anni dalla forza misteriosa ancora maggiore di quella del terribile Xuanyuan Wentian, ma ancora ingenua e senza un atteggiamento calcolatore. Come poteva quella ragazzina appartenere al loro mondo? Xuanyuan Wentian, semplicemente in quanto a forza misteriosa, aveva sicuramente già intrapreso la Via Divina, quindi se quella ragazzina era ancora più forte di lui era molto probabile che lei l'avesse intrapresa davvero. Ed era anche estremamente probabile che il Regno della Canzone Glaciale da cui veniva...


“Ah?” Mu Xiaolan lo fissò, incredula: “Tu... tu sai davvero dell'esistenza del Regno degli Dei?”


Yun Che: “!!”


Quella risposta conteneva senza dubbio un'implicita conferma... proveniva davvero dal piano d'esistenza chiamato “Regno degli Dei”!


“Fratellone Yun Che, lei...” Feng Xue'er gridò dalla sorpresa, poi si rimise subito in guardia. Finì la frase inviando a Yun Che una trasmissione sonora che soltanto lui poté sentire: “Lei viene davvero dallo stesso mondo della tua Maestra.”


“...” il respiro di Yun Che divenne chiaramente irregolare. Anche se le credeva, nel suo cuore non riuscì a calmarsi per parecchio tempo. Voleva vedere Jasmine. Voleva davvero raggiungere il Regno degli Dei e sapere di più riguardo a quel luogo. E la ragazza di fronte a lui, veniva davvero dallo stesso mondo di Jasmine... forse lei avrebbe potuto dirgli molte delle cose che era curioso di sapere.


Se erano giunte fin lì, sicuramente dovevano avere un modo per tornare indietro. Forse...


“Lascia che ti chieda un'ultima cosa.” Yun Che si calmò un po' e pose un'altra domanda, in tono sincero: “Come si chiama la tua Maestra?”


A quel punto, la ragazza non aveva più nulla da nascondere e non poté che rispondere a bassa voce: “Il nome della mia nobile Maestra è Mu Bingyun.”
                                


                                



