---
title: Capitolo 940 – Due Promesse
pubDate: 2025-02-03T07:52:46.893Z
tags:
    - atg
---


<em>Capitolo regolare, 0 in coda, 0/10 donazione</em>


<em>-Alstor</em>






“Fratellone Yun.” disse Feng Xue'er a bassa voce: “Se non la rivedessi mai più, saresti davvero... sempre triste, per il resto della tua vita?”


Yun Che scosse la testa, guardò Feng Xue'er e rispose: “Con tutti voi al mio fianco, come potrei essere triste? Ma nella mia anima ci sarebbe un vuoto impossibile da colmare. Anni fa, ho perso la mia Piccola Fata perché ho esitato troppo... non voglio provare ancora una volta lo stesso dolore.”


“Sorellona Piccola Imperatrice Demoniaca, Sorellona Xue'er, lasciatelo andare.” sussurrò Su Ling'er. Era l'unica a non aver ancora detto nulla per fermarlo.


“A cosa serve cercare di fargli cambiare idea?” mormorò la Piccola Imperatrice Demoniaca: “Quando decide di fare qualcosa, c'è mai stato qualcuno davvero in grado di fermarlo?”


“Io...”


Proprio quando Yun Che stava per rispondere, la Piccola Imperatrice Demoniaca lo interruppe all'improvviso: “Yun Che, non posso farti cambiare idea. Di sicuro tu sai meglio di tutti noi che genere di luogo è il Regno degli Dei. Se nonostante questo vuoi comunque andarci, vuol dire che per te è assolutamente necessario farlo. Sono tua moglie, come potrei fermarti?”


Yun Che inarcò leggermente le sopracciglia. Non si sarebbe mai aspettato che la Piccola Imperatrice Demoniaca, con il suo carattere forte e deciso, avrebbe accettato così facilmente. Era rincuorato e commosso, ma al tempo stesso si sentiva in colpa.


“Ma... mi devi fare due promesse!” la voce della Piccola Imperatrice Demoniaca divenne improvvisamente fredda come il ghiaccio. Il tono di ogni sua parola non ammetteva obiezioni: “Se mi farai queste due promesse, accetterò anche di sottopormi al trattamento che tu e Ling'er mi avete proposto e tu potrai raggiungere il Regno degli Dei senza doverti preoccupare di me. Altrimenti...”


Prima ancora che potesse concludere la frase, Yun Che l'aveva già abbracciata da dietro: “Caiyi, so che mi sopporti sempre... ti darò subito la mia parola e giuro che questa è l'ultima volta che sarò egoista. Non mi importa cosa mi chiederai, te lo prometterò.”


<em>Sopportarti? Credi davvero che ho accettato perché ti... sopporto?</em> Pensò la Piccola Imperatrice Demoniaca... <em>se restasse un vuoto nella tua anima, non saresti l'unico a soffrire...</em>


“D'accordo... ricorda quello che hai appena detto.” la Piccola Imperatrice Demoniaca chiuse gli occhi e fece del suo meglio per assumere un tono ancora più freddo e perentorio: “La prima promessa che devi farmi è – che non devi assolutamente morire!!”


“...” Yun Che annuì lentamente e rispose a bassa con dolcezza: “Caiyi, Xue'er, Ling'er, non preoccupatevi. Non sto andando nel Regno degli Dei per perseguire la Via Divina, né per vendicarmi di qualcuno. Voglio solo rivedere la mia Maestra, non correrò nessun pericolo. Dato che le ho salvato la vita ed è legata a Asgard Nuvola Gelida, sicuramente Mu Bingyun mi proteggerà quando saremo nel Regno degli Dei e farà il possibile per aiutarmi. Credo che farei fatica a essere in pericolo, anche se lo volessi. Quindi, non dovete preoccuparvi... d'accordo, d'accordo, vi do la mia parola. Quando sarò nel Regno degli Dei, prometto che sicuramente, sicuramente, sicuramente non farò nulla di pericoloso. Dopo aver rivisto la mia Maestra, ritornerò senza che mi sia stato torto un solo capello.”


“Quando sei andato via dall'Illusory Demon Realm per tornare nel continente del Cielo Misterioso mi hai fatto una promessa molto simile.” commentò freddamente la Piccola Imperatrice Demoniaca: “Eppure, quando ti ho rivisto eri già mezzo morto.”


“...” Yun Che non sapeva come rispondere e dopo essere rimasto in silenzio per qualche secondo disse, imbarazzato: “Allora lo prometterò ancora una volta, va bene?”


“Con la tua personalità, a cosa servirebbe se anche lo promettessi dieci milioni di volte?” disse la Piccola Imperatrice Demoniaca, glaciale: “Voglio solo che, quando starai per fare qualcosa di pericoloso, ripenserai a quello che ti ho detto, ai tuoi genitori, a tuo nonno, alla tua Cangyue, alla tua Xue'er, alla tua Ling'er, alla tua Lingxi e... a me. Pensa a quante persone soffrirebbero per il resto della loro vita, se tu morissi nel Regno degli Dei. Quelle persone sono quelle che ti amano e si preoccupano per te più di ogni altra.”


“Lo so.” Yun Che a quel punto la strinse ancora più forte tra le sue braccia. Quelle parole lo avevano toccato nel profondo del cuore: “Negli ultimi anni, vi ho fatti preoccupare tutti così tanto. Ma stavolta sarà diverso. Ci sono fin troppe cose e persone che devo proteggere con tutte le mie forze, sia nel Regno Demoniaco Illusorio che nel continente del Cielo Misterioso... compresi voi. Ma stavolta, andrò nel Regno degli Dei solo per incontrare una persona. Dopo aver soddisfatto il mio desiderio, tornerò immediatamente. Prometto a tutti voi che in questi anni non farò mai nulla di pericoloso. E se anche rischiassi di ritrovarmi in pericolo, farò di tutto per evitare che succeda, va bene?”


“Fratellone Yun, devi... devi ricordarti di questa promessa.” pensando già all'imminente addio, Feng Xue'er riusciva a fatica a trattenere le lacrime, ma i suoi occhi erano comunque arrossati.


“La seconda promessa.” la Piccola Imperatrice Demoniaca prese un piccolo respiro e il suo petto si sollevò e riabbassò graziosamente, insieme ai suoi seni: “Prima hai detto che secondo il Corvo Dorato dovrai rivederla entro cinque anni o non potrai mai più incontrarla. Quindi... hai al massimo cinque anni. Tra cinque anni, che tu l'abbia rivista o no, dovrai tornare immediatamente! Non un giorno più tardi!”


“Va bene.” Yun Che accettò subito: “Lo prometto a tutti voi, tra cinque anni tornerò qui, che io l'abbia incontrata oppure no!”


Quando lasciò il Palazzo Imperiale dei Demoni, il cielo era già scuro. Andare nel Regno degli Dei non era una cosa da nulla; avrebbe potuto stare via per parecchi anni. Dopo averlo detto alla Piccola Imperatrice Demoniaca e agli altri, doveva ancora informare i suoi genitori, Cangyue, suo nonno, Lingxi e Xia Yuanba.


Su Ling'er lo accompagnò da tutti loro, sempre al suo fianco.


“Ling'er, dimmi, riguardo a questo mi sto comportando in modo troppo egoista o irrispettoso?” chiese Yun Che, sospirando. Aveva la sensazione che la sua scelta avrebbe messo sottosopra l'umore e la vita stessa di tutte le persone legate a lui.


Su Ling'er sorrise e scosse la testa: “Sei mesi fa, non hai fatto qualcosa di molto simile? Ma quella volta, era per me. Sei venuto nell'continente Nuvola Azzurra senza dirlo a nessuno, per non farli preoccupare. In confronto a questo, quello è stato molto più egoista. Ma se non fosse stato per il tuo egoismo, forse non ti avrei mai più rivisto.”


“Ling'er...”


“Fratellone Yun Che, ci sono molte persone nel tuo cuore, ma tu vuoi bene a tutte loro e sei pronto a sacrificarti per ciascuna di esse. Ecco perché tutte loro sono disposte a legarsi a te. Lo stesso vale per la tua Maestra e sono convinta che in fondo non è così fredda e indifferente nei tuoi confronti come ti è sembrata quando se n'è andata... Fratellone Yun Che, buona fortuna nel Regno degli Dei. Trova in fretta la tua Maestra Jasmine e torna il prima possibile. Tutti noi ti aspetteremo giorno e notte.”


Sull'adorabile viso di Su Ling'er c'era un sorriso, ma i suoi meravigliosi occhi riuscivano a malapena a trattenere le lacrime. Erano rimasti separati per una vita intera e alla fine la sorte li aveva riuniti. Ma dopo soli sei mesi, dovevano dividersi di nuovo... lei era ancora più preoccupata e dispiaciuta di chiunque altro.


“Ling'er, grazie.” Yun Che sentì un calore indescrivibile nel suo cuore.


“Tra noi due, i ringraziamenti sono superflui.” disse a bassa voce Su Ling'er, appoggiandosi al petto di Yun Che.


“Ling'er, devo chiederti... di fare un'altra cosa per me.” Yun Che guardò in avanti e il suo sguardo si perse nel vuoto: “Tra al massimo due o tre anni, la forza misteriosa di Xue'er oltrepasserà i limiti del Stadio Sovrano Misterioso e raggiungerà il vero Stadio Divino Misterioso. Quando accadrà, se non sarò ancora tornato potrebbe voler raggiungere il Regno degli Dei per cercarmi... quando sarà il momento, fermala.”


“Fratellone Yun Che, non preoccuparti. Anche senza di me, ci sarebbe la Sorellona Piccola Imperatrice Demoniaca a fermarla. E poi, la Sorellona Xue'er non è così impulsiva. Altrimenti, loro due avrebbero già insistito per venire con te nel Regno degli Dei... anche se la Fata Mu e la sua Discepola hanno posto soltanto per un'altra persona, tu potresti portarle con te usando l'Arca Primordiale Misteriosa, credevi davvero che non ci avessimo pensato?” rispose sussurrando Su Ling'er.


“...” Yun Che rimase improvvisamente senza parole.


“Heh.” Su Ling'er ridacchiò: “La Sorellona Piccola Imperatrice Demoniaca e la Sorellona Xue'er sanno di essere belle. Una è la più stupenda dell'Illusory Demon Realm, l'altra del continente del Cielo Misterioso. Persino io, che sono una ragazza, spesso rimango incantata quando le guardo. Gli uomini del Regno degli Dei impazzirebbero se le vedessero. Se ti accompagnassero nel Regno degli Dei, ti causerebbero infiniti problemi. A dire il vero, sarai molto più al sicuro andando da solo. Hmm... tutto a un tratto, mi chiedo se quando tornerai porterai qui con te qualcuna delle Dee del cielo.”


“Hahahaha, è impossibile.” Yun Che scoppiò a ridere.


“In realtà, è decisamente possibile.” Su Ling'er lo fissò, con negli occhi brillanti uno sguardo serio: “Dopotutto, il mio Fratellone Yun Che è l'uomo migliore del mondo. Persino le Dee del cielo non devono aver ai visto un uomo perfetto come te, Fratellone Yun Che. Forse si innamoreranno tutte di te. Forse io, tuo padre, tua madre e le Sorellone dovremmo prepararci in anticipo.”


“Hahahahahaha.” Yun Che strinse a sé Su Ling'er e rise di gusto, immediatamente più felice.


Yun Che disse solennemente a tutti della sua decisione di partire per il Regno degli Dei. C'era ancora un mese prima della sua partenza con Mu Bingyun e la sua discepola. Durante quelle settimane, smise di allenarsi e trascorse ogni giorno con la sua famiglia e le sue amate. Inoltre, purificò il veleno nel corpo di Mu Bingyun per quattro ore al giorno.


Grazie al grande potere della Perla del Veleno Celeste, la tossina che si trovava dentro di lei da mille anni divenne più debole giorno dopo giorno e smise di diffondersi. A partire dal quinto giorno, Yun Che non dovette più usare anche il potere del Dio dell'Ira. Con il graduale recupero dell'Energia Misteriosa di Mu Bingyun, anche il suo corpo riacquistò man mano una grande e sconfinata vitalità.


Un giorno, dopo aver concluso un'altra volta il processo, Yun Che ritrasse le mani. Una vampata di Fiamme del Corvo Dorato lo avvolse, facendo evaporare tutti i cristalli di ghiaccio che si erano formati dal suo sudore.


Mu Bingyun si sedette sul letto e il suo sguardo si posò su Yun Che. Dopo aver riflettuto per un istante, disse lentamente: “Anche senza il Sangue e l'Anima della Fenice di Ghiaccio, sei stato in grado di coltivare forzatamente il Canone della Fenice di Ghiaccio. Questo è già incredibilmente strano, ma in più possiedi anche il potere del Corvo Dorato. Il fuoco e l'acqua si contrastano a vicenda. Eppure, non solo si trovano entrambi nel tuo corpo, riesci anche a controllarli con una tale libertà... è davvero incredibile.”


“...” Yun Che pensò rapidamente, cercando di inventare una scusa.


“L'unico modo per essere in grado di raggiungere questi due risultati è, forse, possedere il leggendario Splendido Fisico dei Nove Profound che compare una sola volta ogni milioni e milioni di anni e che può infrangere i limiti e le leggi della natura. Ma lo soltanto le donne possono avere lo Splendido Fisico dei Nove Profound...” Mu Bingyun socchiuse leggermente gli occhi e fissò Yun Che: “Possibile che tu... abbia praticato la coltivazione di coppia con una donna che possiede lo Splendido Fisico dei Nove Profound?”


“Uh... può darsi.” tagliò corto Yun Che, con indifferenza, ma dentro di sé si lamentò:<em> Mia moglie Qingyue in effetti possiede lo Splendido Fisico dei Nove Profound. Mi sarebbe piaciuto... ma non mi ha mai permesso neanche di sfiorarla!</em>


<em>Qingyue...</em>


Yun Che sollevò improvvisamente lo sguardo e chiese: “Fata Mu, la Formazione Profound di teletrasporto che lasciasti anni fa nella Sala Divina Frozen End dove potrebbe aver portato chi l'ha usata?”


Mu Binguyun ascoltò la domanda, ma scosse delicatamente la testa: “Non lo so. Mille anni fa, temevo che la profezia della 'Calamità dei Mille Anni' fatta dal Clan del Fato si avverasse. Quindi lasciai un'ultima speranza per Asgard Nuvola Gelida, utilizzando una pietra dimensionale per creare quella semplice Formazione Profound di teletrasporto. Tuttavia, non aveva una destinazione precisa, quindi non so dove potrebbe aver portato chi l'ha usata. So solo che il raggio era estremamente ampio... potrebbe addirittura aver teletrasportato quella persona nel Regno degli Dei.”


“Capisco.” anche se immaginava che la risposta sarebbe stata quella, Yun Che era comunque molto deluso.


<em>Senza che me ne rendessi neanche conto, sono già passati più di cinque anni dall'ultima volta che ci siamo visti. Qingyue, dove sei?</em>
                                


                                



