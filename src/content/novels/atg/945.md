---
title: Capitolo 945 – Regno della Canzone Glaciale
pubDate: 2025-02-03T07:52:46.894Z
tags:
    - atg
---


<em>Capitolo Sponsorizzato!!! Grazie Fenrir117!!</em>


<em>0 in coda, 0/10 donazione</em>


L'aria venne completamente risucchiata e lo spazio circostante sembrò svanire nel nulla. Un improvviso lampo di luce costrinse Yun Che a chiudere gli occhi. Quando li riaprì lentamente, di fronte a sé vide un mondo che non riusciva a comprendere, in alcuni istanti del tutto buio e in altri pieno di colori.


Si rese conto di star attraversando quel mondo a una velocità incredibile.


“Questa è una crepa nel tessuto dimensionale, ma per comprenderne meglio la natura puoi immaginarla semplicemente come un tunnel dimensionale.”


Yun Che sentì la voce di Mu Bingyun accanto alle sue orecchie. I tre rimasero vicini, circondati da una barriera blu come il ghiaccio a forma di sfera, fuori dalla quale brillavano intensamente le formule e i sigilli della Formazione Profound.


“Ora stiamo viaggiando attraverso lo spazio. Questa deve essere la prima volta, per te. In futuro ci saranno molte cose che ti sorprenderanno, vedrai, Umpf.” disse Mu Xiaolan, piuttosto orgogliosa.


<em>Viaggio dimensionale.... tunnel dimensionale... crepa nel tessuto dimensionale?</em>


Yun Che osservò il luogo in cui si trovava. Qualche secondo più tardi, venne di nuovo accecato da un lampo di luce. Chiuse rapidamente gli occhi e non riuscì a riaprirli per un bel po'. Poi chiese, confuso: “Stiamo viaggiando attraverso le dimensioni, quindi com'è possibile che possiamo sentire i suoni? E poi, non sento nulla di particolarmente diverso dal solito.”


“Perché siamo all'interno di una barriera isolante.” spiegò Mu Bingyun: “Viaggiare attraverso le dimensioni per poco tempo non è affatto pericoloso, ma farlo per lunghe distanze o per troppo tempo potrebbe probabilmente creare delle pericolose tempeste spaziali. Anche se la pietra dimensionale che stiamo usando è di alto grado ed estremamente rara, i suoi poteri sono comunque limitati e non può essere paragonata a quelle Formazioni Misteriose alimentata da grandi quantità di Energia Misteriosa. Per questo motivo, anche se è facile da trasportare la sua velocità è minore ed è più facile da individuare. Per percorrere la distanza fra il continente del Cielo Misterioso e il Regno della Canzone Glaciale, dobbiamo usare questa barriera per difenderci dalle tempeste spaziali.”


“Tuttavia, una volta raggiunto il Divine Soverreign Realm non è più necessario affidarsi a strumenti esterni per muoversi attraverso le crepe dimensionali. Chi lo raggiunge può sopravvivere a lungo al loro interno e non deve per nulla temere le tempeste dimensionali.”


<em>Il Divine Sovereign Realm...!</em> esclamò mentalmente Yun Che. Mu Bingyun gli aveva detto dell'esistenza dei sette Stadio Divino Misterioso, quindi sapeva bene cos'era il Divine Sovereign Realm. Ma per lui, era qualcosa di troppo distante ed etereo. Raggiungere quel livello della Via Divina per lui non era altro che una vaga speranza, per la quale era ancora troppo presto cominciare a sognare.


“Fata Mu, se un giorno volessi tornare nel continente del Cielo Misterioso, potrei usare anche io una pietra dimensionale come questa?” chiese Yun Che.


“Umpf, non pensarci neanche!” prima ancora che Mu Bingyun potesse rispondere, Mu Xiaolan stava già facendo roteare gli occhi all'indietro: “Stiamo parlando di una pietra dimensionale! Tutto ciò che ha a che fare con le dimensioni è super super prezioso anche nel Regno degli Dei! Persino una persona nobile e prestigiosa come la Maestra può ricevere soltanto una di queste pietre dimensionali ogni cento anni.”


Dopo aver finito di parlare, mormorò seriamente: “La Maestra ha usato quasi tutte le pietre dimensionali che era riuscita a mettere da parte nel corso di tutta la vita per viaggiare avanti e indietro dal continente del Cielo Misterioso.”


Yun Che: “...”


“Non preoccuparti.” disse gentilmente Mu Bingyun: “Quando avrai realizzato il tuo desiderio o se vorrai rinunciare e tornare a casa prima, troverò un modo per riportarti nel continente del Cielo Misterioso. Tuttavia, probabilmente non tornerò mai più alla Stella Polo Blu per il resto della mia vita, quindi non potrò accompagnarti una seconda volta nel Regno degli Dei. Dovrai riflettere attentamente, prima di prendere quella decisione.”


“Mn.” Yun Che annuì: “Grazie, Fata Mu.”


Mu Xiaolan arricciò le labbra e borbottò fra sé e sé: “La Maestra è davvero troppo gentile, tratta bene anche questo tizio spregevole...”


Circa un quarto d'ora più tardi, Mu Bingyun annunciò tranquillamente: “Siamo arrivati.”


Non appena ebbe finito di parlare, il mondo di fronte agli occhi di Yun Che cambiò istantaneamente. Divenne una distesa infinita di bianco e un vento gelido gli sferzò il volto.


In quell'istante, erano a milioni di chilometri d'altezza nel cielo. Guardando verso il basso, Yun Che vide un enorme distesa innevata. Una nebbia mista a cristalli di ghiaccio riempiva l'aria e giganteschi ghiacciai ricoprivano il terreno. Ogni angolo di quel mondo sembrava ricoperto da uno spesso strato di ghiaccio e neve.


Il Regno della Canzone Glaciale, un Reame Stellare ricoperto da neve e ghiaccio fin dall'antichità.


Il primo scorcio che Yun Che vide di quel mondo lo lasciò senza fiato. L'aria era gelida, ma anche incredibilmente pura. A ogni respiro, sentiva davvero i suoi cinque sensi rinfrescati e più chiari.


Anche se si era già preparato mentalmente, l'aura elementale in quella dimensione era così intensa da scioccarlo. Non era semplicemente molto più pura, era almeno una decina di volte più densa... o forse anche di più.


In quel mondo, il potere del Dio dell'Ira circolava nel suo corpo sempre più in fretta. La velocità con cui l'energia del Cielo e della Terra scorreva dentro di lui si moltiplicò di varie volte. In quell'ambiente, senza alcun dubbio la forza misteriosa e la velocità di recupero di Yun Che sarebbero aumentate enormemente.


“Allora è questo il Regno degli Dei?” non poté che mormorare a bassa voce Yun Che. Le creature in quel luogo sopravvivevano e coltivavano davvero la loro forza misteriosa in quel tipo d'ambiente. In confronto all'aura pura e densa di quel luogo, quella della Stella Polo Blu sembrava quasi torbida e sporca come una palude o una distesa di fango.


Mu Bingyun non sembrava sorpresa dalla reazione di Yun Che. Gli spiegò tranquillamente: “Il livello dell'aura e delle leggi naturali nel Regno degli Dei non può essere paragonato a quello sulla Stella Polo Blu dove hai vissuto finora. Questa è la prima volta che vieni qui, quindi ti sentirai a disagio per parecchio tempo a causa dell'aura elementale. Giramenti di testa, debolezza e difficoltà respiratorie sono conseguenze piuttosto comuni. Ma entro un mese, ci farai completamente l'abitudine. Poi, ti accorgerai che in questo mondo la velocità con cui cresce la forza misteriosa è molto maggiore che nei piani inferiori.”


“Sentirmi a disagio?” Yun Che la guardò, perplesso: “Niente affatto, anzi, a dire il vero mi sento incredibilmente bene.”


“Oh?” Mu Bingyun osservò Yun Che e notò che il suo colorito era normale. Non solo non aveva gli occhi annebbiati, il suo sguardo era estremamente luminoso e il suo respiro era regolare. Ne fu leggermente sorpresa, ma non diede molto peso alla questione. Annuì e rispose: “Forse è perché siamo appena arrivati, quindi non hai avuto il tempo di sviluppare i primi sintomi. Ma se tra un po' dovessi cominciare a non sentirti molto bene, non preoccuparti. Ora ci dirigeremo verso il Regno della Fenice di Ghiaccio.”


<em>Regno della Fenice di Ghiaccio?</em>


Mu Bingyun distese una mano e indicò una direzione con le dita. Una luce si accese di fronte a loro e da essa comparve un sottilissimo cristallo di ghiaccio a forma di ottaedro, lungo circa sette metri. Non appena apparve, attrasse subito qualche decina di luccicanti Spiriti del ghiaccio, che brillarono e danzarono intorno al cristallo.


“Cos'è quello?” chiese Yun Che, sorpreso.


“Provincialotto, seguici e basta. Smettila di fare domande su tutto, sei fastidioso.” Mu Xiaolan spinse Yun Che sopra il cristallo di ghiaccio, impaziente, poi saltò a sua volta su di esso con una graziosa giravolta e si voltò di nuovo, dandogli le spalle.


Yun Che strinse i denti, guardando la sua esile schiena... <em>questa ragazzina non sopporta proprio niente di quello che faccio, anche se sono un uomo perfetto... non sarà lesbica?</em>


<em>Lasciamo perdere, continua pure a fare l'orgogliosa, per adesso. Quando mi sarò fatto un nome e conoscerò bene questo posto, dovrò assolutamente toccarti il culo almeno tre volte al giorno!!</em>


“Andiamo.”


Disse pacatamente Mu Bingyun. In quello stesso istante, il cristallo di ghiaccio scattò in avanti così velocemente da creare delle increspature nello spazio e portò in volo i tre attraverso quello sconfinato mondo bianco.


Montagne di neve, fiumi ghiacciati, ghiacciai... quel mondo era totalmente ricoperto dalla neve e l'elemento del Ghiaccio dominava con forza dappertutto.


Quello era un piano d'esistenza molto alto e l'aura naturale lì era estremamente densa, eppure non aveva ancora causato alcun disagio in Yun Che. Al contrario, si sentiva sempre meglio, come se si trovasse in una terra fatata e fantastica. Mentre si lasciava avvolgere dall'aura del Regno degli Dei, guardava verso il basso e osservava la regione sotto di lui, sempre più stupito.


<em>Finalmente sono in questo mondo leggendario... ero già senza rivali sulla Stella Polo Blu, ma qui dovrei essere piuttosto insignificante.</em>


<em>Chissà cosa mi aspetta... chissà se riuscirò davvero a rivedere Jasmine...</em>


<em>Lo Spirito del Corvo Dorato ha detto che se non la incontrerò entro cinque anni, non la rivedrò mai più, mi chiedo quale sia il motivo...</em>


Yun Che strinse lentamente i pugni. Anche se non era assolutamente venuto nel Regno degli Dei per inseguire il potere o cercare tesori in un piano d'esistenza superiore, sapeva bene che in qualsiasi luogo il fattore più importante per raggiungere i propri obiettivi era sempre e soltanto essere abbastanza forti.


Nel Regno degli Dei, i praticanti più esperti vivevano incredibilmente a lungo. La loro forza estrema era solitamente accompagnata da decine di migliaia o anche un centinaio di migliaia d'anni di coltivazione della forza misteriosa.


Cinque anni... era davvero un periodo troppo breve in quel mondo. Per quei potenti praticanti del mistero, erano semplicemente un battito di ciglia, ma lui aveva davvero così poco tempo. Perciò, prima dell'Assemblea Profound God menzionata da Mu Bingyun il suo obiettivo sarebbe stato fare del suo meglio per diventare più forte. Infatti, maggiore la sua forza e maggiore sarebbero state le sue possibilità di rivedere Jasmine.


Doveva anche mantenere le tre promesse che aveva fatto alla Piccola Imperatrice Demoniaca, cercando contemporaneamente di allenarsi. Non doveva cercare guai, lasciarsi trascinare nei guai o causare guai... per farla breve, l'unica cosa che doveva fare nel Regno della Canzone Glaciale era concentrarsi sulla coltivazione della forza misteriosa.


Yun Che decise che avrebbe fatto così.


“Fata Mu, avrei una domanda da farti.” disse Yun Che: “L'altro giorno hai detto che per coltivare il Canone della Fenice di Ghiaccio è necessario possedere il Sangue o un frammento dell'Anima della Fenice di Ghiaccio. Quindi, questo significa che una volta diventati discepoli della setta della Fenice di Ghiaccio si riceve uno dei due? In questo modo non si rischierebbe di far trapelare all'esterno della setta il Sangue o le arte misteriosa?”


la setta della Divina Fenice aveva ereditato il Sangue della Fenice, composto da poche famiglie e con controlli estremamente severi sulle questioni di sangue... era anche stato uno dei principali motivi che aveva creato parecchie faide tra lui e loro.


Anche se si trovavano su piani d'esistenza diversi, la natura dei due setta doveva essere piuttosto simile. Ma a giudicare dalle spiegazioni di Mu Bingyun, la setta della Fenice di Ghiaccio del Regno della Canzone Glaciale sembrava molto diverso.


“Non è una domanda alla quale posso rispondere con solo una o due frasi.” rispose Mu Bingyun, sorprendendo leggermente Yun Che. Mu Bingyun esitò un po', ma poi decise di spiegargli: “Molto tempo fa, la setta della Fenice di Ghiaccio era costituito per metà da una sola famiglia. Anche se accettavano anche discepoli provenienti dall'esterno, ce n'erano davvero pochi. La selezione era molto severa e venivano accettate praticamente soltanto ragazze. Ma, siccome il Canone della Fenice di Ghiaccio è un'arte divina dell'elemento del Ghiaccio e l'ambiente del Regno della Canzone Glaciale è così ricco di energia yin, per gli uomini e le donne che lo coltivavano era estremamente difficile procreare.”


Yun Che: “...”


“La sterilità è sempre stato il punto più debole del Regno della Canzone Glaciale. Soprattutto all'interno della setta della Fenice di Ghiaccio. La conseguenza più immediata è il rapido calo nel numero di discepoli della setta della Fenice di Ghiaccio a ogni generazione.”


“la setta della Fenice di Ghiaccio è ai vertici del Regno della Canzone Glaciale, tanto da essere vitale. Negli altri Reami Stellari, solitamente ci sono parecchi setta o Nazioni molto potenti. Vari di loro, talvolta anche in gruppi di decine di membri, governano insieme il proprio Reame Stellare. Ma il Regno della Canzone Glaciale è guidato soltanto dal nostro setta della Fenice di Ghiaccio e nessun altro può tenerci testa. Se la setta della Fenice di Ghiaccio dovesse crollare rovinosamente, allora la posizione del Regno della Canzone Glaciale all'interno del Regno degli Dei peggiorerebbe in fretta. Forse, uno giorno diventerà un Reame Stellare Inferiore.”


“Per questo motivo, la setta della Fenice di Ghiaccio fu costretto a rendere meno restrittive le regole per l'ammissione alla setta e accettare moltissimi discepoli dotati. In seguito, anche alle persone provenienti dai piani inferiori fu permesso di unirsi alla setta, purché superassero la selezione.”


“Ma allora... in quanto al Sangue della Fenice di Ghiaccio?” chiese Yun Che, incuriosito.


“Non tutti coloro che entrano nel setta possono riceverlo.” rispose Mu Bingyun: “Per esempio, i discepoli del Palazzo delle Nevi. A loro è permesso soltanto di coltivare altre arte misteriosa del ghiaccio della setta, ma non possono neppure sfiorare il Canone della Fenice di Ghiaccio. Lo stesso vale per i membri della Sala Glaciale. Tuttavia, loro possono studiare arte misteriosa del Ghiaccio più potenti.”


“Soltanto venendo ammessi al Palazzo della Fenice di Ghiaccio si riceve un goccia del Sangue della Fenice di Ghiaccio, diluita di diecimila volte, potendo così coltivare ufficialmente il Canone. Tuttavia, con così poco Sangue della Fenice di Ghiaccio è impossibile trasmetterlo ai proprio figli, quindi è inutile preoccuparsi che il Sangue Divino venga disperso all'esterno della setta.”


<em>Diluita di... diecimila volte...</em>


Gli angoli delle labbra di Yun Che tremavano come se stesse impazzendo... erano davvero troppo avari!!


E quello era il trattamento per i discepoli migliori!!


“Entrando nella Sala della Fenice di Ghiaccio si riceve una goccia di Sangue Divino diluita di diecimila volte. Ma con l'appoggio e il sostegno di un Anziano, si potrebbe riuscire a ricevere dell'Essenza del Sangue in grado di rendere più abbondante il proprio Sangue della Fenice di Ghiaccio.” disse Mu Bingyun, chiudendo gli occhi: “Quella che ho donato a quelle sei discepole di Asgard Nuvola Gelida era una goccia della mia Essenza del Sangue. Non solo le aiuterà a coltivare il Canone della Fenice di Ghiaccio, ma... è anche abbastanza da poter essere trasmesso per le prossime cinque o sei generazioni.”


“...” Yun Che aprì leggermente le labbra. Mu Bingyun aveva davvero un rapporto speciale con Asgard Nuvola Gelida. Forse, aveva fatto loro quel grande dono perché in un certo senso si era salvata grazie a Asgard Nuvola Gelida.


“E diventando il discepolo diretto del Realm King, si può ricevere un'intera goccia dell'originale Sangue della Fenice di Ghiaccio. È probabilmente ciò che tutti i praticanti del mistero del Regno della Canzone Glaciale sognano disperatamente.” concluse a bassa voce Mu Bingyun.


“...” Yun Che rimase con lo sguardo perso nel vuoto davanti a sé, senza riuscire a dire nulla per parecchio tempo.


“Ah.” Mu Bingyun sospirò lievemente: “Il Sangue Divino della Fenice di Ghiaccio è estremamente prezioso e non può rigenerarsi. Usarne una goccia significa averne per sempre una goccia in meno, quindi la maggior parte del Sangue concesso ai discepoli del Palazzo della Fenice di Ghiaccio non è originale. Al contrario, si sceglie qualcuno che l'abbia ricevuto direttamente e poi si diluisce la sua Essenza del Sangue. A meno che compaia qualcuno di straordinariamente dotato e talentuoso, che in quel caso riceve un'intera goccia del Sangue originale e viene istruito direttamente dal Realm King...”


“Questo è anche il peggiore difetto della setta della Fenice di Ghiaccio, al quale è impossibile rimediare. Il potere del Sangue Divino di quasi tutti gli altri setta può essere trasmesso di generazione in generazione, così possono espandersi e rafforzarsi. Ma in quanto a noi, più coltiviamo il Canone della Fenice di Ghiaccio e più facciamo fatica ad avere figli. Se solo potessimo trasmettere il nostro Sangue, la setta si indebolirebbe molto meno col passare delle generazioni. Per questo motivo, dobbiamo necessariamente accettare innumerevoli discepoli da altri Clan per sfuggire al declino. Tuttavia, la quantità di Sangue della Fenice di Ghiaccio in nostro possesso è sempre tremendamente scarsa e, un giorno, alla fine lo esauriremo. Il futuro della setta della Fenice di Ghiaccio... in effetti è davvero preoccupante.”


Detto questo, Mu Bingyun sospirò di nuovo. Aveva spiegato tutto questo perché credeva che Yun Che fosse sorpreso dallo strano “sistema interno” della setta della Fenice di Ghiaccio, ma aveva completamente frainteso il motivo del suo stupore. Yun Che era così scioccato perché la setta della Fenice di Ghiaccio... era sicuramente il più avaro in assoluto di tutto il Regno della Canzone Glaciale!


I discepoli di alto rango ricevevano soltanto un decimillesimo di goccia di Sangue Divino... e quasi di sicuro era sempre soltanto l'Essenza del Sangue, diluita, di qualche Anziano o di qualche erede diretto.


I discepoli più importanti ricevevano soltanto un decimillesimo di goccia di Sangue della Fenice di Ghiaccio.


E anche se in media il Realm King accettava solo un discepolo diretto ogni mille anni, questo riceveva soltanto una goccia dell'originale Sangue della Fenice di Ghiaccio!?


All'interno del corpo di Yun Che c'erano in totale tre gocce di Sangue della Fenice, sei gocce di Sangue del Dio Drago e nove gocce di Sangue del Corvo Dorato... ed era completamente Sangue originale!!


Inoltre, possedeva il Midollo del Dio Drago e poteva produrre da solo all'infinito nuovo Sangue del Dio Drago! Probabilmente lui stesso sarebbe rimasto sorpreso se avesse scoperto quant'era denso ora il suo Sangue del Dio Drago.


Quello era il Regno Della Canzone Glaciale, nel Regno degli Dei, su un piano d'esistenza superiore... come poteva essere così avvilente!?


Poi, Yun Che ci rifletté sopra e iniziò a capire. Le Eredità degli Dei sul continente del Cielo Misterioso e nel Regno Demoniaco Illusorio erano state scoperte da poco e soltanto pochi individui potevano riceverle... in particolare, lui era stato l'unico a superare le prove del Dio Drago, quindi era ovvio che avesse potuto ricevere direttamente il suo Sangue originale.


L'unica eccezione era la setta della Divina Fenice. Con soli cinquemila anni alle spalle, aveva già esaurito tutto il Sangue originale della Divina Fenice a disposizione dello Spirito... infatti, le ultime decine di gocce erano state tutte donate a Feng Xue'er.


E nel Regno degli Dei, con milioni di anni di storia... era già straordinario che avessero ancora del Sangue originale. Ma del resto, se non fosse stato per il problema della sterilità legata al Canone della Fenice di Ghiaccio, non sarebbero stati costretti a risparmiare così accanitamente il Sangue originale.
