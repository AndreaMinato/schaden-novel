---
title: Capitolo 951 – Ultimo Esame
pubDate: 2025-02-03T07:52:46.894Z
tags:
    - atg
---


<em>CAPITOLO SPONSORIZZATO ringraziamo Mahesvara98!!
13 in coda, 0/10 donazione</em>
<em>-Schadenfreude</em>


"Oh?" Anche Ji Hanfeng rimase sbalordito.


"Questo moccioso... com'è accaduto? È davvero uscito così velocemente?" Dalla sua espressione sembrava che Li Mingcheng avesse visto un fantasma.


"In effetti è insolito." Ji Hanfeng notò la reazione di Li Mingcheng e disse assorto: "La persona che hai menzionato prima era lui?"


"Mn, era proprio lui. Probabilmente ti sembra ridicolo." Rispose alzando le spalle Li Mingcheng.


"Ahahah." Ji Hanfeng rise e disse: "È piuttosto interessante. Ha provato ad attirare il tuo favore, ma si è infuriato per l'imbarazzo quando non ci è riuscito?"


"Il fratello maggiore Hanfeng probabilmente non ci crederebbe nemmeno se te lo dicessi." Li Mingcheng fece un sorrisetto. "Questo moccioso è ancora più capace di quanto ci aspettassimo, ma probabilmente conta solo sull'influenza di Mu Bingyun. Umpf non importa. Dopotutto è un inutile buffone. Non vale la pena sprecare il nostro tempo parlando di lui. Dopo l'esame, se fossi disposto a farlo, potrei schiacciarlo quando desidero."


"Dovresti comunque stare attento." Disse con tono ironico Ji Hanfeng. "Dopotutto è stato portato dai regni inferiori da una maestra del palazzo della Fenice di Ghiaccio."


"Eheh, bella battuta." Rise con sdegno Li Mingcheng. "È vero che Mu Bingyun lo ha portato qui, ma non credo che una dignitosa maestra del palazzo difenderebbe spazzatura del genere che ha problemi di testa. Immagino che il motivo per cui l'ha portato sia..." Li Mingcheng abbassò la voce: "Questo moccioso ha un bel visetto. Quella Mu Bingyun sa che non le rimane molto tempo, ma se n'è fatta una ragione e ha riportato un bel ragazzo per soddisfarla."


"Ahahahahahah..." Ji Hanfeng iniziò a ridere come un pazzo. "Il fratello maggiore Mingcheng è davvero acuto. Se la maestra della sala principale lo sentisse, ne sarebbe sicuramente deliziata, ahahah."


"Eheh, ora sono estremamente curioso di come sia riuscito ad arrivare tra i primi mille posti."


"Che importa?" Ji Hanfeng arricciò le labbra e disse: "Non ci sono regole che vietano l'uso di artefatti profound o oggetti durante la seconda fase dell'esame. Ci sono innumerevoli modi per barare. E anche se l'ha superata? È spazzatura, consideralo come un altro giocattolo. Fratello minore Mingcheng, l'ultima fase dell'esame è l'evento principale e bisogna impegnarsi con tutte le proprie forze. Dopotutto la Pillola dell’Anima Ghiacciata di Giada è una medicina sacra che non potrei ottenere nemmeno io. Raffinandola perfettamente, non solo aumenta di molto la forza misteriosa in breve tempo, può temprare il sangue e il midollo, sarebbe di grande beneficio per te in futuro quando coltiverai il Canone di Investitura della Fenice di Ghiaccio Divina."


"Naturalmente." Li Mingcheng era determinato e tornò ad abbassare la voce: "Il motivo per cui mia zia ha rimandato il mio esame fino ad ora è a causa di questa Pillola dell’Anima Ghiacciata di Giada. Nessuno in questo gruppo potrà portarmela via."


Mu Sushan invece aveva fissato l'attenzione su Yun Che dal momento in cui era apparso e disse assorto: "Sembra che non sia davvero semplice come sembra."


Mu Xiaolan alzò la testa e chiese: "Eh? Signor Sushan, cos'ha detto?"


"Lo Yun Che che hai portato qui ha superato la seconda fase dell'esame." Disse Mu Sushan. "Superare la seconda fase senza essere entrati nel Stadio Divino Misterioso... sembra che non sia mai accaduto nella storia del Regno della Canzone Glaciale."


"Ah? Ha detto che Yun Che... ha superato l'esame?" Mu Xiaolan ne fu sbalordita e pensò di aver sentito male. Alzò la testa, vide Yun Che fuori dalla formazione e rimase a bocca aperta.


Fu anche in quel momento che l'ultimo candidato che aveva superato la prova uscì dalla formazione mentre l'ultima luce bianca brillava. Alla fine il bagliore si disperse e circa novemila profili apparirono nella formazione, la maggior parte era crollata a terra impallidendo.


La chiusura del Regno della Tempesta di Neve significava anche che avessero fallito questo esame. Avrebbero dovuto aspettare almeno cinque anni per partecipare nuovamente all'esame.


"La seconda fase è finita. Congratulazioni a tutti quelli che l'hanno superata." Disse Ji Hanfeng, poi guardò verso i coltivatori nella formazione: "Tutti gli altri, umpf, possono andarsene. Allenatevi di più e tornate tra cinque anni!"


Dopo aver parlato, sporse le mani e apparì un'altra formazione che mandò via tutti quelli che avevano fallito fuori dalla Sala Glaciale.


"Yun Che... tu... hai davvero superato l'esame?" Mu Xiaolan lo fissò sorpresa.


"Non sembri contenta che l'abbia fatto." Disse Yun Che.


"Non importa se sono contenta o no!" Mu Xiaolan si avvicinò a Yun Che e disse con cautela: "Come ci sei riuscito? I partecipanti sono tutti entrati nella via del divino. Anche il più debole è decine di volte o anche cento volte più potente di te! Come ci sei riuscito?! Hai usato... qualche metodo per barare?"


"..." Yun Che si premette la fronte. "Mn, probabilmente hai indovinato."


"Umpf! Lo sapevo!" La semplice Mu Xiaolan non capì cosa intendeva davvero Yun Che. "Che la maestra ti abbia già parlato dei dettagli dell'esame della Sala Glaciale nel continente del Cielo Misterioso e ti abbia dato qualche sorta di pietra profound che può viaggiare per il Regno della Tempesta di Neve? Umpf, non c'è da meravigliarsi che avessi osato partecipare all'esame."


"Sì sì, hai indovinato." Yun Che sorrise.


Mille persone avevano superato la seconda fase dell'esame e Yun Che era come un pesce fuor d'acqua tra di loro. La maggior parte dei candidati puntava gli sguardi verso Yun Che, alcuni di loro erano confusi e altri stavano sussurrando.


Ji Hanfeng iniziò a dire: "Riuscire a superare la seconda fase dimostra la vostra forza fino ad un certo punto, ma non festeggiate troppo presto. Sarà la terza fase ad essere decisiva."


Le parole di Ji Hanfeng aveva appesantito l'atmosfera e l'entusiasmo di tutti i praticanti del mistero scomparì completamente, rimpiazzato da un grande nervosismo. Superare la seconda fase dell'esame significava soltanto che erano più vicini all'arrivare al loro obiettivo... era ancora tutto da decidere.


Il novanta per cento di coloro che avevano superato l'esame sarebbero stati eliminati durante l'ultima fase! In effetti era una selezione estremamente crudele.


"L'ultima prova si chiama 'Misterioso Regno GlacialÈ." Lo sguardo di Ji Hanfeng era freddo e severo. "Questa fase dell'esame sarà più facile della seconda, perché ciò che mette alla prova è la parte più importante... la vostra vera forza!"


"Nel Misterioso Regno Glaciale sarete attaccati tutti da forti Bestie Misteriose. Più rimarrete all'interno e più bestie incontrerete! E dato che lo spazio sarà ristretto, potrete solo combattere. Non potrete scappare! Credo che abbiate già capito tutti come superare l'esame..."


Ji Hanfeng sporse la mano e disse: "È resistere il più possibile! Le ultime cento persone che lasceranno il Misterioso Regno del Ghiaccio supereranno l'ultimo esame e diventeranno discepoli della mia Sala Glaciale! Inoltre la persona che persevera di più riceverà la Pillola dell’Anima Ghiacciata di Giada!"


Sentendo parlare del medicinale, più della metà dei praticanti del mistero non riuscirono a controllarsi e dovettero deglutire.


"L'esame di prima ha teletrasportato i vostri corpi nel Regno della Tempesta della Neve e non c'erano state limitazioni nell'uso degli artefatti profound, quindi forse alcuni hanno usato qualche tipo di pietra profound di teletrasporto per barare... Oh no, no, no, non sarebbe definibile come barare, perché è permesso."


Mentre diceva quelle parole Ji Hanfeng diede un'occhiata verso Yun Che. "Dopotutto la seconda fase filtra solo le persone non necessarie. È la terza a determinare il risultato. Anche se della spazzatura ha usato qualche sorta di oggetto per superare il secondo esame, è impossibile che superi anche questa fase. Avranno anche sprecato un prezioso artefatto profound che ha il potere di interferire con il Regno della Tempesta della Neve per niente, tsk tsk. Perciò la nostra Sala Glaciale non si prende nemmeno il disturbo di proibirle."


"Per quanto riguarda l'ultimo esame, nessuno riuscirà a barare." Ji Hanfeng iniziò a ridere freddamente. "Perché ad entrare nel Misterioso Regno Glaciale non sono i vostri corpi, ma le vostre proiezioni! La vostra forza e la vostra determinazione saranno proiettate, quindi potete rinunciare all'idea di usare oggetti esterni... incluse le vostre armi e le vostre bestie profound! Potete contare solo sul vostro vero potere!"


"Nel Misterioso Regno Glaciale, una volta che morirete lì, sarete teletrasportati immediatamente fuori e non avrete una seconda possibilità. Ma non vi preoccupate, la sola cosa che morirà nel Misterioso Regno Glaciale è la vostra proiezione. Non importa in che modo morirete, non vi rimarrà nemmeno un graffio. Ma se temete di morire, potete gridare 'mi arrendo'. Dite queste due parole e lascerete il Misterioso Regno Glaciale immediatamente."


"In altre parole... se volete superare il Misterioso Regno Glaciale, farete meglio a morire più lentamente lì, avete capito?!"


"Capisco!" Li Mingcheng rispose per primo con un lieve sorriso, era sicuro di vincere. "Fratello maggiore Hanfeng, sono già pronto a posso iniziare in qualunque momento. Spero solo che le bestie profound del Misterioso Regno Glaciale non mi delude troppo."


"Molto bene." Ji Hanfeng annuì. Sporse una mano e la terza formazione profound si attivò di nuovo nello stesso punto. Solo che stavolta emanò un bagliore blu scuro. "Ora, tutti coloro che hanno superato il secondo esame vadano al centro della formazione. L'ultima prova che determinerà il vostro destino... inizierà presto!"


Yun Che aveva capito cosa sarebbe accaduto in questa terza fase, ma nel primo giorno in cui era arrivato nel Regno della Canzone Glaciale non aveva saputo dei dettagli dell'esame come gli altri candidati. Il punto chiave era che nel secondo esame poteva determinare in quale posizione finire in base alle aure degli altri sfidanti. Tuttavia, durante quest'ultima fase, ogni proiezione avrebbe ottenuto il suo spazio individuale. Non potevano vedere gli altri, sarebbe stato impossibile interferire l'uno con l'altro e quindi non sarebbe riuscito a capire a quale punto sarebbe arrivato.


Se fosse rimasto lì per troppo tempo e fosse finito per primo per sbaglio sarebbe stato problematico, ma se avesse perso troppo deliberatamente e fosse finito oltre la centesima posizione non sarebbe riuscito ad entrare nella Sala Glaciale e il suo tentativo di difendere la reputazione di Mu Bingyun sarebbe andato in fumo.


Yun Che non andò immediatamente nella formazione, invece chiese a bassa voce: "Ehi, se si vuole superare l'esame di solito quanto tempo si rimane all'interno?"


"Come potrei saperlo? Sono entrata direttamente nel Palazzo della Fenice di Ghiaccio, quindi non ho mai partecipato all'esame della Sala Glaciale." Disse con orgoglio Mu Xiaolan, poi roteò gli occhi: "Perché l'hai chiesto? L'hai appena sentito, tutti sanno che devi aver barato per superare il Regno della Tempesta di Neve e nel Misterioso Regno Glaciale è assolutamente... assolutamente... assolutamente impossibile barare."


"Facevo solo una domanda." Mormorò Yun Che. Questa ragazzina sembrava non sapere nulla a parte come irritare le persone...


"In base agli ultimi risultati, per superare l'esame bisogna resistere almeno quindici minuti." Disse all'improvviso Mu Sushan che era vicino a Mu Xiaolan. "E i geni impressionanti possono persistere per quasi trenta minuti. Ti auguro buona fortuna."


Yun Che si girò per guardare Mu Sushan e annuì con lieve sorpresa: "La ringrazio per le sue indicazioni."


Dopo aver parlato, si voltò e si diresse verso la formazione profound.


Allo stesso tempo l'angolo della bocca di Mu Sushan fremette lievemente e il suo sguardo mostrò una luce strana.
                                


                                



