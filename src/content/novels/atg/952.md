---
title: Capitolo 952 – Lupo Selvaggio Delle Nevi
pubDate: 2025-02-03T07:52:46.894Z
tags:
    - atg
---


<em>Capitolo Sponsorizzato!! Grazie mille Mahesvara98!! 12 in coda, 0/10 donazione</em>


<em>-Alstor, che vi invita ancora a unirvi al <a href="https://www.facebook.com/groups/novelleleggere/">nuovo gruppo facebook di Novelle Leggere! </a></em>






“Quindici minuti? Davvero di solito resistono così tanto?” mormorò fra sé e sé Mu Xiaolan. Anche se non aveva mai partecipato all'Esame d'ammissione alla Sala Glaciale, dopo tutti quegli anni nel setta della Fenice di Ghiaccio ne aveva sentito parlare piuttosto spesso.


“Non importa.” disse Mu Sushan, sorridendo: “Forse dovresti chiederti perché ti ha fatto questa specifica domanda proprio ora.”


“Eh?” Mu Xiaolan aveva un'espressione confusa.


“La prova nel Regno della Tempesta di Neve richiede un enorme consumo di energia.” spiegò lentamente Mu Sushan: “La maggior parte dei praticanti del mistero, che l'avessero superata o no, erano senza fiato quando il Regno della Tempesta di Neve si è chiuso. Eppure, non solo Yun Che è riuscito a classificarsi fra i primi mille pur essendo solo al Stadio Sovrano Misterioso, aveva addirittura un'espressione calma e tranquilla, non sembrava per nulla affaticato... hehe, quel ragazzino che la Maestra di Palazzo Bingyun ha portato qui dai piani d'esistenza inferiori in realtà non è ordinario come sembra. Forse potrebbe esserci qualche altra sorpresa.”


“Ah?” Mu Xiaolan era ancora più confusa.


Di fronte alla Formazione Profound, Yun Che notò immediatamente tra la folla Feng Mo. Non solo era riuscito a superare la seconda prova, sembrava essersi anche aver raggiunto un'ottima posizione in classifica. Sentendosi osservato, anche Feng Mo sollevò lo sguardo e guardò Yun Che, ma nei suoi occhi c'era una luce piuttosto strana.


“L'ultima prova... il Misterioso Regno Glaciale! Non morite troppo in fretta!”


Non appena Ji Hanfeng finì di parlare, una luce blu si sollevò nel cielo dalla Formazione Profound e ricoprì completamente tutti i partecipanti.


Intorno a Yun Che tutto divenne improvvisamente azzurro. Poi, avvertì un cambiamento nel mondo circostante e le aure di tutte le persone vicine scomparvero all'istante. Quando la luce che lo avvolgeva si dissipò senza preavviso, di fronte ai suoi occhi vide un mondo formato esclusivamente da cristalli di ghiaccio.


Il Misterioso Regno Glaciale!


Quella era una dimensione indipendente, sigillata e isolata dall'esterno. Era estremamente piccola e stretta; l'altezza, la lunghezza e la larghezza erano meno di trecento metri e chiunque avrebbe visto con una sola occhiata le pareti e gli angoli di quel luogo. Quel mondo era incastonato in uno strato di ghiaccio formato usando l'Energia Misteriosa del Ghiaccio, secondo leggi planari incredibilmente complesse, e rifletteva una fredda luce in grado di trafiggere l'anima di chi vi entrava.


Proprio mentre Yun Che stava ammirando quel luogo, una luce gelida lampeggiò di fronte a lui e da essa comparve rapidamente la sagoma di una creatura alta tre metri... tutto il suo corpo era bianco, aveva artigli che sembravano lame di ghiaccio e occhi iniettati di sangue. Era un lupo dei ghiacci che emetteva un'aura assetata di sangue!


Yun Che conosceva bene i lupi dei ghiacci perché erano dappertutto nella Regione del Ghiaccio Estremo. Tuttavia, anche se tutti i lupi dei ghiacci che aveva visto in vita sua avessero lottato insieme, non sarebbero stati paragonabili a un solo pelo di quello di fronte a lui. L'aura che emetteva era chiaramente più spaventosa di quella di Feng Xue'er e della Piccola Imperatrice Demoniaca.


Quella una terrificante Bestie Misteriose con la forza della Via Divina! La sua forza misteriosa poteva essere paragonata a quella di un praticante del mistero ai primi livelli del Divine Origin Realm!


Il lupo dei ghiacci si abbandonò subito a un ululato feroce e scattò immediatamente verso Yun Che. Entrambi erano soltanto delle proiezioni, perciò il lupo dei ghiacci non provava alcuna emozione e l'unico fine della sua esistenza era fare tutto il possibile per ridurre a brandelli la persona davanti a lui, senza lasciarle neppure il tempo di respirare.


“Purgatorio!!”


Yun Che sicuramente non poteva affrontare in uno scontro diretto una Bestie Misteriose del genere nel suo stato normale. Aprì immediatamente i cancelli del Dio Malvagio e la sua forza misteriosa crebbe vertiginosamente, ma non osò comunque sferrare un attacco frontale. Al contrario, si teletrasportò rapidamente usando l'Ombra Spezzata del Dio Stellare.


Ssssss!


L'attacco del lupo andò a vuoto, ma proprio quando i suoi artigli anteriori toccarono il terreno, si voltò di scatto e corse di nuovo verso Yun Che. Contemporaneamente, la temperatura del Misterioso Regno Glaciale diminuì all'improvviso e innumerevoli spuntoni di ghiaccio si formarono nel cielo, fino a un istante prima ancora vuoto, per poi scagliarsi verso Yun Che fendendo l'aria.


<em>Co...sa!?</em>


La velocità del lupo dei ghiacci sorprese Yun Che. Schivò e si teletrasportò a terra. Schivò l'attacco del lupo passando sotto di lui e subito le loro posizioni si invertirono, ma quell'area era così piccola che gli spuntoni di ghiaccio erano già dappertutto. Yun Che ringhiò con determinazione e la sua Energia Misteriosa esplose verso l'esterno, respingendo tutti gli spuntoni di ghiaccio che stavano per trafiggerlo. Ma non appena ritrasse l'Energia Misteriosa per evitare un eccessivo consumo di energia, parecchie altre decine di punte di ghiaccio superarono le sue difese e lo colpirono violentemente.


Bang bang bang bang...


Considerando la resistenza del corpo di Yun Che, era estremamente difficile ferirlo. Tuttavia, gli spuntoni di ghiaccio che lo stavano colpendo in quel momento contenevano il potere della Via Divina, erano incredibilmente più forti degli attacchi delle creature del continente del Cielo Misterioso. Il suo petto e la sua schiena vennero subito imbrattati dal sangue e il dolore lancinante gli fece stringere i denti. Poi, si diede un pugno al petto e il ghiaccio rimasto conficcato dentro di lui cadde fuori dal suo corpo, trasformandosi in polvere.


<em>Che Bestie Misteriose terrificante... dopotutto, è una Bestie Misteriose del Regno degli Dei.</em>


Il lupo dei ghiacci si era già voltato e attaccò di nuovo, nonostante avesse mancato il suo bersaglio già due volte. La sua sagoma bianca come la neve caricò verso Yun Che e ancora prima di avvicinarsi aveva già tirato fuori gli artigli. Una lama di ghiaccio ancora più grande del suo stesso corpo si formò di fronte a lui e sferrò un fendente orizzontale verso Yun Che.


“Senior Mu Sushan, questa è l'ultima prova dell'esame... cosa c'è esattamente nel Misterioso Regno Glaciale?” chiese Mu Xiaolan a Mu Sushan.


“Oh? Hai cominciato solo ora a preoccuparti per quel ragazzino?” domandò Mu Sushan, con un leggero sorriso sul volto.


“Non mi importa nulla di lui.” disse Mu Xiaolan, con un'espressione impettita: “Sono solo curiosa.”


“Beh, un Lupo Selvaggio delle Nevi.” rispose Mu Sushan.


“Un Lupo Selvaggio delle Nevi... la Bestia Misteriosa al primo livello del Divine Origin Realm?” Mu Xiaolan sussultò lievemente.


“Esatto, e non ce n'è solo uno.” spiegò Mu Sushan: “Quando il partecipante entra nel Misterioso Regno Glaciale, deve affrontare un Lupo Selvaggio delle Nevi. Poi, compaiono sempre più Lupi a intervalli regolari, ma non più uno alla volta, ne appaiono due, poi tre, quattro... ogni volta sono di più.”


“La maggior parte dei partecipanti all'esame sono ai primi livelli del Divine Origin Realm. Quelli abbastanza forti da aver superato la seconda prova sono perfettamente in grado di occuparsi di un singolo Lupo Selvaggio delle Nevi, ma per loro dovrebbe essere piuttosto difficile affrontarne due contemporaneamente. Combatterne tre li metterà in pericolo di morte e tenere testa a quattro di essi è ancora più difficile. Ogni ondata di Lupi Selvaggi delle Nevi compare con un tempismo ben preciso. Per esempio, la terza è formata da tre lupi, ma se il candidato non riesce a ucciderli tutti prima che compaia la quarta ondata, dovrà affrontarne sette contemporaneamente... hehe, il risultato in questo caso è ovviamente morte certa.”


“I Lupi Selvaggi delle Nevi... anche se le loro difese sono molto deboli, la loro capacità offensiva è la più alta fra tutte le Bestie Misteriose dello stesso livello e hanno anche una natura incredibilmente aggressiva. Yun Che... lui... lui...” Mu Xiaolan cominciò a balbettare: “Sicuramente sarà fatto a pezzi in pochi secondi.”


“Ah!!!!”


Subito dopo che Mu Xiaolan ebbe finito di parlare, si sentì un grido. Una persona cadde fuori dalla Formazione Profound e si schiantò violentemente a terra.


Il primo praticante del mistero a essere morto nel Misterioso Regno Glaciale era stato eliminato.


“Umpf, spazzatura.” sbuffò con disprezzo Ji Hanfeng, che stava supervisionando l'esame.


“Ah... Yun Che!!” Mu Xiaolan sobbalzò senza rendersene conto e corse frettolosamente verso quella persona. Era inevitabile che Yun Che, con una forza misteriosa solamente al quinto livello del Stadio Sovrano Misterioso, sarebbe stato subito ridotto a brandelli dal brutale e terrificante Lupo Selvaggio delle Nevi. Il primo a essere morto fra gli artigli del Lupo non poteva che essere lui.


Ma ancora a una certa distanza da quella persona, si fermò improvvisamente e spalancò gli occhi... perché non era Yun Che.


“Hn?” anche Ji Hanfeng, dall'altro lato della Formazione Profound, corrugò la fronte.


Il primo partecipante espulso dalla Formazione Profound era a terra, immobile. Era pallido come uno spettro e non riuscì a superare la paura per la sua “morte” per parecchio tempo. Infatti, nel Misterioso Regno Glaciale aveva visto chiaramente il proprio ridotto a pezzi dal Lupo Selvaggio delle Nevi.


….......................


Bang!!


La lama di ghiaccio distrusse l'immagine residua di Yun Che e colpì il muro dietro di essa, rimanendovi conficcata.


Yun Che aveva schivato tutti i terrificanti attacchi del Lupo usando l'Ombra Spezzata del Dio Stellare. Tuttavia, aveva capito chiaramente che considerando la straordinaria velocità del Lupo e la mancanza di spazio, continuare a schivare e stare sulla difensiva non era affatto una buona idea. Doveva passare all'offensiva.


Tuttavia, in quel momento il Lupo non scattò ancora in avanti ma, al contrario, aprì le sue gigantesche fauci ed emise un turbine di energia fredda. Una densa nebbia ghiacciata si diffuse all'istante per tutto il Misterioso Regno Glaciale. La temperatura di quel luogo era già incredibilmente bassa, ma ora cominciò a scendere a una velocità allarmante.


<em>Energia fredda!?</em>


Gli occhi di Yun Che si spalancarono e, contrariamente a quanto chiunque si sarebbe aspettato, decise di affrontare direttamente la nebbia ghiacciata. Si precipitò verso il Lupo, veloce come un fulmine.


Persino un Monarca sarebbe stato trasformato in una statua di ghiaccio semplicemente venendo toccato dall'energia fredda creata da un Lupo Selvaggio delle Nevi. Man mano che si diffondeva, ogni cosa all'interno del Misterioso Regno Glaciale venne sigillata nel ghiaccio.


Ma non ebbe alcun effetto su Yun Che.


Yun Che non avrebbe osato ricevere direttamente l'Energia Misteriosa del Lupo, né i suoi artigli affilati, né gli spuntoni o la lama di ghiaccio. Ma usare dell'energia fredda per attaccare Yun Che era una mossa decisamente stupida.


Mentre emetteva l'energia fredda, il Lupo lasciò esposti i suoi punti deboli. Yun Che scattò al suo fianco, concentrò la sua Energia Misteriosa e lo colpì con un pugno.


Ji Hanfeng aveva detto personalmente che nessuno sarebbe stato in grado di usare armi nel Misterioso Regno Glaciale, ma forse Hong'er poteva rappresentare un'eccezione... perché tecnicamente non era un'arma, ma un'esistenza unica e dotata di parziale indipendenza, connessa all'anima e alla forza di volontà di Yun Che. Tuttavia, non provò a evocarla perché non credeva che valesse la pena di provare a “barare”.


Il Lupo ringhiò dal dolore e venne scagliato via dal colpo di Yun Che, schiantandosi brutalmente contro il muro di ghiaccio. La forza dell'impatto fece tremare leggermente lo spazio circostante. Yun Che guardò il pugno con cui aveva appena colpito il Lupo e nei suoi occhi comparve un'espressione scioccata... perché aveva chiaramente percepito che il suo colpo aveva spezzato le ossa del Lupo.


Gli attacchi del Lupo erano spaventosi e lo facevano sentire continuamente sul punto di soffocare, ma sembrava che le sue difese fossero piuttosto deboli.


Il Lupo si rialzò in piedi, ma stava ormai tremando leggermente, prova che Yun Che aveva davvero rotto le sue ossa e non si trattava della sua immaginazione. L'espressione di Yun Che da cauta divenne minacciosa e scattò subito verso il Lupo.


“Aa... aoooo!!”


Il Lupo, ferito, divenne ancora più aggressivo e assetato di sangue, tanto che nei suoi occhi comparve una luce feroce. Ululò infuriato, spiccò un balzo di circa trenta metri e caricò verso Yun Che creando intono a sé una violenta corrente d'aria gelida. Più di metà del Misterioso Regno Glaciale venne avvolto in pochi secondi da una tempesta di neve.


Anche Yun Che balzò direttamente verso il lupo. Quando gli fu vicino, la sua sagoma tremò e lui ricomparve come un fantasma proprio sopra il Lupo. Usando come arma solo la sua mano, colpì verso il basso.


“Distruzione della Luna e delle Stelle!!”


Bang!!


Crack!!


Con un rumore assordante, Yun Che sferrò un colpo col palmo della mano il più forte possibile, contro la schiena del Lupo. Subito dopo si sentì chiaramente un inconfondibile rumore di ossa rotte.


La forza fisica di Yun Che era straordinaria. Quell'attacco frantumò in vari pezzi la spina dorsale del Lupo, che emise un ultimo ululato di dolore e cadde a terra. Dopo essere rotolato a terra per qualche metro, rimase immobile come un sasso e non poté più rialzarsi. Pochi secondi dopo, scomparve lentamente in una sfera di luce blu.


Yun Che atterrò lentamente, prese un piccolo respiro e agitò la mano, che gli faceva un po' male. Commentò a bassa voce: “Quindi era tutto qui.”


“Ma questo è soltanto l'inizio. Per superare l'esame, devo resistere almeno per più di un quarto d'ora. Tra un po' sarà sicuramente molto più difficile.” mormorò Yun Che: “Farò meglio a risparmiare le energie.”


Nel continente del Cielo Misterioso, dopo la morte di Xuanyuan Wentian non era rimasto nessun altro con una forza misteriosa ai livelli della Via Divina. Quindi, anche se Yun Che era diventato ancora più forte a una velocità sbalorditiva, non aveva alcun metro a cui paragonare i suoi progressi.


Anche quando aveva affrontato Xuanyuan Wentian, non sapeva di preciso quanto fosse forte – dopotutto, allora non sapeva neppure dell'esistenza dei “Sette Stadio Divino Misterioso”.


Quindi, non era il Lupo Selvaggio delle Nevi a essere “tutto qui”, ma era a Yun Che a non sapere di aver già raggiunto un livello ben al di sopra delle sue aspettative...
                                


                                



