---
title: Capitolo 953 – Risultato Impossibile
pubDate: 2025-02-03T07:52:46.895Z
tags:
    - atg
---


All'interno del Misterioso Regno Glaciale, Yun Che non si rilassò neppure per un istante sebbene avesse già ucciso il Lupo Selvaggio delle Nevi. Al contrario, aspettò che comparisse il nemico successivo. Ma dopo un bel po', intorno a lui non c'era ancora nient'altro che silenzio. Proprio quando stavano cominciando a venirgli dei dubbi, finalmente apparve un'altra aura minacciosa.


Stavolta, due raggi di luce blu comparvero nello stesso istante di fronte a lui, formando le sagome di due Lupi Selvaggi delle Nevi.


<em>Due!?</em>


Era piuttosto sorpreso, ma il suo corpo e i suoi riflessi reagirono all'istante, facendolo scattare rapidamente verso i Lupi di fronte a lui. Appena comparso, senza aver avuto neppure il tempo di vedere cosa c'era intorno a lui, uno dei due Lupi venne colpito alla testa da un pugno di Yun Che, avvolto dalle Fiamme del Corvo Dorato.


“Aooo!”


Il Lupo emise un ululato d'agonia e venne scagliato in lontananza, completamente avvolto dalle fiamme. Contemporaneamente, Yun Che percepì alle proprie spalle un'aura pericolosa che si stava avvicinando. Senza avere il tempo di voltarsi, Yun Che decise di rotolare a terra, facendo poi una rapida scivolata. Quando il Lupo Selvaggio delle Nevi dietro di lui lo oltrepassò, Yun Che fece scattare ferocemente la mano verso l'alto con un colpo di taglio.


Crack!!


Nonostante la loro aura feroce e minacciosa, quei Lupi Selvaggi delle Nevi erano piuttosto “deboli”. Quando venne colpita dall'attacco di Yun Che, la zampa destra del secondo Lupo venne immediatamente spezzata in due, facendolo cadere a terra tra miserabili grida di dolore. Yun Che si fermò di colpo e poi scattò verso il Lupo, ma proprio quando stava per sfruttare l'occasione per colpirlo in un punto vitale, un vento gelido lo travolse all'improvviso.


Il primo Lupo Selvaggio delle Nevi che era stato scagliato via e avvolto dalle Fiamme del Corvo Dorato era ricoperto di ustioni, ma era sopravvissuto e ora era terribilmente infuriato. Con un ululato, attaccò Yun Che alle spalle.


Yun Che si accigliò. Le sue mani si mossero prontamente. Afferrò la zampa spezzata del Lupo di fronte a lui e roteò su se stesso, scagliandolo contro quello dietro di lui.


Bang!


Anche se Yun Che aveva semplicemente lanciato il Lupo, quel colpo conteneva una forza di varie tonnellate. I due Lupi si scontrarono violentemente, facendo sbocciare nell'aria due fiori di sangue. Dopo che i due Lupi vennero scagliati via ululando dal dolore, una macabra pioggia di sangue cadde sul Misterioso Regno Glaciale.


Yun Che distese entrambe le mani. Non appena i due Lupi si schiantarono a terra, lanciò una raffica di sfere di Fiamme del Corvo Dorato.


Boom boom boom boom boom boom...


Le continue esplosioni di fuoco contenenti il potere delle Fiamme del Corvo Dorato dispersero momentaneamente l'energia fredda dei due Lupi. Quando Yun Che smise di attaccare, i due Lupi avevano già finito di ululare e vennero rapidamente ridotti in cenere dalle fiamme.


“Phew... è stato abbastanza facile.” sospirò Yun Che.


<em>Che ci siano soltanto questo tipo di lupi dei ghiacci nel Misterioso Regno Glaciale? O compariranno anche Bestie Misteriose più forti...</em> Non poté fare a meno di chiedersi Yun Che.


Avendo eliminato i due Lupi Selvaggi delle Nevi subito dopo la loro comparsa, dovette aspettare ancora per un po' prima che comparisse di nuovo un'aura minacciosa.


Stavolta, si illuminarono tre raggi di luce blu nello stesso istante. E comparvero tre Lupi Selvaggi delle Nevi dall'aura assetata di sangue.


<em>Tre!!</em>


Quando vide i tre Lupi apparire contemporaneamente, Yun Che non solo non si agitò, ma sembrò addirittura rilassarsi un po'. La prima ondata era formata da un Lupo, la seconda da due, la terza da tre, e tutti erano comparsi più o meno dopo lo stesso intervallo di tempo.


Quindi, quella prova probabilmente faceva apparire dei Lupi a intervalli precisi, con a ogni ondata un Lupo in più.


Ormai aveva anche compreso quale fosse più o meno la forza dei Lupi e conosceva i loro punti di forza e i loro difetti. Questo, sommato al fatto che comparivano a intervalli regolari, fu sufficiente a convincere Yun Che che resistere per quindici minuti non sarebbe stato poi così difficile.


Quella prova non poteva neppure essere paragonata a quella che aveva affrontato nel Regno Segreto del Dio Drago, quando i nemici raddoppiavano a ogni ondata.


Tre aure sinistre, raggelanti e feroci avvolsero Yun Che. Ma proprio quando i tre Lupi stavano per attaccare, una gigantesca fiammata eruppe dal corpo di Yun Che. Abbagliati dalle fiamme, le pupille iniettate di sangue dei Lupi si contrassero e le creature arretrarono improvvisamente, arrivando persino a ringhiare e sibilare con agitazione.


Yun Che aveva appena scoperto che i Lupi Selvaggi delle Nevi temevano il fuoco. In quanto Bestie Misteriose del Ghiaccio, per loro avere paura del fuoco era più che normale. Il fuoco e il ghiaccio si limitavano e contrastavano a vicenda... ma per Yun Che, questa limitazione ovviamente non esisteva più.


Mentre i Lupi indietreggiavano, Yun Che fece la prima mossa e una fiammata creò di nuovo un bagliore accecante che pervase il Misterioso Regno Glaciale...


Bang!!


La Formazione Profound dell'esame emise un altro boato e il secondo partecipante venne espulso. Mu Xiaolan si avvicinò senza pensarci, ma si accorse subito che neanche quella persona era Yun Che.


Con il passare del tempo, sempre più candidati morirono nel Misterioso Regno Glaciale e vennero subito espulsi dalla Formazione Profound. Il tempo trascorso fra un'eliminazione e l'altra continuava a diventare sempre meno. C'erano persino delle volte in cui circa una decina di persone venivano espulse nel giro di pochi secondi.


In particolare, tutti venivano espulsi dalla Formazione Profound nelle stesse condizioni. Tutti erano pallidi come spettri e avevano espressioni terrorizzate o sudavano freddo dalla paura. Tuttavia, quando si risvegliavano dall'incubo della morte capivano di non essere stati davvero fatti a pezzi. Su di loro non c'era neppure una cicatrice o un taglio, ma venivano comunque accolti dalla cruda realtà.


“Svelto, vattene usando quella Formazione Profound, perdente! Smettila di occupare spazio qui!”


Disse Ji Hanfeng a uno di loro, con gli occhi socchiusi e in tono freddo: “Il nostro setta della Fenice di Ghiaccio non ha pietà per i perdenti, né perde tempo con loro! Sbrigati ad andartene, non sarò così paziente da ripetertelo un'altra volta!”


Essere tra i primi novecento candidati a morire nel Misterioso Regno Glaciale significava essere bocciati all'ultima prova. Questo significava anche che il sogno di quei ragazzi di unirsi alla Sala Glaciale andava in frantumi. I volti degli eliminati erano cinerei, ma nessuno di loro osò disubbidire a Ji Hanfeng e tutti se ne andarono a passi pesanti.


Esatto, nel crudele e competitivo Regno degli Dei, nessuno avrebbe mai provato pietà per i perdenti, né avrebbe mai perso tempo con loro.


“Strano, com'è possibile che quel moccioso di nome Yun Che non sia ancora stato eliminato?” mormorò Ji Hanfeng, confuso.


“Neanche... neanche quello è lui? Ah? È davvero strano, sono già state bocciate più di seicento persone, com'è possibile che lui non sia ancora stato sconfitto?”


Sempre più persone venivano espulse dalla Formazione Profound, eppure Yun Che, che avrebbe dovuto essere il primo a perdere per via della sua infima forza misteriosa, era ancora nel Misterioso Regno Glaciale. Durante la prova nel Regno della Tempesta di Neve poteva aver barato, ma nel Misterioso Regno Glaciale era solo una proiezione. Era una genuina prova di forza, nella quale era impossibile barare con qualche mezzo o stratagemma... era fondamentalmente impossibile resistere ad anche un solo attacco di un Lupo Selvaggio delle Nevi con una forza misteriosa al quinto livello del Stadio Sovrano Misterioso, quindi com'era possibile che Yun Che resistesse così tanto?


Ji Hanfeng era completamente stupito, così come Mu Xiaolan, e anche Mu Sushan, che aveva osservato l'intera prova, aveva un'espressione in costante mutamento.


Man mano che la prova finale progrediva, sempre più candidati venivano espulsi dal Misterioso Regno Glaciale. Alla fine, dopo l'ennesimo boato della Formazione Profound, il novecentesimo partecipante si ritrovò a gridare senza controllo sul pavimento.


Clang!!


La Formazione Profound cominciò improvvisamente a oscillare e a quel punto la sua intensa luce blu divenne di un bianco abbagliante.


Bang!!


Il novecentounesimo candidato venne espulso dalla Formazione Profound, ma al contrario dei precedenti era completamente avvolto da una luce bianca, della stessa tonalità di quella intorno alla Formazione. Quel candido bagliore era la prova che aveva superato con successo la prova del Misterioso Regno Glaciale... il che significava che era riuscito a diventare un discepolo della Sala Glaciale.


Quando vide la luce bianca intorno al suo corpo, quel praticante del mistero dimenticò subito il terrore della sua morte. In preda all'euforia, scosse le braccia e gridò a squarciagola. Dopo di lui, sempre più partecipanti vennero espulsi dalla Formazione. Ognuno di essi era avvolto dal bagliore bianco, la prova che aveva superato l'esame. A quel punto, tutti coloro che erano ancora all'interno del Misterioso Regno Glaciale erano stati promossi. L'ultima fase della competizione sarebbe continuata per decidere chi avrebbe ricevuto la Pillola dell'Anima Ghiacciata di Giada, che ai loro occhi era come una reliquia sacra.


Ma Mu Xiaolan ancora non vedeva Yun Che.


“Cosa sta succedendo?” Ji Hanfeng camminava avanti e indietro, con le sopracciglia inarcate. Il fatto che il primo a essere eliminato non fosse Yun Che era già abbastanza da scioccarlo. Tuttavia, a ogni candidato espulso dalla Formazione Profound il suo stupore e la sua confusione crescevano. Ormai, stava persino valutando la possibilità di avere qualche problema alla vista o alla memoria.


“Che poco fa quel moccioso non sia entrato nella Formazione Profound, ma abbia usato qualche trucchetto per nascondersi senza che ce ne accorgessimo?” ipotizzò Ji Hanfeng, mormorando. Non trovava nessun'altra spiegazione ragionevole alla questione.


“Senior Sushan, ha... ha visto per caso se Yun Che è entrato davvero nella Formazione Profound dell'esame?” Mu Xiaolan aveva avuto più o meno la stessa idea di Ji Hanfeng: “Non può aver... usato qualche strano artefatto Profound spaziale per andarsene di nascosto prima dell'inizio della prova, vero? Altrimenti, com'è possibile che non sia ancora uscito dal Misterioso Regno Glaciale?”


Anche se l'avessero picchiata a morte, non avrebbe mai potuto credere che qualcuno al quinto livello del Stadio Sovrano Misterioso potesse sopravvivere così a lungo nel Misterioso Regno Glaciale. Anche se Mu Bingyun lo aveva lodato più e più volte, dicendo che era un genio... era comunque solo al quinto livello del Stadio Sovrano Misterioso. Del resto, una volta lo aveva affrontato lei stessa...


Nella Regione del Ghiaccio Estremo, quando si erano incontrati per la prima volta, le era bastato un colpo sferrato distrattamente per scagliarlo via...


Mu Sushan non rispose immediatamente. Si tenne il mento tra il pollice e l'indice e rispose, naturalmente sorpreso: “A quanto pare la tua Maestra ha trovato un ragazzino parecchio talentuoso, hoho. Sono passati parecchi anni dall'ultima volta che qualcuno mi ha fatto incuriosire così tanto.”


“Ah?” Mu Xiaolan non capì affatto cosa intendesse dire.


Bang... bang... bang...


Mentre parlavano, parecchi altri candidati vennero espulsi dalla Formazione Profound.


Col passare del tempo, la difficoltà della prova cresceva sempre più. Ormai, i partecipanti venivano espulsi a intervalli di pochi secondi l'uno dall'altro.


Ottanta...


Novanta...


Novantacinque...


Novant'otto!!


Quando l'ottantottesima persona venne espulsa, finalmente la Formazione Profound rimase in silenzio. Passò parecchio tempo, ma nessun altro venne scagliato fuori.


E siccome in novantotto erano già fuori, ovviamente restavano solo due persone all'interno del Misterioso Regno Glaciale!


Li Mingcheng non era ancora uscito, quindi lui era uno di loro due... questo non era affatto inaspettato.


Ma chi... chi poteva essere l'altro partecipante?


Passarono due interi minuti dalla sconfitta del precedente candidato, ma la Formazione Profound era ancora immobile. “Come c'era da aspettarsi da Li Mingcheng, sta davvero resistendo così a lungo senza morire.” esclamò nel mezzo del silenzio uno dei praticanti del mistero che erano stati promossi. Tutti loro avevano sperimentato di persona quanto fosse terrificante quella prova. Ogni singolo Lupo Selvaggio delle Nevi era come un incubo.


“Beh, è normale che Li Mingcheng resista così a lungo. Dopotutto, sapevamo già che fosse così forte da poterci riuscire. Ma... chi è l'altra persona? Come può aver resistito così a lungo?”


“Non lo so. Mi sembrava che nel Regno della Tempesta di Neve non ci fosse nessuno in grado di tener testa a Li Mingcheng.”


“Che stesse nascondendo la sua vera forza?”


“Umpf, non c'è bisogno che tiriate a indovinare.” Ji Hanfeng sbuffò freddamente. A quel punto, era completamente convinto che la sua intuizione fosse corretta e disse indifferentemente: “Al momento, c'è una sola persona all'interno del Misterioso Regno Glaciale, non due. Infatti un certo mucchio di spazzatura aveva paura di perdere troppo miserabilmente, quindi prima ancora che la prova cominciasse ha usato qualche sorta di artefatto Profound spaziale per fuggire... probabilmente si tratta dello stesso oggetto che ha usato per barare nel Regno della Tempesta di Neve:”


Le parole di Ji Hanfeng fecero immediatamente “avere un'illuminazione” al gruppo di candidati.
