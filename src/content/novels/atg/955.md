---
title: Capitolo 955 – "Crisi"
pubDate: 2025-02-03T07:52:46.895Z
tags:
    - atg
---


<em>Capitolo Sponsorizzato ringraziamo Mahesvara98!
10 in coda, 0/10 donazione</em>
<em>-Schadenfreude</em>


Prima che Ji Hanfeng finisse la frase, la formazione brillò. Una sfera di luce si separò dalla barriera e cadde lentamente. Dopo che toccò il terreno, da essa emerse Yun Che.


Gli altri praticanti del mistero erano stati sbalzati via dalla formazione ed erano finiti in condizioni miserabili. Tuttavia Yun Che era atterrato con eleganza.


Questo perché erano stati scagliati via dalla formazione dopo essere "morti" e Yun Che si era arreso prima.


Yun Che sentì subito di non essere più ferito. Anzi, non aveva nemmeno la sensazione di aver usato Energia Misteriosa. Tuttavia percepì una strana atmosfera e aprì velocemente gli occhi per esaminare l'area.


Mu Xiaolan era ancora lontana ed era di fronte a lui a bocca spalancata. Mu Sushan, che era accanto a lei, aveva uno sguardo molto strano. Accanto a lui, un gruppo di praticanti del mistero erano disposti in fila e Ji Hanfeng era davanti a loro. Allo stesso tempo vide Ji Hanfeng e notò immediatamente Li Mingcheng proprio a capo del gruppo.


E queste persone erano tutte ad occhi spalancati, come se avessero visto un fantasma.


Yun Che non era "morto" fuori dal Misterioso Regno Glaciale, quindi non era disorientato. Dopo un istante di stupore, capì cosa doveva essere successo.


<em>Cos'è accaduto... c'è stato un problema con l'esame?


Non può essere! Allora l'unica possibilità è...


Sono l'ultima persona uscita ca**o?!</em>


Clang!!


Si formarono delle increspature di Energia Misteriosa e risuonò un clangore. La luce della formazione si ritrasse e in poco tempo la barriera scomparì. Lo spazio nei suoi confini era completamente vuoto, non c'era traccia di persone.


L'ultimo esame della Sala Glaciale era davvero finito.


E il numero uno di questa fase, l'ultima persona che aveva lasciato il Misterioso Regno Glaciale, era stato davvero Yun Che!


Tutti i presenti erano esterrefatti. Anche dopo averlo fissato per un po', non credevano ancora ai loro occhi.


Il risultato di Li Mingcheng era estremamente straordinario. Se fosse finito lui al primo posto, nessuno ne sarebbe rimato sorpreso. Tuttavia la forza misteriosa di Yun Che era chiaramente solo al quinto Stadio Sovrano Misterioso. Figuriamoci entrare nella via del divino, era solo negli stadi intermedi del Stadio Sovrano Misterioso. Inoltre proveniva anche dai regni inferiori ed era di gran lunga più debole dei coltivatori del Regno degli Dei dello stesso grado. Figuriamoci la Sala Glaciale, perfino entrare nel Palazzo delle Nevi sarebbe stato estremamente difficile.


Era riuscito a partecipare all'esame a causa del "permesso speciale" dato dalla maestra della sala principale come forma di derisione e anche di un po' di imbarazzo. Tutti avevano pensato che si sarebbe umiliato accettandolo. Ed era stato esattamente questo "scherzo" ad aver superato Li Mingcheng e tutti gli altri!


"Yun Che, t... t-t-t-tu..." Mu Xiaolan non riusciva ad accettarlo: "Sei davvero... finito... al primo posto... Ah..."


Yun Che guardò Mu Sushan. Come poteva non aver capito di essere stato ingannato da lui? Inoltre quello sguardo eloquente era un'enorme confessione.


Sospettava che quindici minuti fossero un tempo troppo breve, ma non si sarebbe mai aspettato che in realtà... fosse troppo lungo!!


Pareva che Mu Sushan si fosse reso conto delle intenzioni di Yun Che e che quindi l'avesse "ingannato" un po'. Inoltre l'aveva fatto rimanendo impassibile. Yun Che non era riuscito a percepire nulla di strano nonostante la sua astuzia.


Come poteva una persona con una carica così importante essere una persona ordinaria?


Tuttavia, valutando la situazione da un'altra prospettiva, questo risultato aveva fatto rendere conto a Yun Che di aver sottovalutato di molto il suo livello. Quando era arrivato al Stadio Sovrano Misterioso era riuscito ad uccidere Xuanyuan Wentian che era arrivato al livello divino. Al momento era negli stadi intermedi e molto probabilmente sarebbe riuscito a rivaleggiare con coltivatori al Divine Origin Realm!


Sembrava che non fosse più possibile mantenere un basso profilo nemmeno se avesse voluto.


"Aaah." Yun Che sospirò e pensò: "Una persona come me è un sole nel cielo notturno. Non importa quanto mi sforzo, è impossibile coprire questa luce brillante."


Girandosi, Yun Che disse a Ji Hanfeng: "Ora dovrei poter diventare un discepolo della Sala Glaciale, vero?"


"Non solo." Prima che Ji Hanfeng potesse rispondere, Mu Sushan disse ridacchiando: "Sei stato l'ultimo a lasciare il Misterioso Regno Glaciale e senza dubbio sei il nuovo arrivato più eccellente tra i discepoli. Non solo avrai i requisiti per diventare un discepolo ufficiale, riceverai anche la Pillola dell’Anima Ghiacciata di Giada come ricompensa. Con il tuo attuale livello, se qualcuno ti aiutasse a raffinarla, rinascerai e crescerai moltissimo. Ohohoh."


"Aspetta un minuto!!"


Risuonò una voce dal tono ansioso. Li Mingcheng si fece avanti ed esclamò con un'espressione solenne: "Non può ricevere la Pillola dell’Anima Ghiacciata di Giada! Chiunque capirebbe che il risultato di questo esame è insolito! Questo moccioso... chiaramente ha barato!"


Per istruzione di Mu Fengshu, aveva tardato la sua entrata nella Sala Glaciale per così tanti anni per ottenere la Pillola dell’Anima Ghiacciata di Giada. Per arrivare fino ad oggi si era preparato per molti anni. La Pillola dell’Anima Ghiacciata di Giada era già alla sua portata, come poteva permettere che cadesse nelle mani di qualcun altro...? Per non parlare del fatto che sarebbe stata data a della spazzatura che non sapeva qual era il suo posto.


"Avrei barato? Dove sono le prove?" Disse esasperato Yun Che. Dato che si era arrivati a questo punto, non era più possibile per lui mantenere un basso profilo. Non aveva altra scelta che farsene una ragione.


"Prove? Eheh!" Li Mingcheng rise freddamente e avanzò verso Yun Che: "C'è bisogno di una prova? Finché uno non è cieco è facile capire che devi aver barato! Ognuno di quei Lupi Selvaggi del Ghiaccio nel Misterioso Regno Glaciale è una Bestie Misteriose al primo livello del Divine Origin Realm e possiedono capacità offensive estremamente potenti. Anche io dovevo stare attento mentre li affrontavo. Tu invece sei solo spazzatura negli stadi intermedi del Stadio Sovrano Misterioso. Saresti ucciso immediatamente da bestie del genere, come puoi aver resistito per così tanto tempo?!"


"Il fratello minore Mingcheng ha ragione." Disse Ji Hanfeng mentre fissava Yun Che. "Credo che non solo lui, ogni persona qui non riesca a crederci. Yun Che, hai proprio un bel coraggio! La prova della Sala Glaciale è creata appositamente per selezionare discepoli eccellenti per la setta della Divina Fenice di Ghiaccio. Osi davvero barare in un'occasione del genere! Sei solo una persona bassa dei regni inferiori, come pensi che sia la setta della Divina Fenice di Ghiaccio?!"


"Ji Hanfeng!"


Yun Che fu irritato dal modo in cui era stato definito. "Prima dell'esame hai detto che è possibile superare l'esame nel Regno della Tempesta di Ghiaccio con dei trucchi, ma che in quello della fase dopo è impossibile. È ciò che avevi detto! Ora in base a cosa sospetti che abbia barato?"


Mu Xiaolan andò accanto a Yun Che e disse con tono autoritario: "Esatto! In base a cosa?! Dato che stai dicendo che Yun Che ha barato, mostra almeno delle prove!"  In realtà era molto nervosa. Molto, molto nervosa. Perché anche lei era assolutamente certa che... Yun Che avesse barato!


Altrimenti con il suo livello come poteva essere rimasto nel Misterioso Regno Glaciale per così tanto tempo?!


Tuttavia Yun Che era stato portato qui da Mu Bingyun, quindi non aveva altra scelta se non rischiare e sostenerlo. Inoltre non doveva assolutamente ammettere di aver imbrogliato! Anche se non sapeva che metodo avesse usato, barare nell'esame della Sala Glaciale era un enorme scandalo. Se fosse stato vero, non era preoccupata per le conseguenze che avrebbe affrontato Yun Che, ma per le ripercussioni sulla reputazione di Mu Bingyun. Non poteva permetterlo.


"È facile determinare se Yun Che abbia barato o no." Disse con sicurezza Li Mingcheng. "Durante l'esame di prima, Yun Che era rimasto nel Misterioso Regno Glaciale per esattamente quindici minuti! Io, Li Mingcheng, ammetto di essere incapace di raggiungere un risultato del genere, ma Yun Che è capace di farlo. Allora, se non avesse barato, la sua forza dev'essere superiore alla mia."


I praticanti del mistero attorno scoppiarono subito a ridere. Li Mingcheng era al terzo livello del Divine Origin Realm ed era anche negli stadi avanzati. Insieme ai suoi doni innati, era sicuramente capace di affrontare un guerriero al quarto livello del Divine Origin Realm. Per quanto riguardava Yun Che, era una persona che proveniva dai regni inferiori che non era nemmeno entrata nella via del divino. Era uno scherzo e non era degno di poter essere paragonato a Li Mingcheng. Come poteva essere più potente di lui?


"Allora..." Li Mingcheng indicò Yun Che con un'espressione piena di disprezzo: "Che abbia barato o no, lo sapremo dopo che ci scambieremo dei colpi, dato che dici di non aver barato, allora scontriamoci. Oh, non devi battermi per forza, dovrai solo resistere a cinque dei miei attacchi, allora io ammetterò che tu non abbia barato. Tuttavia, se non potrai farcela... eheheheheh..."


"Ahahahah, ottimo suggerimento!" Ji Hanfeng rise. La folla attorno scoccò occhiate compassionevoli o compiaciute verso Yun Che. Credevano tutti che Li Mingcheng lo stesse sopravvalutando visto che aveva proposto cinque attacchi... o che forse stesse cercando di prendersi gioco di lui.


"Hai sentito?" Disse con un tono freddo e autoritario Ji Hanfeng. "Se desideri dimostrare che non hai barato, allora affrontare Li Mingcheng per dimostrare la tua innocenza! Se hai davvero le capacità di rimanere nel Misterioso Regno Glaciale per così tanto tempo, resistere a cinque attacchi di Li Mingcheng sarà un gioco da ragazzi, vero?"


"No!" Mu Xiaolan afferrò Yun Che per la manica e disse con uno sguardo severo. "Yun Che era stato escluso dal primo esame grazie al permesso speciale della maestra della sala principale. Yun Che ha seguito le stesse procedure gli altri partecipanti ed entrato nelle loro stesse Formazioni Misteriose. Non avete prove e state solo facendo le vostre supposizioni, su che base dichiarate che ha barato?! Il motivo per cui Yun Che è stato portato personalmente qui dalla mia maestra è stato perché era forte. Su che base dovrebbe subire i vostri costanti attacchi?!"


"Inoltre sembra che ti sia dimenticato di una cosa Ji Hanfeng." Mu Xiaolan alzò un po' la voce. "Gli esami della Sala Glaciale sono tutti completati dalle formazioni. Sei solo un supervisore e non hai i requisiti per intervenire nel processo e nei risultati degli esami. I risultati degli esami sono già determinati dopo la scomparsa delle formazioni. Non hai requisiti per costringere Yun Che a dimostrare che non ha barato."


"..." Ji Hanfeng rimase senza parole per un momento, Mu Xiaolan aveva ragione. Era solo un supervisore. I risultati e il processo degli esami erano tutti determinati da Formazioni Misteriose. Lui, un discepolo della Sala Glaciale, non era degno di intervenire.


Li Mingcheng fece un passo avanti e disse con tono retto: "Non è più un problema di risultati, ma un problema che riguarda la Sala Glaciale e la reputazione dell'intero setta della Divina Fenice di Ghiaccio! Se..."


"Umpf! Sembri così pieno di giustizia, ma in realtà non lo stai facendo per la Pillola dell’Anima Ghiacciata di Giada?!" Mu Xiaolan spiazzò Li Mingcheng e sollecitò: "L'esame è finito da tempo perché devi ancora annunciare i risultati e Pillola dell’Anima Ghiacciata di Giada a Yun Che?! È questo che dovreste fare!"


Al momento Mu Xiaolan si sentiva come se il suo sedere fosse andato a fuoco, voleva sistemare velocemente la questione e portare Yun Che da Mu Bingyun. Avrebbero pensato dopo a delle contromisure. Non doveva... permettere che smascherassero Yun Che.


"Xiaolan ha ragione. Ji Hanfeng in effetti non ha la carica adatta per intervenire. Naturalmente non ha i requisiti per costringere Yun Che a scambiare colpi con Li Mingcheng."


Una voce calma risuonò da dietro. La persona che aveva parlato naturalmente era Mu Sushan. Sentendo l'intervento del gestore, Mu Xiaolan sospirò di sollievo. Proprio quando stava per mostrargli un'occhiata riconoscente, le parole dopo di Mu Sushan la fecero quasi sussultare.


"Ma io sì."
                                


                                



