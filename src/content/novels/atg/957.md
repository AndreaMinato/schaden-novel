---
title: Capitolo 957 – È il Massimo che Sai Fare?
pubDate: 2025-02-03T07:52:46.895Z
tags:
    - atg
---


<em>Capitolo regolare, 9 in coda, 0/10 donazione</em>


<em>-Alstor</em>






Yun Che rimase completamente immobile mentre guardava Li Mingcheng avvicinarsi, con ancora entrambe le mani dietro la schiena. Non assunse una posizione difensiva, né sembrava volesse contrattaccare. Nessuno pensò che fosse strano, perché tutti percepivano l'energia gelida rilasciata da Li Mingcheng. Yun Che, con la sua forza misteriosa, non poteva assolutamente sfuggire al sigillo di ghiaccio del suo avversario.


L'esito dello scontro era stato deciso in un istante.


Per tutti i presenti, quello scambio di colpi non era altro che un'inutile perdita di tempo.


Vedendo Yun Che “intrappolato” dalla sua energia del Ghiaccio e ripensando a come quell'idiota non fosse stato in grado di fare la scelta giusta, Li Mingcheng sorrise crudelmente. La forza misteriosa raccolta nella sua mano che stava per colpire Yun Che si intensificò improvvisamente... voleva chiaramente infliggergli gravi ferite.


“Te la sei cercata!” gridò gravemente Li Minghcheng, mentre l'Energia Misteriosa del Ghiaccio concentrata nella sua mano colpiva spietatamente il petto di Yun Che.


Bang!


Un'esplosione assordante risuonò nella zona sigillata dal ghiaccio. Non appena la mano di Li Mingcheng sfiorò il corpo di Yun Che, lo attraversò direttamente, disperdendo la sua immagine illusoria. Colto alla sprovvista, Li Mingcheng barcollò vistosamente in avanti e quasi cadde per terra. Ritirò subito la sua Energia Misteriosa e tornò velocemente in equilibrio, scioccato fin nel profondo del cuore.


“Prima mossa.” a neppure dieci metri dalla sua mano, la voce di Yun Che risuonò nelle sue orecchie.


Nessuno si sarebbe mai aspettato di assistere a una scena simile. A dire il vero l'attacco di Li Mingcheng non era stato né rapido né lento, quindi anche se erano stupiti che Yun Che l'avesse schivato tutti avevano percepito chiaramente l'aura gelida emessa da Li Mingcheng. Con la forza misteriosa di Yun Che, era assolutamente impossibile che fosse riuscito a liberarsi da quella prigione di ghiaccio...


Che poco prima Li Mingcheng non fosse riuscito a intrappolarlo?


“Ah? Cos'è successo?” Mu Xiaolan, che si aspettava che Yun Che venisse immediatamente ferito da Li Mingcheng, sollevò lo sguardo con la bocca leggermente aperta.


“Oh... che Abilità Profound di movimento stupefacente. Questo ragazzino è davvero straordinario.” mormorò Mu Sushan.


Nessuno sapeva meglio di Mu Sushan che Li Mingcheng aveva davvero sigillato nel ghiaccio tutta la zona, poco prima. Nel raggio di parecchi metri intorno a Yun Che, persino l'aria era stata congelata. Tutto era stato intrappolato nell'energia gelida e Yun Che era proprio al centro di quella prigione di ghiaccio... ma sebbene si trovasse al suo interno, era davvero riuscito a schivare con un movimento istantaneo. Era come se il sigillo creato da Li Mingcheng non esistesse affatto.


Li Mingcheng era scioccato e non riuscì a restare calmo. Tuttavia, quando si voltò, la sua espressione era ancora arrogante. Il suo sguardo era ancora, stranamente, quello di qualcuno di forte che si complimenta con un avversario più debole: “Hehe. Non male, ragazzino. Questo mio primo attacco non era altro che una gentilezza. Dato che ho cinque mosse per giocare un po' con te, se ti avessi sconfitto subito non mi sarei divertito. Con la tua forza misteriosa al quinto livello del Stadio Sovrano Misterioso, temevo che non saresti riuscito a schivare neppure questo pugno. A quanto pare non mi deluderai. Forza, forza, forza, continuiamo.”


Quando pronunciò quelle parole, tutto il pubblico si sentì subito molto meno confuso.


“Oh, capisco. Quindi stava davvero solo giocando con lui. C'era da aspettarselo.”


“Ora è tutto chiaro. L'energia glaciale di prima probabilmente non ha neppure sfiorato Yun Che. Se l'avesse fatto, figurarsi schivare, sarebbe stato fortunato a non morire.”


“Li Mingcheng è davvero dell'umore adatto a giocare con un avversario così debole. Che fra i due ci fosse qualche sorta di conflitto?”


“Li Mingcheng avrebbe dovuto classificarsi al primo posto nel suo gruppo, ma Yun Che ha barato e lo ha battuto. Quindi è ovvio che voglia divertirsi un po' con lui. Beh, bisogna ammettere anche che questo Yun Che ha un bel coraggio, anche se è un nessuno che proviene dai piani d'esistenza inferiori ha davvero avuto il coraggio di barare subito dopo essere arrivato nel setta della Fenice di Ghiaccio. A quanto pare, nei mondi inferiori sono tutti abituati a gesti così spregevoli.”


“Stavolta non se la caverà. Eppure, ho sentito dire che è stato portato qui da una Maestra del Palazzo della Fenice di Ghiaccio... ma è così debole e ha addirittura osato barare durante l'esame d'ammissione alla Sala Glaciale. Quella Maestra del Palazzo della Fenice di Ghiaccio non avrebbe dovuto sprecare tempo ed energie per proteggerlo, giusto?”


“Heh heh, sta cominciando a farsi prendere dal panico.” Mu Sushan ridacchiò con aria misteriosa.


“Oh! Certo che sarà in preda al panico! Ma perché deve fingersi così calmo... io sono già cento volte più terrorizzata di lui.” commentò Mu Xiaolan, fuori di sé. Credeva che Mu Sushan si riferisse a Yun Che.


Mu Sushan le diede un'occhiata e disse: “A quanto pare anche se è stato portato qui da te e dalla Maestra di Palazzo Bingyun, non lo conosci ancora molto bene.”


“Certo che lo conosco.” rispose indignata Mu Xiaolan: “Si è sempre comportato così. È chiaramente debole, eppure è sempre così spavaldo. Non solo parla troppo, passa anche il tempo a vantarsi, darsi arie e trattale male le ragazze... è semplicemente meschino e senza vergogna! Non c'erano problemi se si comportava così sul suo pianeta, ma ha continuato a farlo anche dopo essere arrivato nel Regno della Canzone Glaciale. Si potrebbe dire che ha causato guai alla Maestra fin da quando ha messo piede qui! Non so neppure cosa dovrei fare quando questo duello finirà... mi fa infuriare!!”


“...” Anche se Mu Xiaolan aveva improvvisamente cominciato a tremare, Mu Sushan rimase in silenzio.


Sebbene Li Mingcheng stesse facendo del suo meglio per nasconderlo, fingendo di voler giocherellare con Yun Che, in realtà sapeva bene cos'era successo davvero. Riuscire a sfuggire al suo sigillo di ghiaccio non era qualcosa che un Monarca di quinto livello avrebbe dovuto poter fare. Questo lo fece sentire leggermente a disagio.


“Yun Che, vediamo come affronterai questo!” mormorò Li Mingcheng, creando due correnti d'aria fredda con entrambe le mani. Poi, fece un passo in avanti e le scagliò improvvisamente verso Yun Che, creando due gigantesche bufere che si precipitarono verso di lui.


WAAAOOW – – –


La folla circostante gridò sorpresa. Dopotutto, il sigillo di energia gelida di poco prima era privo di forma o colore, quindi avevano potuto soltanto percepirne l'aura. Ma stavolta, le due bufere erano materiali. Quella terrificante Energia Misteriosa del Ghiaccio con la potenza della Via Divina fece tremare dal freddo alcuni dei praticanti del mistero più deboli, anche se erano piuttosto lontani.


“Ahhh... Li Mingcheng vuole davvero... uccidere Yun Che?” Chiese un ragazzo che aveva appena superato l'esame.


La potenza emanata da quelle due bufere esercitò una grande pressione sul corpo di Yun Che. Stavolta Li Mingcheng non si era minimamente trattenuto. Anche un praticante del mistero ai primi livelli del Divine Origin Realm avrebbe fatto fatica a muoversi, di fronte a una pressione del genere. Sul volto di Li Mingcheng c'era un'espressione piuttosto sinistra. Con uno scatto delle mani, fece aumentare improvvisamente la velocità dei turbini di ghiaccio che colpirono all'unisono in direzione di Yun Che.


Bang!!


Con un'esplosione di energia gelida, innumerevoli frammenti di ghiaccio danzarono nell'aria. Tuttavia, all'interno dell'area devastata da quel colpo c'era ancora una sagoma che stava scomparendo lentamente.


Le pupille di Li Mingcheng si contrassero dallo stupore, ma reagì istantaneamente. Gridò ferocemente e le due bufere, che contenevano ancora molta Energia Misteriosa, si unirono all'improvviso, causando un'altra esplosione di ghiaccio.


“Vediamo come farai a scappare, stavolta!!”


“Waahhhhh!”


Gli spettatori gridarono subito dalla sorpresa e non poterono fare a meno di indietreggiare, spaventati.


Mu Sushan era molto accigliato e distese rapidamente una mano... ma subito dopo la ritrasse, continuando a fissare Li Mingcheng, di fronte a lui.


Quando i cristalli di ghiaccio sospesi a mezz'aria si dispersero, lasciarono dietro di sé un'aura gelida ancora estremamente intensa. YunC he era in piedi a solo un centinaio di metri da Li Mingcheng. Nonostante quell'Energia Misteriosa che avrebbe potuto congelare persino il sangue di un praticante del mistero ai primi livelli del Divine Origin Realm, la sua espressione era incredibilmente calma. Disse, con totale indifferenza: “Questa era la terza mossa.”


La voce di Yun Che scioccò Li Mingcheng.


Come se il mondo intero fosse stato improvvisamente pietrificato, vigeva un silenzio di tomba.


Tutti coloro che si trovavano lì erano esperti che avevano intrapreso la Via Divina. Anche loro avrebbero dovuto usare tutte le loro forze per schivare la prima bufera scagliata improvvisamente da Li Mingcheng. Il motivo per cui lui aveva creato delle tempeste così grandi era proprio per far sì che Yun Che non potesse scappare da nessuna parte.


Ma a giudicare dall'aspetto di Yun Che, era chiaro che non si era mai allontanato troppo da Li Mingcheng e che non era affatto uscito dal raggio d'azione della prima bufera.


Eppure non aveva comunque alcuna ferita!?


“Ah? Cosa... cos'è successo?” Mu Xiaolan rimase stupita ancora una volta e anche sul volto di Mu Sushan comparve un'espressione sorpresa.


Aveva scoperto che persino lui aveva sottovalutato più di quanto si aspettasse quello stranissimo ragazzo proveniente dai piani d'esistenza inferiori.


Gli spettatori erano completamente senza parole. Stavolta, anche se fossero stati idioti non avrebbero mai creduto che Li Mingcheng stesse ancora “giocando” con Yun Che.


“Yun Che, tu... hai palesemente usato qualche sorta di Artefatto Profound difensivo!” gridò Li Mingcheng, con un dito puntato verso Yun Che. Non poteva assolutamente accettare il fatto che qualcuno al quinto livello del Stadio Sovrano Misterioso non fosse stato neppure ferito da quel suo attacco!


“Dopo che ti ho battuto durante l'esame, mi hai accusato di aver barato. Ora che non sei riuscito a ferirmi durante questo scambio di colpi, dici che sto usando un Artefatto Profound difensivo.” le labbra di Yun Che si inarcarono lievemente, rivelando un vago sogghigno: “Che c'è, tutto qua? È il massimo che sai fare?”


“Tu...” il petto di Li Mingcheng era così gonfio che sembrava sul punto di scoppiare. Fece del suo meglio per costringersi a sorridere e disse lentamente: “A quanto pare ho toccato un tasto dolente. Hai schivato all'istante tutti i miei tre attacchi, il che prova che stai utilizzando una qualche sorta di Artefatto Profound spaziale. Con una forza misteriosa al quinto livello del Stadio Sovrano Misterioso, sei riuscito a resistere alla mia energia del Ghiaccio. Per esserci riuscito devi per forza esserti affidato a un Artefatto Profound difensivo, infatti non hai mai osato ricevere direttamente i miei attacchi! Questa prova è inconfutabile!”


“In questo caso,” Yun Che sollevò lentamente una mano: “Ti prego di attaccare con tutte le tue forze, ora. Giuro che non schiverò.”


Nell'istante stesso in cui Yun Che finì di parlare, Li Mingcheng gridò a squarciagola e scattò direttamente verso di lui, come se temesse che potesse rimangiarsi quello che aveva appena detto. Degli Spiriti del Ghiaccio circondarono la sua mano, che colpì spietatamente al petto Yun Che.


Stavolta, in effetti Yun Che non schivò. Al contrario, indietreggiò di un passo e sferrò un pugno con il braccio destro, ricevendo quello di Li Mingcheng.


“Tu vuoi morire!” quando notò che Yun Che aveva davvero scelto di ricevere direttamente il suo attacco, gli occhi di Li Mingcheng si illuminarono. Tutta l'Energia Misteriosa che aveva in corpo si concentrò nella sua mano, formando uno strato di solido ghiaccio. Stava per vendicarsi dell'umiliazione ricevuta dai tre precedenti scambi di colpi con quel singolo attacco!


Bang!!


Un rombo scosse l'area circostante quando i loro due pugni si scontrarono sotto lo sguardo di tutti i presenti. I due attacchi non erano affatto deboli e lo spazio tremò lievemente. La ferocia sul volto di Li Mingcheng divenne immediatamente terrore e incredulità, poiché non aveva percepito di aver schiacciato il suo avversario. Al contrario, si sentiva come se avesse appena colpito una gigantesca montagna.


Nell'istante successivo, nel mezzo di un'esplosione di Energia Misteriosa i due avversari vennero respinti contemporaneamente all'indietro. Yun Che fece una capriola a mezz'aria e atterrò tranquillamente, mentre Li Mingcheng barcollò e dovette quasi inginocchiarsi a terra per non cadere. Sollevò lo sguardo e fissò Yun Che, con gli occhi tremanti. Il suo intero braccio destro si era intorpidito e provava un leggero dolore.


“È questa tutta la tua forza?” Yun Che scosse distrattamente la mano e disse, con un ghigno sul viso: “Mi chiedevo quanto fossi forte, dato che fin dall'inizio ti sei comportato con tanta arroganza... ma a quanto pare, questo è il massimo che sai fare.”


“Se io avessi barato durante l'esame, allora tu quanto dovresti essere debole?”


Quello sviluppo degli eventi era oltre l'immaginazione di chiunque, fra i presenti. Inizialmente tutti credevano di star per assistere a una pagliacciata. Le persone che erano venute a godersi lo spettacolo credevano che l'unica possibile conclusione fosse che Yun Che sarebbe stato smascherato. DI fronte a Li Mingcheng, con la sua forza misteriosa al quinto livello del Stadio Sovrano Misterioso non avrebbe potuto resistere neppure per un paio di secondi.


Non si sarebbero mai aspettati che a venire umiliato non sarebbe stato Yun Che, ma Li Mingcheng.


Soprattutto perché proprio pochi secondi prima i due si erano affrontati in un vero e proprio scontro diretto. Quella spaventosa esplosione di Energia Misteriosa era la prova che Li Mingcheng si era impegnato al massimo. Tuttavia, non solo non aveva battuto Yun Che, si era persino trovato in svantaggio!


“È-è uno scherzo, vero?” chiese con orrore un praticante del mistero.


“Da-davvero è solo al quinto livello del Stadio Sovrano Misterioso? Qu-questo è impossibile, no?”


“Li Mingcheng è al picco del terzo livello del Divine Origin Realm! Com'è potuta accadere una cosa del genere!?”
                                


                                



