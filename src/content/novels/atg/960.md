---
title: Capitolo 960 – Combattere Ji Hanfeng
pubDate: 2025-02-03T07:52:46.896Z
tags:
    - atg
---


<em>Capitolo regolare, 8 in coda, 0/10 donazione</em>


<em>-Alstor, che ieri si è letteralmente addormentato sulla scrivania mentre finiva di tradurre, quindi ha pubblicato oggi questo capitolo. Nel tardo pomeriggio, due capitoli sponsorizzati!</em>






Yun Che era come un'eresia creata dai Cieli e inviata nel mondo dei mortali. Le sue capacità infrangevano completamente il buonsenso di tutti i presenti. Era stato così nel continente del Cielo Misterioso, poi nel Regno Demoniaco Illusorio.


E ora, era lo stesso nel Regno degli Dei.


Era come se lo spadone di Yun Che avesse trafitto le menti di tutti i presenti, scioccandoli così tanto da lasciarli senza parole per parecchio tempo.


Era già incredibile che avesse sconfitto Li Mingcheng, ma ora la sua forza misteriosa era cresciuta esplosivamente ancora una volta e gli era bastato un colpo per... respingere Ji Hanfeng!


Ji Hanfeng era un discepolo ufficiale della Sala Glaciale e vi si allenava da ormai vent'anni. Il fatto che avesse ricevuto l'incarico di supervisionare l'esame d'ammissione dei nuovi studenti dimostrava che era abbastanza forte e con sufficiente esperienza da occuparsene.


Eppure era stato respinto dall'attacco di uno dei candidati all'esame, che era solo al Stadio Sovrano Misterioso!


L'impatto che quella scena ebbe sui presenti fu indescrivibile. Quasi tutti si sentirono disorientati e alcuni di loro credettero persino di trovarsi in un sogno.


Ji Hanfeng, che era indietreggiato all'improvviso, continuò a compiere capriole a mezz'aria finché non fu a trecento metri di distanza. Quando atterrò, il suo cuore batteva ancora all'impazzata come prima. Questo lo lasciò senza parole e al tempo stesso lo fece sentire ancora più umiliato. Era stato davvero respinto da un fendente di qualcuno che fino a poco prima reputava un pagliaccio... questa si che era una gigantesca barzelletta!!


Ma per quanto trovasse difficile crederci, non osò più sottovalutare Yun Che. Perché aveva visto con i suoi stessi occhi la forza terrificante di quell'attacco.


Ji Hanfeng strinse ferocemente i denti. Distese una mano ed estrasse una lancia argentata dal suo anello spaziale. Quella lancia era lunga quasi tre metri e ogni centimetro del suo metallo brillava con una gelida luce color argento. Non appena la prese in mano, si sentì persino il tonante ruggito di un drago.


“La Lancia del Drago Lacerante!” esclamarono stupiti vari discepoli della Sala Glaciale.


Sebbene fosse uno studente della Sala Glaciale e il supervisore ufficiale di quel gruppo d'esame, aveva davvero estratto la Lancia del Drago Lacerante. Era evidente che temeva Yun Che!!


“Yun Che, sei orgoglioso di quel tuo attacco, vero?” lo sguardo di JI Hanfeng si incupì e dalla sua voce si capiva che stava digrignando i denti dalla rabbia: “Ti restituirò subito il favore... dieci volte più intensamente!”


“Non importa quanto possa lottare, la spazzatura dei piani d'esistenza inferiori resterà per sempre spazzatura!!”


Mentre sfogava il suo disprezzo, Ji Hanfeng sollevò la Lancia del Drago Lacerante. Non spiccò un balzo ma, al contrario, corse dritto verso Yun Che restando a terra. A ogni suo passo, sembrava che la punta della lancia si allungasse. Poi, con un ringhio feroce, i suoi passi divennero più pesanti e sferrò un affondo verso Yun Che.


In quell'istante, il pavimento sotto i suoi piedi venne ridotto in polvere e la Lancia del Drago Lacerante emise un ruggito incredibilmente maestoso. Era come se Ji Hanfeng stesso fosse diventato un Vero Drago d'argento, mentre sferrava quell'affondo dalla forza sconfinata.


Sentendo quel ruggito, tutti i praticanti del mistero lì presenti si sentirono come se il loro sangue e la loro Energia Misteriosa fossero cadute in preda al caos. Anche nel loro cuore provarono una paura immensa.


Nelle mani di Ji Hanfeng, la Lancia del Drago Lacerante aveva davvero sferrato un affondo così terrificante!!


Nelle menti di tutti i presenti apparve improvvisamente lo stesso pensiero: Come avrebbe potuto Yun Che ricevere quell'attacco!?


Yun Che si accigliò e le vene di entrambe le sue braccia si gonfiarono. Di fronte a quella potenza che aveva scioccato l'intera folla, scelse inaspettatamente di non indietreggiare e, al contrario, scattò in avanti all'improvviso. La Spada Colpo Celeste Nemesi dei Diavoli si mosse rapidamente in avanti, scontrandosi con la Lancia del Drago Lacerante.


Crack!!


La lancia e lo spadone si scontrarono e in tutta la Sala Glaciale risuonò un clangore metallico. Tutta la pietra divina che formava il pavimento nell'area intorno a loro venne ridotta in polvere o scagliata in aria, con loro al centro.


I piedi di entrambi gli avversari sprofondarono nel terreno, eppure nessuno dei due indietreggiò di un solo passo. Ji Hanfeng strinse saldamente la Lancia del Drago Lacerante e nei suoi occhi comparve uno sguardo ancora più stupito del precedente: “Tu... hai davvero...”


Quell'affondo conteneva tutta la rabbia e l'umiliazione che aveva provato per essere stato respinto dal precedente colpo di Yun Che. Non solo aveva estratto la Lancia del Drago Lacerante, aveva persino attaccato alla sua massima potenza e non si era minimamente trattenuto, dato che voleva ridurre Yun Che in polvere.


Tuttavia, quel suo attacco a piena potenza era stato davvero parato da Yun Che... e quello era stato uno scontro diretto, senza alcun trucco!


“Haaaah!!”


Gridando a squarciagola, Ji Hanfeng ritrasse la lancia e poi facendola roteare cercò di colpire Yun Che da un'altra angolazione, ma anche il suo spadone si mosse di scatto verso l'alto, intercettandola.


Clang!!


La Lancia del Drago Lacerante e la Spada Colpo Celeste Nemesi dei Diavoli si scontrarono ancora una volta. Con un'esplosione in grado di far tremare i cieli, i due vennero separati da un enorme scoppio di Energia Misteriosa. Yun Che perse l'equilibrio, mentre Ji Hanfeng si ritrovò incredibilmente a mezz'aria, a testa in giù. Una freddezza indescrivibile scese dalla punta della sua lancia, con cui sferrò un attacco verso il basso.


“Sepoltura della Tempesta di Neve!!”


Ovviamente lo spadone non era agile e maneggevole quanto una lancia, e Yun Che non aveva ancora acquisito piena padronanza della nuova forma della Spada Colpo Celeste Nemesi dei Diavoli. Prima che potesse difendersi con lo spadone, la spazzata della lancia lo aveva già colpito brutalmente, scagliandolo in aria. Yun Che soppresse forzatamente l'Energia Misteriosa e il sangue all'interno del suo corpo, che ora erano in preda al caos. Contemporaneamente, conficcò nel pavimento la punta del suo spadone e si fermò rapidamente, avvolto dall'assordante stridore della lama che strisciava contro il terreno.


Quasi nello stesso istante in cui lui si fermò, Ji Hanfeng era già sopra di lui. Con la sua lancia che sembrava un drago, sferrò un violento affondo verso il basso.


Yun Che non sollevò lo sguardo. Entrambe le sue braccia si gonfiarono istantaneamente, raggiungendo quasi il triplo del loro normale spessore, e nella Sala Glaciale risuonò il rumore delle sue articolazioni che si spezzavano. Sollevò con tutte le sue forze la Spada Colpo Celeste Nemesi dei Diavoli, creando una devastante tempesta che soffocò all'istante il ruggito della Lancia del Drago Lacerante.


Anche se Yun Che non era ferito gravemente, dopo che era stato scaraventato in aria dal precedente attacco di Ji Hanfeng il suo sangue e la sua Energia Misteriosa erano in subbuglio. Dato che anche il suo colpo successivo era stato veloce come un lampo, Ji Hanfeng non si sarebbe mai aspettato che Yun Che riuscisse davvero a recuperare in tempo l'equilibrio, figurarsi che riuscisse a contrattaccare subito. E non era tutto, perché la potenza contenuta in quel fendente del suo spadone non era affatto inferiore a quella dei precedenti.


Boom!!


Il pavimento ai piedi di Yun Che si spezzò di nuovo e entrambe le sue gambe si conficcarono nel terreno. Ji Hanfeng, che durante lo scontro era a mezz'aria, venne scagliato all'indietro come una foglia morta portata via dal vento.


Yun Che non lo inseguì e non lo attaccò di nuovo. Al contrario, la punta del suo spadone scese verso il basso e colpì pesantemente il terreno. Soltanto dopo un bel po' di tempo riuscì a risollevarlo. Tuttavia, dopo tutta quella fatica il suo respiro era ormai molto affannato.


Ji Hanfeng atterrò violentemente, ma con le energie che gli erano rimaste riuscì a restare in piedi dopo aver barcollato all'indietro per una decina di passi. Sembrava piuttosto malmesso e sia il suo sangue sia la sua Energia Misteriosa ribollivano senza sosta. Tuttavia, quando vide le condizioni di Yun Che, ridacchiò: “Quindi, è tutto qua. Fai completamente affidamento su quello spadone. Heh, dev'essere parecchio pesante, vero? Mi chiedo quante altre volte riuscirai a sollevarla!!”


Yun Che: “...”


Le parole di Ji Hanfeng avevano rivelato con precisione il punto debole di Yun Che.


La differenza tra le forza misteriosa dei due era davvero troppo grande. Quello non era semplicemente un divario di un intero Realm, c'era anche l'incolmabile abisso fra i Realm Mortali e quelli Divini. Nemmeno la crescita esponenziale della forza misteriosa fornita dalle Arti del Dio Malvagio e il suo corpo superiore a quello di chiunque altro erano sufficienti a renderlo forte quanto Ji Hanfeng, che era al sesto livello del Divine Origin Realm. Soltanto grazie alla Spada Colpo Celeste Nemesi dei Diavoli era in grado di tenergli a malapena testa per un po'.


Quando Hong'er aveva mangiato la Spada Diabolica Eternal Heaven, la potenza della Spada Colpo Celeste Nemesi dei Diavoli era cresciuta vertiginosamente, ma così anche il suo peso. Al momento, Yun Che non era ancora in grado di controllare un'arma dal peso di cinquemila tonnellate. Nel suo stato normale, faceva molta fatica anche solo a sollevarla. Persino aprendo Purgatorio, riusciva a sferrare al massimo trenta fendenti.


Non sarebbe mai riuscito a sfruttare tutto il suo potenziale in quello scontro mortale.


Anche se aveva attaccato solo tre volte, aveva già le braccia intorpidite e il fiatone.


“Vediamo per quanto ancora... riuscirai a resistere!”


Ji Hanfeng stabilizzò rapidamente la sua Energia Misteriosa e il suo sangue, poi spiccò il volo.


Clang! Boom!


Boom!!


Il pavimento si crepò e dei frammenti di pietra si sparpagliarono dappertutto, mentre l'intera Sala Glaciale tremò lievemente. Il rumore degli scontri fra lo spadone e la lancia sembravano i rintocchi di un gigantesco orologio che suonava senza sosta. Ogni boato sembrava far tremare persino la mente dei presenti.


I volti di tutti i candidati appena ammessi alla Sala Glaciale erano terribilmente pallidi. Continuavano a indietreggiare sempre di più, come se il loro istinto stesse suggerendo che se non si fossero allontanati abbastanza avrebbero subito gravi ferite interne a causa di quelle esplosioni di Energia Misteriosa.


Potevano accettare che Ji Hanfeng fosse così forte, ma Yun Che... era davvero al suo stesso livello.


Credevano che, anche se avessero utilizzato tutta l'Energia Misteriosa che avevano in corpo, non sarebbero mai stati in grado di sferrare attacchi così devastanti. Eppure Yun Che, con un fendente dopo l'altro... che genere di tecnica segreta stava utilizzando o, forse, che razza di mostro doveva essere per possedere una forza così scioccante e al livello della Via Divina con una forza misteriosa al Stadio Sovrano Misterioso?


I candidati del suo stesso gruppo d'esame erano ancora più increduli degli altri. In preda allo stupore, ripensarono a quando avevano trattato Yun Che come se fosse un pagliaccio, convinti di essere molto più forti di lui. Lo avevano persino deriso parecchie volte, ma ora se ne vergognavano abbastanza.


Mu Xiaolan, che aveva sempre trattato Yun Che come un qualunque debole abitante dei piani d'esistenza inferiori, era così sbalordita da essere rimasta senza parole. Infatti anche lei avrebbe fatto molta fatica a contrastare un attacco a piena potenza della Lancia del Drago Lacerante di Ji Hanfeng. Eppure, YunC he continuava a ricevere i suoi affondi uno dopo l'altro!


Il volto di Mu Fengshu continuava a cambiare espressione, e la rabbia che provava era stata man mano sostituita da uno stupore sempre più intenso. Nel frattempo, aveva iniziato a realizzare che, forse, era vero che... era stato Li Mingcheng ad attaccare di sorpresa Yun Che.


“Zhi Mo, cos'è successo di preciso poco fa? Raccontamelo nel dettaglio!” gridò improvvisamente Mu Fengshu a un discepolo della Sala Glaciale alla sua destra.


Il ragazzo di nome Zhi Mo sussultò dalla paura, ma rispose prontamente: “Maestra della Sala Principale, poco fa... prima, durante l'Esame d'ammissione, Yun Che si è classificato al primo posto. Li Mingcheng lo ha accusato di aver barato e gli ha proposto di scambiare qualche colpo con lui per dimostrare di aver vinto onestamente. Ma... ma lo scontro si è concluso con la sconfitta di Li Mingcheng. Poi... poi...”


Zhi Mo esitò, digrignando i denti per un istante, poi continuò: “E poi Li Mingcheng ha improvvisamente attaccato alle spalle Yun Che, mirando persino a un punto vitale. Non si sarebbe mai aspettato che Yun Che sarebbe riuscito a contrattaccare...”


“Bastardo!!” Mu Fengshu divenne cupa in volto e gridò, infuriata.


Zhi Mo chinò subito il capo: “Maestra della Sala Principale, la prego di calmarsi.”


“Non mi importa perché l'ha fatto, deve pagare con la sua vita per aver osato ferire così gravemente Mingcheng!” mormorò Mu Fengshu, in un tono incredibilmente lugubre.


Boom!!!


Ci fu ancora un'altra esplosione e due correnti di Energia Misteriosa sorsero nel cielo. Le sagome dei due sfidanti vennero scagliate contemporaneamente fuori dalla tempesta. Yun Che atterrò molto lontano. Non aveva una postura ordinata, ma riuscì a conficcare pesantemente la Spada Colpo Celeste Nemesi dei Diavoli nel pavimento.


Poi, Yun Che sollevò la lama dello spadone, mentre un fiume di sudore scorreva dal suo corpo, respirando faticosamente. Dopo aver respinto una ventina di volte gli attacchi di Ji Hanfeng, tutti i suoi muscoli erano intorpiditi a causa del terribile peso della Spada Colpo Celeste Nemesi dei Diavoli. Non sentiva più le braccia e con l'ultimo attacco aveva completamente esaurito le energie. Dopo essersi rialzato, non era quasi riuscito a sollevare di nuovo lo spadone.


“Ha... ha... ha...” Anche Ji Hanfeng respirava con grande fatica e il suo petto si muoveva vistosamente su e giù. Tuttavia, era molto meno stanco di Yun Che. Vedendo in che condizioni si trovava il suo avversario, spalancò gli occhi e scoppiò a ridere. Senza lasciare a Yun Che neppure il tempo di riprendere fiato, concentrò tutta la sua forza misteriosa nella Lancia del Drago Lacerante, sferrando un affondo proprio verso il volto di Yun Che.


“Oh no!!” Mu Xialoan strinse con forza i pugni e sul suo volto comparve un'espressione spaventata.


Perché quell'attacco di Ji Hanfeng era davvero un colpo mortale, a cui Yun Che non poteva sfuggire in nessun modo.


E Yun Che aveva chiaramente sfinito; non sarebbe riuscito a difendersi, stavolta.


Vedendo già Yun Che impalato sulla sua lancia, Ji Hanfeng si sentì incredibilmente soddisfatto. Ma proprio in quel momento, quando la punta della sua arma si trovava a pochi metri dal suo volto, Yun Che sollevò lo sguardo con un sorriso crudele sulle labbra.


Ji Hanfeng avvertì un brivido raggelante paralizzare la sua stessa anima, facendo irrigidire ogni suo muscolo e costringendolo a rallentare.


Boom!!!


Dal corpo di Yun Che eruppe improvvisamente una corrente d'aria. Proprio quando stava per raggiungerlo, Ji Hanfeng venne respinto con forza, siccome aveva concentrato tutta la sua Energia Misteriosa in quell'affondo. Il solo flusso d'aria era stato sufficiente a fargli perdere l'equilibrio. Dopo essere caduto a terra, sollevò lo sguardo, allarmato, e vide Yun Che sollevare lentamente lo spadone, tenendo con entrambe le mani l'elsa vermiglia. l'Energia Misteriosa scarlatta di Yun Che si agitò improvvisamente e nei suoi occhi comparve una terrificante luce del colore del sangue.


Ormai Yun Che era accanto al suo orecchio, e Ji Hanfeng gli sentì dire con una voce sadica come quella di un diavolo: “Dato che ne ho già menomato uno... tanto vale menomarne anche un altro!!”
                                


                                



