---
title: Capitolo 963 – Prigione Infernale Cimitero di Dei, Antico Drago Cornuto
pubDate: 2025-02-03T07:52:46.896Z
tags:
    - atg
---


<em>Capitolo regolare,
6 Capitoli in coda, 0/10
-Schadenfreude</em>


"Devi chiederlo a lui," Rispose Mu Bingyun. "Quando ha lasciato il Misterioso Regno Glaciale, Yun Che ha guardato molte volte verso il luogo in cui ero nascosta. All'inizio pensavo che fosse solo una coincidenza, ma dopo diverse occhiate indiscrete ho potuto solo concludere che sapeva dove mi trovavo."


"Eheh," Yun Che rise. "In realtà il suo corpo ha ancora tracce della Sk... coff coff coff coff. Tracce dell'aura medicinale dopo che ho purificato il veleno di fuoco dal suo corpo. Questo tipo di aura potrebbe essere impercettibile per chiunque altro, ma io la sento moltissimo. Questo era il motivo per cui sapevo che eri lì."


Il potere della Perla del Veleno Celeste era privo d'aura e informe. Nessuno poteva sentirlo a parte Yun Che che si era fuso con essa.


"..." Mu Xiaolan aprì la bocca, ma era rimasta senza parole.


"Allora è così." Poi Mu Bingyun guardò di fronte a sé. "I trentasei palazzi sono localizzati nella città della Fenice di Ghiaccio a nord della Sala Glaciale. In origine potevate arrivare qui tramite una formazione, ma dato che questa è la prima volta che vieni qui, ti ci sto portando volando così da permetterti di familiarizzare con il territorio."


"Maestra, è così buona con questo cattivone." Disse con un po' di gelosia Mu Xiaolan.


La città Glaciale era enorme. Non solo era divisa in centootto Sale Glaciali, c'erano molti posti per coltivare, allenarsi, guarire, meditare e andare in isolamento. Mu Bingyun aveva viaggiato molto velocemente, ma ci aveva comunque messo un periodo di tempo lungo per attraversarle tutte.


Più andava a nord e più diventava fredda l'aria. La soppressione del ghiaccio si accentuò sempre di più. Si stavano avvicinando sempre di più alla città della Fenice di Ghiaccio.


Fu anche in quel momento che risuonò una risata tonante da sud.


"Ahahahah, Yan Wancang è venuto a porgere visita e a chiedere di incontrare il Realm King del Regno Glaciale. Vorrei discutere di un evento molto favorevole per entrambi i due regni. Vorrei che il Realm King accettasse la mia richiesta."


Questa voce rimbombò come un tuono. Annebbiò la vista di Yun Che e turbò il suo flusso sanguigno. Si sentì sotto pressione e quasi sputò una boccata di sangue.


"AHHHHHH!!!" Mu Xiaolan si coprì gli occhi e urlò per lo spavento.


Il ruggito risuonò per l'intero Regno della Fenice di Ghiaccio. Lo spazio tremò lievemente e l'aura sotto cambiò all'improvviso. Innumerevoli discepoli stavano iniziando a levarsi in volo, come se stessero per affrontare un enorme nemico.


"Fata Mu, cosa sta succedendo qui?"


Nonostante la voce non riecheggiasse più, Yun Che continuò a provare una sensazione di stordimento. Ne era stato davvero scioccato.


Mu Bingyun si fermò e aggrottò le sue sopracciglia a lunga crescente. Tuttavia la sua espressione e la sua aura erano rimaste tranquille. "È una trasmissione del suono che proviene da oltre quindicimila chilometri. Sembra che non osino percorrere l'area centrale del nostro setta della Divina Fenice di Ghiaccio."


"O-oltre quindicimila chilometri?" Yun Che ne fu così scioccato che quasi si morse la lingua.


Aveva quasi sputato sangue a causa di una voce che proveniva da una distanza di oltre quindicimila chilometri...


<em>Perché ca**o il Regno degli Dei era pieno di così tanti mostri?!</em>


"Non devi essere così scioccato." Disse Mu Bingyun. "Quel Yan Wancang non è una figura ordinaria, è il maestro della setta dell'Uccello Vermiglio del Regno del Dio della Fiamma. Non è esagerato definirlo il numero uno in tutto il Regno del Dio della Fiamma."


<em>Regno del Dio della Fiamma? Maestro della setta dell'Uccello Vermiglio?</em>


Mu Bingyun fece un lieve cenno e un bagliore avvolse Mu Xiaolan, che iniziò a riprendersi gradualmente. Mu Bingyun si girò, poi tornò a sollevare Yun Che e Mu Xiaolan e continuò a volare verso nord. "È venuto per cercare il Realm King. Va bene lasciare che se ne occupi lei, non c'è bisogno che ce ne preoccupiamo."


"Oh." Yun Che annuì, poi dopo un po' di considerazione, chiese a bassa voce. "Fata Mu, a quanto pare sembra sapere perché è venuto."


"Per quale motivo sennò?!" Chiese Mu Xiaolan infuriata. "Sicuramente è venuto qui di nuovo per quel drago cornuto!!"


"Quel... drago cornuto? Quale drago cornuto?" Chiese con grande curiosità Yun Che.


Mu Bingyun non lo nascose e rispose direttamente. "Nonostante il clima del Regno del Dio delle Fiamme e del nostro Regno della Canzone Glaciale siano di attributi opposti, siamo vicini. La formazione del Regno del Dio delle Fiamme è dovuta ad una vena di fuoco primordiale. Per questo la densità e l'attività del fuoco è alta nel loro mondo. La sua temperatura supera il livello delle persone comuni, ma è comunque un paradiso per persone dotate di stirpe di tipo fuoco, bestie profound e coltivatori di arte misteriosa di tipo fuoco."


"La regione centrale della vena è un enorme mare di fuoco che arriva fino a cinquecentomila chilometri, si chiama Prigione Infernale Cimitero degli Dei."


<em>Prigione Infernale Cimitero degli Dei?</em> Le sopracciglia di Yun Che fremettero... <em>perché ho la sensazione di aver sentito già questo nome?</em>


"La vena del Regno del Dio delle Fiamme e la Prigione Infernale che ha creato esistevano già fin da quando si è formato il loro mondo. Questo significa anche che risale all'antica era degli dei. La gente del Regno del Dio delle Fiamme provano venerazione per la vena del fuoco e la Prigione Infernale Cimitero degli Dei e non hanno mai smesso di esplorarli.
Hanno sempre pensato che ci dev'essere qualche miracolo che potrebbe trasformare il loro mondo. Tuttavia la Prigione Infernale è una rovina dell'antica era degli dei. Non è qualcosa che i mortali possono conquistare. Nemmeno i tre grandi maestri delle sette che si sono succeduti generazione dopo generazione sono riusciti a raggiungere il suo fondo."


"I tre grandi maestri della setta?" Chiese dubbioso Yun Che. "Allora il loro Realm King?"


"Naturalmente non ci sono Realm King nel Regno del Dio della Fiamma." Mu Xiaolan arricciò le labbra con sdegno. "Hanno stabilito una regola che dichiara che chiunque potrà raggiungere il fondo della Prigione Infernale, sarebbe diventato il Realm King del Regno del Dio della Fiamma. Per questo non ha mai avuto un Realm King nonostante siano passati centinaia di migliaia di anni. Di conseguenza spesso ci sono conflitti interni quando discutono di questioni importanti. Umpf, se lo meritano."


"Oh... sembra che la loro ossessione nel conquistare la Prigione Infernale sia estrema." Disse Yun Che toccandosi il mento. Non erano nemmeno disposti a rompere questa regola anche se non avevano avuto un Realm King per centinaia di migliaia di anni: "Allora cos'è quel drago cornuto?"


"È l'antico drago cornuto che vive all'interno della Prigione Infernale Cimitero di Dei!"


"Antico?" Questa parola fece sussultare Yun Che.


"Le note più recenti nel Regno del Dio della Fiamma riguardo a quella bestia risalgono a seicentomila anni. Questo significa anche che è vissuta per almeno seicentomila anni! Puoi immaginarti che perfino i suoi peli devono essere un tesoro inestimabile e rarissimo. Chiunque lo ucciderà otterrà un grandissimo profitto."


"Capisco." Yun Che annuì lentamente.


Mu Bingyun si voltò e chiese: "Hai capito la situazione?"


"Mm." Yun Che annuì, "Il fatto che questo drago cornuto abbia più di seicentomila anni significa che dev'essere incredibilmente potente. Il Regno del Dio della Fiamma non ha potuto ucciderlo nemmeno usando tutte le sue forze. Inoltre coltivano tutti arte misteriosa di tipo fuoco e l'antico drago cornuto deve usare lo stesso elemento dato che vive nella Prigione Infernale. Nonostante il Regno del Dio della Fiamma avrà un grande vantaggio nel difendersi, i loro attacchi non saranno efficaci."


"L'elemento più efficace naturalmente è il ghiaccio. Per questo desidera prendere in prestito la forza del Regno della Canzone Glaciale."


Mu Bingyun sorrise lievemente: "Sei intelligente come pensavo."


"Tuttavia," Yun Che aggrottò le sopracciglia, "Dato che l'antico drago cornuto vive nella Prigione Infernale Cimitero di Dei, può tornarvi se incontra qualche pericolo..."


"Hai ragione. È un'entità invincibile lì." Spiegò Mu Bingyun. "Normalmente non lascia quasi mai la Prigione Infernale, ma dopotutto è un drago. Ogni mille anni fa la muta e durante questo periodo deve uscire dalla sua tana e questa è la sola occasione per noi di ucciderlo."


"Dopo aver capito che non riusciranno mai ad uccidere il drago con le loro forze, il Regno del Dio del Fuoco ha pensato di prendere in prestito il potere del Regno della Canzone Glaciale promettendogli di dividere a metà il bottino una volta che la caccia si è conclusa."


Mu Bingyun si ricordò di una cosa e sospirò.


"Umpf! Quei spregevoli bas***i! Come osano tornare qui?!" Disse con rabbia Mu Xiaolan. "Allora il grande Realm King e la maestra sono andate ad aiutarli, ma... ma... quei maledetti! Non posso credere che osino mostrare di nuovo le loro facce! Il Realm King darà loro una bella lezione."


Yun Che sembrava interessato... Se l'antico drago cornuto della Prigione Infernale cambiava le scaglie ogni mille anni, il fatto che il Regno del Dio delle Fiamme avesse cercato di nuovo il Realm King, significava che stava per fare di nuovo la muta. Quindi l'ultimo tentativo di dargli la caccia risaliva mille anni fa.


Mu Bingyun era stata avvelenata ed era fuggita nel continente del Cielo Misterioso mille anni fa...


"In tal caso il veleno e l'agguato a Fata Mu di mille anni fa è capitato quando siete andati nel Regno del Dio della Fiamma per cacciare l'antico drago cornuto?" Chiese Yun Che.


"Sì!" Il viso di Mu Xiaolan si arrossò quando pensò al dolore che aveva sofferto la sua maestra per tutti questi anni.


"È una lunga storia." Lo sguardo di Mu Bingyun era assorto.


Yun Che aveva sempre notato che Mu Bingyun non sembrava provare rancore per le sofferenze che aveva sopportato in tutti questi anni.


Invece Mu Xiaolan sembrava aver incontrato l'assassino di suo padre.


"Dopotutto è colpa di mia sorella per aver ferito gravemente suo figlio per errore..." Il tono di Mu Bingyun era tranquillo mentre mormorava tra sé e sé.


Yun Che: "...?"


Sembrava una questione piuttosto complicata... ma era proprio interessante sentirlo in quanto estraneo totale e insignificante.


Dispute del genere non influenzavano persone come lui.


"L'antico drago cornuto è estremamente pericoloso. Il suo respiro è velenosissimo e il suo sangue è tossico. Entrandovi a contatto causa morte certa. Quel drago è davvero pericoloso." Mu Bingyun si fermò per un momento per poi continuare. "Il veleno della fiamma era dovuto al respiro del drago cornuto.
Tuttavia, nonostante il drago cornuto sia spaventoso, non era impossibile dargli la caccia. La scorsa volta... se non fosse stato per quell'incidente, avremmo già avuto successo. Questo è il motivo per cui non ero sorpresa che il Regno del Dio della Fiamma ci abbia cercato di nuovo. Il grande Realm King non sarebbe stata sorpresa. Inoltre dubito che il grande Realm King  avrebbe rifiutato dato che è un'offerta piuttosto allettante..."


Mu Bingyun scosse la testa e smise di parlare, sembrava che si fosse resa conto di aver detto troppo. Ora si stavano avvicinando al grande palazzo fatto di cristalli di ghiaccio e l'aria fredda e l'energia spirituale di questo posto era doppiamente densa rispetto alla città Glaciale.


"Siamo arrivati al nostro Palazzo della Fenice di Ghiaccio. Scendiamo."


Mu Bingyun cambiò gesto e portò giù Yun Che e Mu Xiaolan.


<em>Nota della dell'Autore:


Il respiro di drago è ciò che sputa dalla bocca, è composto principalmente da aria e saliva... va bene, in effetti è solo saliva di drago.</em>
                                


                                



