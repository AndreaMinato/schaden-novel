---
title: Capitolo 964 – Il Trentaseiesimo Palazzo della Fenice di Ghiaccio
pubDate: 2025-02-03T07:52:46.896Z
tags:
    - atg
---


<strong><em>Capitolo sponsorizzato!! Grazie mille a Mahesvara98!!</em></strong>


<em> 5 in coda, 0/10 donazione</em>


<em>-Alstor, che oggi ha mangiato una pizza buona</em>






La Città della Fenice di Ghiaccio era estremamente vasta, a prima vista sembrava addirittura infinita. I trentasei Palazzi della Fenice di Ghiaccio torreggiavano su tutta la zona, completamente diversi l'uno dagli altri. Vigeva un assoluto silenzio; sembrava che il freddo glaciale e l'aura soverchiante avessero congelato ogni cosa al mondo.


Il trentaseiesimo Palazzo si trovava al centro del distretto meridionale della Città. Anche se era solo un “Palazzo”, al suo interno era vasto quanto una città dei piani d'esistenza inferiori.


Una volta entrato, Yun Che continuò ad avvertire lo stesso freddo e la stessa soppressione spirituale. Inoltre, era incredibilmente vuoto e desolato.


“Questo è il trentaseiesimo Palazzo, dove vivrai da oggi in poi.” disse Mu Bingyun a Yun Che: “Misura centocinquanta chilometri in larghezza e circa venti in altezza, ma al suo interno è molto più grande di quanto si possa vedere da qui.”


<em>Al suo interno è molto più grande di quanto si possa vedere da qui?</em> Quell'affermazione confuse Yun Che.


“Dato che ora sei un discepolo del mio Palazzo della Fenice di Ghiaccio, potrai muoverti liberamente per la Città della Fenice di Ghiaccio, la Città Glaciale e la Città delle Nevi. Potrai anche usare tutte le Formazioni di Teletrasporto a tua disposizione. Tuttavia, i Palazzi della Fenice di Ghiaccio sono relativamente indipendenti l'uno dall'altro, quindi a meno che tu abbia ricevuto il loro permesso non potrai entrarvi liberamente.”


“Oh.” Yun Che annuì.


“Ehi! Che razza di risposta è!” gli domandò Mu Xiaolan, stizzita: “Nel Regno della Canzone Glaciale, anche solo poter entrare in un Palazzo della Fenice di Ghiaccio è un desiderio che innumerevoli praticanti del mistero non osano neppure sperare di realizzare. Anche se il loto talento è straordinario, coloro che desiderano esservi ammessi devono superare un esame molto difficile. È davvero, davvero raro che qualcuno venga direttamente nominato discepolo da un Maestro di Palazzo come è successo a te. Una fortuna del genere non ti ricapiterebbe neppure se dovessi vivere altre diecimila vite! Eppure, ti comporti sul serio come se... come se fosse semplicemente naturale che tu sia stato ammesso!”


Yun Che la guardò, poi annuì di nuovo: “Oh, capisco.”


“...” Mu Xiaolan rimase senza fiato per qualche secondo e il suo volto divenne rosso dalla rabbia.


Mu Bingyun si era abituata ormai da parecchio a vederli bisticciare l'uno con l'altra, perciò si limitò a ignorarli: “Chi viene ammesso al Palazzo della Fenice di Ghiaccio può ricevere il cognome 'Mu'. Dato che ora sei ufficialmente un discepolo del mio Palazzo, naturalmente questo vale anche per te. Il cognome 'Mu' viene dato soltanto dal nostro setta della Fenice di Ghiaccio. Usarlo ti garantirà grandi benefici e ti renderà tutto più facile all'interno della setta della Fenice di Ghiaccio, anzi, nell'intero Regno della Canzone Glaciale.”


Mu Bingyun si voltò: “Il nome originale di Xiaolan era Situ Lanlan, sono stata io a darle di persona il nome Mu Xiaolan. Quindi, che ne diresti se ti dessi il nome 'Mu Xiaoyun'?”


<em>Mu... Xiao... Yun...</em>


“~！#￥%…” anche se Yun Che fece del suo meglio per trattenersi, non riuscì a controllare i muscoli della sua fronte, le sue vene e gli angoli delle sue labbra, che tremarono senza sosta. Abbassò lo sguardo, assumendo un atteggiamento rispettoso, e rispose con decisione: “Fata Mu, la ringrazio per questo nome, ma quello che ho adesso mi piace molto e sono molto legato a esso, quindi... quindi...”


“Tranquillo, va bene.” Mu Bingyun non cercò di convincerlo, né trovò strano che avesse rifiutato, si limitò soltanto ad annuire.


“Sei solo uno stupido idiota, non capisci mai neppure quale sia la cosa migliore per te.” mormorò Mu Xiaolan. Poter ricevere il cognome “Mu” era un immenso onore all'interno del Regno della Canzone Glaciale. Persino un imperatore, se gli fosse stato proposto di riceverlo, lo avrebbe considerato un gigantesco favore. Ma Yun Che, un provincialotto dei piani d'esistenza inferiori... lo aveva davvero rifiutato!


Yun Che lanciò un'occhiata a Mu Xiaolan, facendo roteare gli occhi all'indietro e lamentandosi mentalmente: <em>Anche se la Fata Mu Bingyun è così meravigliosa, è elegante come un loto di ghiaccio, ha una forza misteriosa incredibile e gode di uno status molto prestigioso nel Regno degli Dei, i suoi gusti nei nomi sono... semplicemente tragici...</em>


Mu Xiaolan... Mu Xiaoyun... sembravano dei nomi per dei cuccioli da regalare a dei bambini, per quanto continuasse a ripeterli nella sua mente!


<em>Non mi direte che anche gli atri discepoli di questo Palazzo hanno nomi così orrendi?</em>


<em>Hm? Gli altri discepoli?</em>


Yun Che provò con attenzione a percepire altre auree nell'area circostante, poi chiese: “Fata Mu, perché c'è tutto questo silenzio? Dove sono gli altri discepoli?”


“Come potrebbero esserci altri discepoli?” Mu Xiaolan arricciò le labbra: “Da anni qui ci siamo solo io e la Maestra. E ora, abbiamo un altro mascalzone tra i piedi.”


“Non ci sono altri discepoli?” Yun Che all'inizio rimase stupito, ma poi ripensò alle condizioni in cui aveva versato Mu Bingyun per tutti quegli anni e lentamente capì tutto.


“Xiaolan negli ultimi anni è stata l'unica discepola del Trentaseiesimo Palazzo della Fenice di Ghiaccio. Tu sei solo il secondo discepolo che il mio Palazzo abbia accettato da qualche centinaio d'anni.” Mu Bingyun sospirò delicatamente: “Con il corpo devastato dal veleno, negli ultimi mille anni la mia salute peggiorava lentamente di giorno in giorno. Ho trascorso ogni istante sapendo che sarei potuta morire da un momento all'altro e che non ero affatto in grado di occuparmi di un Palazzo della Fenice di Ghiaccio. Tuttavia, il grande Realm King non era disposto a farmi perdere lo status di Maestra di Palazzo e mi ha aiutata testardamente a mantenere la mia posizione. Ma dopo che peggiorai, il Trentaseiesimo Palazzo non reclutò più nessun discepolo. Di conseguenza, anche se in teoria ci sono Trentasei Palazzi della Fenice di Ghiaccio, per tutti questi anni è stato come se ce ne fossero solo trentacinque. Persino Xiaolan è diventata mia discepola soltanto per caso.”


“Tutti gli altri Palazzi della Fenice di Ghiaccio hanno circa trecento studenti, due Vice Maestri e circa una decina di Istruttori, ma non li invidio affatto.” lo sguardo di Mu Xiaolan lampeggiò: “Perché io ho potuto stare sempre al fianco della Maestra e l'ho sempre avuta tutta per me. Gli altri Maestri di Palazzo sono freddi, severi e spaventosi, ma la Maestra è sempre stata gentile e premurosa con me... Umpf, Yun Che, lascia che ti dica una cosa, tu... tu... non hai il permesso di portarmi via la Maestra. Non riuscirai mai a infrangere il legame che è nato fra me e la Maestra durante tutti questi anni!”


Yun Che: “...”


Mu Bingyun sorrise, scuotendo leggermente la testa.


“Fata Mu, ora che è libera dal Veleno della Fiamma, la sua forza misteriosa e la sua forza vitale guariranno completamente fra un po' di tempo. Quando si sarà ripresa del tutto, accetterà nuovi discepoli per far rinascere il trentaseiesimo Palazzo?” chiese Yun Che.


Mu Bingyun inaspettatamente scosse la testa: “Al momento, non ho intenzione di farlo. Dopo tutti questi anni il mio carattere è diventato molto più mite e mi sono abituata a vivere tranquillamente. Ci penserò fra qualche anno.”


Yun Che si era accorto già da tempo che Mu Bingyun aveva una personalità eccezionalmente calma. Lui era in possesso di innumerevoli tesori, così tanti da far sembrare assurdo che li avesse davvero. Per esempio, le sue arte misteriosa, la sua capacità di fondere fuoco e ghiaccio, la Spada Colpo Celeste Nemesi dei Diavoli che aveva usato quel giorno, e persino la Perla del Veleno Celeste... tutto questo avrebbe spinto chiunque a indagare più approfonditamente su di lui. Eppure Mu Bingyun non gli aveva quasi mai chiesto nulla. Ogni volta che gli porgeva una domanda, appena lui esitava leggermente lei lasciava perdere e non lo spronava a rispondere.


Questo non era affatto ciò che avrebbe fatto una persona dal carattere ordinario.


O forse, erano state le condizioni in cui si era trovata negli ultimi mille anni a renderla così indifferente e a insegnarle a comprendere molte cose.


“Yun Che, ho già parlato della tua situazione al grande Realm King.”


Non appena sentì parlare del motivo per cui era venuto nel Regno degli Dei, Yun Che si concentrò all'istante.


Mu Bingyun disse lentamente: “Il grande Realm King ha accettato di portarti all'Assemblea Profound God come spettatore. Tuttavia, ha affermato chiaramente che questo è già il massimo che può fare. Se riuscirai a incontrare la persona che cerchi oppure no, dipenderà soltanto dalla tua fortuna.”


“D'accordo.” Yun Che annuì, piuttosto entusiasta: “Fata Mu, ringrazio lei e il grande Realm King per il vostro aiuto.”


“Non serve che mi ringrazi.” Mu Bingyun scosse lievemente il capo: “Mi hai salvato la vita, quindi è naturale che il grande Realm King abbia accettato di soddisfare la tua richiesta. Al momento, mancano ancora trenta mesi all'inizio dell'Assemblea Profound God. Cosa intendi fare durante questo periodo di tempo? Il motivo per cui ti ho nominato discepolo del mio Palazzo è che volevo poterti aiutare più facilmente senza limitare la tua libertà.”


Yun Che rifletté per qualche secondo, poi rispose tranquillamente: “L'energia spirituale in questo mondo è molto più intensa rispetto a quella del mio. Non sprecherò l'opportunità di coltivare qui la mia forza misteriosa nei prossimi trenta mesi, mentre aspetterò l'inizio dell'Assemblea Profound God. Una volta conclusa, me ne andrò. Di conseguenza, finché sarò qui mi concentrerò sull'allenamento e avrò meno contatti possibile con l'esterno, a meno che... ci siano dei guai inaspettati.”


Mu Xiaolan aprì la bocca, come per dire qualcosa, ma poi esitò.


“Potrebbe essere una buona idea.” Mu Bingyun annuì: “Ci sono cinquemila stanze di coltivazione e cinquemila appartamenti, in questo Palazzo. Eccetto quello di Xiaolan, tutti gli altri sono vuoti, scegli pure quello che preferisci.”


“Le voci su ciò che hai fatto oggi sicuramente si diffonderanno in fretta. A quel punto, in molti vorranno venire a conoscerti. Dato che non vuoi avere contatti con l'esterno, ti aiuterò a convincerli a non disturbarti, quindi coltiva pure la tua forza misteriosa senza preoccuparti di nient'altro.”


“Va bene.” rispose subito Yun Che.


Mu Xiaolan fissò Mu Bingyun, con la bocca spalancata e lo sguardo perso nel vuoto.


“Ci sono alcuni edifici al centro della Città. Nel Palazzo delle Sacre Scritture potrai prendere ogni sorta di arte misteriosa del Ghiaccio da studiare, ma credo che non ti interessino molto. Nel Palazzo degli Artefatti Sacri potrai scegliere un'arma e nel Palazzo della Giada Sacra potrai ritirare ogni mese cinquemila Pietre Viola e la tua quota di risorse e medicinali, semplicemente usando la tua Giada della Fenice di Ghiaccio.”


“Ah?”


“Pietre Viola? Cosa sono?” domandò Yun Che.


“Pietre Profound Power.” spiegò Mu Bingyun: “In base alla loro forza e alla loro purezza, si suddividono in Pietre Viola, Cristalli Viola e Giade Viola, dalle meno preziose alle più preziose. Assorbendo il potere delle Pietre Profound Power potrai facilitare la coltivazione della tua forza misteriosa. Tuttavia, a causa del loro basso livello d'intensità, non potranno aiutarti a superare i colli di bottiglia. Vengono usate prevalentemente per costruire Formazioni Misteriose, talismani, Arche Profound, Navi Profound e altri strumenti simili. Inoltre, sono anche utilizzate come denaro in tutto il Regno degli Dei.”


<em>La moneta comune!</em> Realizzò immediatamente Yun Che.


“Queste Pietre Profound Power pesano cinquanta grammi l'una. Mille Pietre Viola valgono quanto un Cristallo Viola. Mille Cristalli Viola valgono quanto una Giada Viola.” Mu Bingyun diede un'occhiata a Yun Che: “Probabilmente non hai mai sentito parlare della Giada Viola, ma sicuramente hai già visto delle Pietre Viola e dei Cristalli Viola.”


“Nel tuo continente del Cielo Misterioso, le Pietre Viola vengono chiamate Cristalli Purple Veined Heaven, e i Cristalli Viola sono chiamati Cristalli Purple Veined Divine.”


Yun Che rimase improvvisamente scioccato.


I Cristalli Purple Veined Heaven nel continente del Cielo Misterioso erano considerati tesori sacri, eppure nel Regno degli dei erano le più deboli Pietre Profound Power in assoluto!!


Un discepolo del Palazzo della Fenice di Ghiaccio riceveva ogni mese cinquemila Pietre Viola... ovvero duecentocinquanta grammi... duecentocinquanta chili di Cristalli Purple Veined Heaven!!


In un anno, erano tre tonnellate di Cristalli Purple Veined Heaven... che potevano essere trasformati in tre chili di Cristalli Purple Veined Divine.


Tutti i più potenti setta del continente del Cielo Misterioso, se l'avessero sentito, sarebbero morti d'infarto.


Quando si accorse delle condizioni di Yun Che, Mu Bingyun gli disse: “Oggi hai esaurito tutte le tue energie, e sembrerebbe che alla fine anche la tua forza vitale abbia subito qualche ripercussione. Scegli una stanza e riposati. Se ti dovesse servire qualcosa, puoi usare la tua Giada per inviare una trasmissione sonora a me o a Xiaolan.”


“D'accordo.” in effetti aprire forzatamente Tuono aveva ripercussioni immense su Yun Che e, ancora adesso, provava un intenso dolore per tutto il corpo. Era talmente esausto e straziato che aveva cominciato a tremare semplicemente dopo essere rimasto lì in piedi per qualche minuto.


“Inoltre, dato che sei ufficialmente un discepolo del Palazzo della Fenice di Ghiaccio, dovrai chiamarmi Maestra di Palazzo e chiamare Xiaolan 'Sorella Maggiore Xiaolan'. Non devi essere troppo maleducato.”


“Va bene, Maestra di Palazzo... Sorella Maggiore Xiaolan.”


<em>'Sorella MaggiorÈ è semplicemente 'Sorella MaggiorÈ, non è che chiamarla così sia come tagliarmi un braccio per lei!</em>


“Umpf, finalmente si ragiona.” commentò Mu Xiaolan, finalmente abbastanza soddisfatta.


Mu Bingyun annuì gentilmente, poi si voltò: “Xiaolan, accompagnami al Primo Palazzo.”


Proprio quando stava per andarsene, Mu Bingyun si fermò di nuovo. Poi, si voltò: “Yun Che, la Pietra Lucestellare che hai ricevuto oggi è una pietra divina che ogni giorno assorbe la luce delle stelle. Ti sarà di immenso aiuto, sia che tu la usi per coltivare la tua forza misteriosa o per curare le tue ferite. Inoltre, anche se la usassi per coltivare la tua forza misteriosa per venti ore al giorno, potresti continuare a utilizzarla per dieci anni. Tuttavia, l'energia medicinale della Pillola dell'Anima Ghiacciata di Giada è troppo violenta per te. Non è affatto qualcosa che tu possa sopportare, ora come ora. Aspetta di raggiungere la Via Divina. Una volta che la tua Energia Misteriosa divina si sarà stabilizzata, ti aiuterò ad assorbirla.”


“Va bene, lo terrò a mente.” rispose rispettosamente Yun Che.


…..............................


Dopo essere uscita dal Trentaseiesimo Palazzo, avvolta dalla neve che danzava nell'aria, Mu Bingyun volò verso il Primo Palazzo con Mu Xiaolan. Solo allora la ragazza non riuscì più a trattenere la sua curiosità: “Maestra, lei... perché è così buona con lui? Perché accetta ogni sua richiesta? Perché ha detto che lo aiuterà a occuparsi di tutti i guai in cui si ritroverà per ciò che ha combinato nella Sala Glaciale?”


“E poi lo guardi, vuole davvero restare qui a coltivare la sua forza misteriosa senza fare nulla. Non vuole andare da nessuna parte, non vuole incontrare nessuno. Che razza di discepolo sarebbe? Praticamente sembra... sembra volere solo starsene qui a farsi viziare fino a quando sarà vecchio!!”
                                


                                



