---
title: Capitolo 965 – La Voce che Scosse il Mondo
pubDate: 2025-02-03T07:52:46.896Z
tags:
    - atg
---


<em><strong>Capitolo sponsorizzato!!</strong> Grazie Mahesvara98!! 4 in coda, 0/10 donazione</em>


<em>-Alstor, che stasera ruba spettatori a Vento Aureo bwahahahahaha</em>






“In fondo, è pur sempre la persona che mi ha salvato la vita.” rispose Mu Bingyun.


“Ma Maestra, lo sta ripagando davveeeeeeero troppo!” disse Mu Xiaolan, non molto convinta: “Ora che è un suo discepolo, dovrebbe seguire i suoi ordini e mostrarle il rispetto che merita, Maestra. Eppure, lui...” Mu Xiaolan concluse la frase mormorando a voce molto più bassa: “Sembra quasi che la tratti come una sua serva, Maestra.”


Mu Bingyun scosse la testa e rispose tranquillamente: “Il motivo per cui ho nominato Yun Che mio discepolo del Trentaseiesimo Palazzo è che così il suo status gli permetterà di raggiungere il suo obiettivo, quando sarà il momento. Sai bene anche tu che fra tre anni lascerà il Regno della Canzone Glaciale e tornerà alla Stella Polo Blu. Ma non l'ho portato qui soltanto per ripagare il mio debito. L'ho fatto anche perché merita un trattamento di rispetto da parte mia, o meglio, dall'intero setta della Fenice di Ghiaccio.”


“Eh?” Mu Xiaolan era scioccata.


“Il veleno con cui fui intossicata proveniva dal soffio di un antico Drago Cornuto. Quel veleno era estremamente tossico, tanto che neppure il grande Realm King ha mai potuto fare nulla per aiutarmi, eppure Yun Che è riuscito a purificarlo in soltanto un mese. Se è riuscito a salvare la mia vita, significa che in futuro se un importante membro della nostra setta si trovasse in una situazione simile alla mia, Yun Che potrebbe aiutarci di nuovo. E anche se non vivrà più nel Regno della Canzone Glaciale, potremo comunque raggiungerlo sul suo pianeta per chiedere il suo aiuto.”


Quella spiegazione fece finalmente capire a Mu Xiaolan perché la sua Maestra avesse riservato un trattamento così preferenziale a Yun Che: “Oh! Ora capisco... in effetti, sotto questo punto di vista lui è davvero piuttosto straordinario...”


“Yun Che stesso ne è ben consapevole, quindi non si è fatto troppi scrupoli ad accettare i miei favori.” commentò Mu Bingyun.


“Non si è fatto troppi scrupoli...” mormorò Mu Xiaolan, ripensando all'espressione “senza scrupoli” di Yun Che e pensando subito che il suo comportamento fosse inaccettabile.


“Xiaolan.” Mu Bingyun le lanciò un'occhiata, con uno sguardo molto serio: “L'aspetto, il carattere e il comportamento di Yun Che sono piuttosto pericolosi per le ragazze, specialmente per quelle giovani e inesperte in faccende d'amore. Da ora in avanti trascorrerete molto più tempo a contatto l'uno con l'altra, quindi dovresti fare molta attenzione.”


Non appena Mu Bingyun parlò delle caratteristiche negative di Yun Che, Mu Xiaolan tornò subito attenta e rispose rapidamente: “Umpf! Anche se per alcuni aspetti è piuttosto forte, è pur sempre un uomo spregevole e senza vergogna. Non lo dimenticherò mai, quindi starò sicuramente molto attenta.”


“...” notando che Mu Xiaolan aveva completamente frainteso il senso delle sue parole, Mu Bingyun preferì non dare altre spiegazioni. Sorridendo, disse: “Andiamo.”


Il gigantesco Palazzo della Fenice di Ghiaccio era incredibilmente silenzioso. Era come un mondo di ghiaccio completamente isolato e indipendente dal resto dell'universo. Mentre Yun Che camminava al suo interno, riusciva quasi a sentire chiaramente il rumore del suo stesso sangue che gli scorreva nelle vene.


Yun Che scelse una stanza a caso. Era molto spaziosa, ma anche estremamente spoglia e fredda. Yun Che non trovò nulla di particolare o in grado di suscitare il suo interesse. Il letto era identico a quelli di Asgard Nuvola Gelida, fatto di cristallo ghiacciato, ma al contrario di essi non aveva neppure la leggera coperta di seta bianca.


Dopo essere uscito dalla camera, Yun Che si diresse subito verso le stanze di coltivazione della forza misteriosa poco più avanti.


Tutte le stanze dedicate alla coltivazione della forza misteriosa erano chiuse. Yun Che camminò fino a quella più vicina e appoggiò una mano sulla porta di pietra. La Giada della Fenice di Ghiaccio sulla sua spalla emise subito un lampo di luce e la porta si illuminò con un bagliore dello stesso colore per qualche istante, poi si aprì.


Un flusso di energia gelida lo accolse non appena entrò nella stanza, il cui interno era un'immensa distesa bianca. Dopo che fu entrato, la porta si richiuse automaticamente alle sue spalle.


La stanza di coltivazione era stata aperta da Yun Che con la sua Giada della Fenice di Ghiaccio, la cui aura si era legata a quella della porta. Da ora in poi, era l'unico a poterla aprire. Senza il suo permesso, nessuno degli altri discepoli della setta della Fenice di Ghiaccio avrebbe potuto entrare... ovviamente, questo non valeva per la sua Maestra di Palazzo.


All'interno della stanza c'era, sorprendentemente, un mondo di ghiaccio ancora più freddo rispetto all'esterno. Lì l'energia elementale del Ghiaccio era persino più abbondante e innumerevoli Spiriti del Ghiaccio danzavano nell'aria, circondanti da aloni di luce. Questo, sommato alla gelida foschia che non scompariva mai, faceva sembrare che quella distesa di bianco provenisse da un sogno. A scioccare di Yun Che fu il fatto che, a una prima occhiata, quel mondo di ghiaccio sembrava infinito. Rilasciò rapidamente la sua percezione spirituale e soltanto dopo aver esaminato l'area nel raggio di centocinquanta chilometri trovò la sua fine.


Questo significava che quella stanza in realtà era ampia centocinquanta chilometri!


Soltanto in quel momento Yun Che capì finalmente cosa intendeva Mu Bingyun quando aveva detto che il Palazzo era molto più grande di quanto si potesse vedere.


Quelle stanze di coltivazione utilizzavano chiaramente delle leggi spaziali estremamente complicate per rendere il loro interno più di cento volte più grande di quanto fosse all'esterno. Persino l'aura e l'ambiente dentro di esse erano completamente diversi da quelli al di fuori. Erano dei mondi in miniatura creati apposta per favorire la coltivazione della forza misteriosa.


Dopotutto, quello era il Regno degli Dei. Persino qualcosa di ordinario come una stanza d'allenamento era ben oltre la comprensione e l'immaginazione di chi era nato nei piani d'esistenza inferiori.


Il vento freddo e quasi violento, insieme alla ricchissima aura del Ghiaccio avrebbe messo sotto forte pressione qualsiasi altro praticante del mistero, eppure faceva sentire Yun Che incredibilmente a sua agio. Decise di non continuare a esplorare il Palazzo e si sedette a terra, concentrandosi e entrando in meditazione. Utilizzò l'aura di quel luogo per cominciare a far guarire le sue ferite e recuperare la sua Energia Misteriosa.


La velocità di recupero di Yun Che sorpassava di gran lunga quella di qualsiasi persona comune. Era in grado di recuperare completamente la sua Energia Misteriosa o guarire da ferite gravissime persino sulla Stella Polo Blu, dove le energie del Cielo e della Terra erano rarefatte e impure. Nel Regno degli Dei, dove erano estremamente dense, la sua velocità di recupero sarebbe aumentata di parecchie volte. Dopo solo un paio di minuti, non percepiva già più alcun dolore. Era come se fosse immerso in una vasca d'acqua calda e migliaia di spessi rivoli d'energia si riversavano nel suo corpo da tutte le parti, curandolo e facendo rigenerare rapidamente l'Energia Misteriosa che aveva utilizzato oltre i suoi limiti.


Mentre si curava meditando, senza che se rendesse conto passò un intero giorno. Questo fu il primo giorno di Yun Che nel Regno degli Dei.


Cercando di mantenere un basso profilo e tenendo bene a mente il severo ordine di “non causare guai per nessun motivo” impartitogli dalla Piccola Imperatrice Demoniaca, Yun Che aveva seminato il caos nella Sala Glaciale subito dopo essere arrivato nel Regno della Canzone Glaciale. Aveva menomato il nipote biologico della Maestra della Sala Principale con una sola gomitata e poi aveva reso invalido in un solo attacco persino un discepolo ufficiale della Sala, incaricato di vigilare sull'esame d'ammissione. Ma poi, non solo era riuscito a uscirne vivo, era anche stato nominato ufficialmente discepolo del Palazzo della Fenice di Ghiaccio sebbene la sua forza misteriosa non avesse ancora raggiunto neanche il Divine Origin Realm. Non era mai successo prima, nel setta della Fenice di Ghiaccio.


DI conseguenza, senza alcun dubbio la sua fama si sarebbe sparsa per tutta la Sala Glaciale, per il Palazzo della Fenice di Ghiaccio, e persino per la Sala della Divina Fenice di Ghiaccio.


In altre parole Yun Che, che lungo la strada si era ripetuto almeno ottocento volte di mantenere un basso profilo, dopo un solo giorno era diventato il principale argomento di discussione dell'intero Regno della Fenice di Ghiaccio.


Nella stanza di coltivazione, Yun Che aprì gli occhi ed emise un lungo respiro, sentendosi incredibilmente rilassato. In sole ventiquattro ore, gli effetti collaterali dell'apertura forzata di Tuono erano del tutto scomparsi e sia le sue ferite sia la sua Energia Misteriosa erano guarite completamente. Questo lo lasciò a lungo con un'espressione stupita. In confronto all'aura del Regno degli Dei, quella della Stella Polo Blu poteva davvero essere descritta soltanto come “fottutamente torbida”.


In quel momento, si chiese quanto ci avrebbe messo a riabituarsi all'aura della Stella Polo Blu una volta tornato a casa.


“Solo trenta mesi.” mormorò Yun Che fra sé e sé: “Jasmine, devo rivederti. Anche se... poi ci dovessimo dividere per sempre.”


Proprio quando Yun Che stava per alzarsi in piedi, si sentì soffocare e rimase completamente senza fiato. Anche tutti gli Spiriti del Ghiaccio nella stanza si fermarono improvvisamente, come pietrificati.


Una pressione sconfinata, non troppo soverchiante, ma maestosa quanto l'intero firmamento, lo avvolse con suo grande stupore.


<em>Co-cos'è questo!?</em>


Yun Che era terribilmente scioccato. Aveva la sensazione che quella pressione comparsa dal nulla stesse avvolgendo il mondo intero, anzi, l'universo intero...


Schiacciato da quella pressione, figurarsi respirare, Yun Che sembrava non riuscire a muovere nessun muscolo neppure di un centimetro. Persino il suo cuore aveva smesso di battere. Si sentiva come se all'improvviso si fosse trovato di fronte all'immensità dell'universo. Di fronte a esso, lui era così insignificante da poter essere a malapena considerato un granello di polvere. Ma a essere schiacciato da quella pressione non era solo Yun Che. Il Palazzo della Fenice di Ghiaccio, il Regno della Fenice di Ghiaccio, l'intero Regno della Canzone Glaciale... forse persino l'intera Regione Orientale del Regno degli Dei era stata avvolta al suo interno.


Fu allora che una voce tonante e maestosa, che sembrava provenire da un'era passata, risuonò nello spazio, raggiungendo tutti i Reami Stellari della Regione Orientale e le orecchie di tutti i suoi praticanti del mistero.


“Dei quarantamila Reami Stellari del Regno degli Dei, novemila si trovano nella Regione Orientale. L'Assemblea Profound God è un evento prestigioso che si tiene ogni tremila anni nella nostra Regione Orientale. Ma ora, per varie ragioni, anche se sono passati solo settecento anni dall'ultima Assemblea Profound God, a breve se ne terrà un'altra.”


Per effetto di quella voce, l'intera Regione Orientale sembrò paralizzarsi completamente e venne avvolta da un silenzio di tomba. Ogni singolo praticante del mistero sollevò lo sguardo e guardò il cielo. Fu in quel momento che Yun Che, ancora stupito, si accorse di una cosa. Quella trasmissione sonora stava davvero venendo diffusa per tutta la Regione Orientale!!


Era impossibile dire quante volte fosse più grande un Reame Stellare in confronto alla Stella Polo Blu. Per diffondere la sua voce in tutta la Regione Orientale... e penetrare persino all'interno di quella stanza... quanto doveva essere spaventosamente potente l'individuo che stava parlando!? Che concetto scioccante era!?


Gli individui più potenti del Regno degli Dei erano davvero in grado di raggiungere un livello del genere! Un “umano” poteva davvero possedere un potere del genere?


Yun Che aveva sempre desiderato e rispettato profondamente il potere della Via Divina. Ma quella era la prima volta in vita sua che provava davvero “paura” per un potere superiore.


Durante entrambe le sue vite, aveva affrontato molti nemici più potenti di lui. Aveva sconfitto ognuno di loro e ora era più potente di qualsiasi avversario avesse mai combattuto. Ma di fronte al potere che doveva possedere la persona che stava parlando, capì chiaramente il significato della parola “irraggiungibile”.


“Questa sessione dell'Assemblea Profound God è stata annunciata con soli dieci anni di anticipo. Anche se è stato organizzato tutto piuttosto di fretta, questa sessione sarà molto più importante di tutte le precedenti. Inoltre, verrà organizzata e supervisionata dal Regno del Monarca Brahma, il Regno dell'Eternità, il Regno degli Dei Lunari e il Regno degli Dei Stellari.”


Le parole che suscitarono di più l'attenzione di Yun Che furono “Regno degli Dei Stellari”, perché era il luogo da cui proveniva Jasmine. Tuttavia, quell'affermazione scioccò anche l'intera Regione Orientale.


Tutte le precedenti Assemblee Profound God erano state supervisionate dal Regno dell'Eternità.


Stavolta, sarebbe stata davvero organizzata da tutti e quattro i Reami Sovrani della Regione Orientale!


Era un evento senza precedenti nella storia del Regno degli Dei!


Soltanto basandosi su questo, tutti capirono che quell'Assemblea Profound God sarebbe stata senza dubbio molto inusuale.


“Le selezioni preliminari dell'Assemblea Profound God si terranno nel mondo all'interno della Perla dell'Eternità. Fra trenta mesi, l'Assemblea avrà inizio, e subito si apriranno le selezioni preliminari. Tre mesi prima dell'inizio dell'Assemblea, verranno aperte le iscrizioni e il Regno dell'Eternità aprirà i suoi confini agli ospiti di tutta la Regione Orientale.”


I vari Reami Stellari della Regione Orientale restarono stupiti ancora una volta. Gli occhi di innumerevoli praticanti della Via Divina... specialmente di quelli ancora giovani, brillarono improvvisamente con una luce incredula ed entusiasta. La voce che risuonava nel cielo aveva chiaramente detto che stavolta i round preliminari si sarebbero tenuti all'interno della Perla dell'Eternità!


La Perla dell'Eternità era un tesoro divino, unica nell'intero Regno degli Dei. Fin dall'antichità, era un'esistenza trascendentale. Se avessero partecipato all'Assemblea Profound God, anche se non avessero superato le selezioni preliminari avrebbero potuto entrare nella Perla dell'Eternità, già solo poter entrare in contatto con la preziosissima aura al suo interno avrebbe fornito loro immensi benefici!


Eppure il clima di entusiasmo scomparve rapidamente dalla Regione Orientale. Perché quello che la voce annunciò subito dopo fu come una secchiata di acqua ghiacciata versata in testa a tutti i praticanti del mistero in ascolto. Neppure Yun Che se lo sarebbe mai aspettato... e ciò che sentì lo lasciò subito terribilmente scosso.


“Durante l'Assemblea Profound God, il potere divino della Perla dell'Eternità avvolgerà l'intero Regno dell'Eternità. A causa dello scarso tempo a disposizione per i preparativi e dei limiti del potere divino della Perla dell'Eternità, la scala su cui si terrà questa Assemblea Profound God sarà molto inferiore al solito. Soltanto coloro al di sotto dei sessant'anni e con una forza misteriosa non inferiore al Divine Tribulation Realm potranno partecipare alle selezioni preliminari. Inoltre, il potere divino della Perla dell'Eternità non può essere sopportato dai corpi mortali. Quando l'Assemblea inizierà, tutti coloro con una forza misteriosa inferiore al Divine Tribulation Realm non potranno neppure entrare nel Regno dell'Eternità, per nessun motivo. Anche coloro già al suo interno verranno espulsi immediatamente.”
                                


                                



