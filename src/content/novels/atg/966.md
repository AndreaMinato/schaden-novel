---
title: Capitolo 966 – L'Unica Possibilità
pubDate: 2025-02-03T07:52:46.896Z
tags:
    - atg
---


<em><strong>Capitolo Sponsorizzato!!</strong> Grazie Mahesvara98!! 3 in coda, 0/10 donazione</em>


<em>-Alstor</em>






Per partecipare all'Assemblea Profound God, come nelle sessioni precedenti, era necessario avere meno di sessant'anni, il che non era affatto inaspettato.


Tuttavia, quando sentirono che era necessaria una forza misteriosa non inferiore al Divine Tribulation Realm, tutti i praticanti del mistero fino a pochi istanti prima pieni d'entusiasmo ebbero la sensazione di essere stati colpiti da un fulmine a ciel sereno.


Durante le Assemblee precedenti, il requisito era sempre stato il raggiungimento del Divine Soul Realm. Durante il torneo, i giovani praticanti del mistero maturavano notevolmente. Basandosi sulla loro classifica all'interno dell'Assemblea Profound God, era facile immaginare quale sarebbe stata in futuro la forza complessiva del loro Reame Stellare.


Ma stavolta, la forza misteriosa minima era aumentata di un intero Realm!


Eppure, il limite di sessant'anni non era cambiato.


Che razza di geni si doveva essere per raggiungere il Divine Tribulation Realm prima dei sessant'anni? Nel Regno della Canzone Glaciale, uno dei più potenti fra tutti i Reami Intermedi, la setta più potente era la setta della Fenice di Ghiaccio. E persino lì, se qualcuno avesse raggiunto il Divine Tribulation Realm prima dei sessant'anni sarebbe stato in grado di diventare uno dei discepoli di più alto rango della Sala della Divina Fenice di Ghiaccio!


Persino nei potenti Reami Superiori chiunque avesse raggiunto il Divine Tribulation Realm prima dei sessant'anni sarebbe stato considerato un genio.


Il nuovo requisito minimo di forza misteriosa era più che sufficiente a ridurre di più di un migliaio di volte la scala dell'Assemblea! Aveva praticamente trasformato un grande torneo fra praticanti del mistero in uno scontro al quale potevano partecipare solo pochi geni straordinari.


All'inizio a Yun Che non importava nulla dei requisiti necessari per iscriversi all'Assemblea Profound God, siccome parteciparvi non era nei suoi piani fin dall'inizio né credeva di poterci riuscire. Tuttavia, quella limitazione non sarebbe stata applicata solo ai partecipanti, ma addirittura a tutti coloro che sarebbero entrati nel Regno dell'Eternità!


Se qualcuno non avesse avuto una forza misteriosa al Divine Tribulation Realm, non solo non avrebbe potuto iscriversi all'Assemblea, non avrebbe potuto neppure entrare nel Regno dell'Eternità come spettatore! Inoltre, quando la voce proveniente dal cielo aveva spiegato quella condizioni, aveva sottolineato chiaramente le parole “per nessun motivo”.


Quindi, il Realm King del Regno della Canzone Glaciale non avrebbe potuto portarlo all'Assemblea in veste di spettatore, come aveva inizialmente pianificato!


A meno che... lui non riuscisse a raggiungere il Divine Tribulation Realm prima dell'Assemblea Profound God. Ma in quel caso, avrebbe potuto semplicemente prendere parte all'Assemblea per conto suo e non gli sarebbe servito lo speciale aiuto del Realm King per entrare nel Regno dell'Eternità.


Ma in trenta mesi, ovvero solamente due anni e mezzo, passare dal Stadio Sovrano Misterioso al Divine Tribulation Realm...


Anche a Yun Che, sebbene gli fossero già capitati innumerevoli miracoli, non sembrava altro che una sciocchezza.


“...I primi quattro classificati all'Assemblea Profound God riceveranno gigantesche ricompense dal Regno del Monarca Brahma, dal Regno dell'Eternità, dal Regno degli Dei Lunari e dal Regno degli Dei Stellari, mentre ai primi mille classificati verrà permesso di allenarsi all'interno del Regno dell'Eternità Divina per tremila anni...”


Finalmente, quell'aura immensa quanto l'intero universo si disperse, scomparendo insieme alla voce. L'affermazione “ai primi mille classificati verrà permesso di allenarsi all'interno del Regno dell'Eternità Divina per tremila anni” lasciò senza parole l'intera Regione Orientale, ma non suscitò alcuna reazione in Yun Che. Lui doveva ancora riprendersi dallo shock causatogli dalle parole “Divine Tribulation Realm”.


In quell'istante, una voce melodiosa come l'acqua risuonò nella sua mente e nelle sue orecchie: “Yun Che, io e Xiaolan possiamo entrare?”


Era la voce di Mu Bingyun. Yun Che si riprese rapidamente e si rialzò frettolosamente, per poi aprire la porta di pietra della stanza.


Quando Mu Xiaolan e Mu Bingyun entrarono nella camera, gli occhi della seconda erano dispiaciuti, mentre sul volto della prima si poteva distinguere una vaga schadenfreude.


Mu Bingyun vide l'espressione ovviamente attonita di Yun Che e gli disse a bassa voce: “Quella era la 'Voce dell'Eternità', proveniente dal Regno dell'Eternità. La si può sentire chiaramente in tutta la Regione Orientale, anche all'interno di spazi o dimensioni indipendenti. I praticanti del mistero dei vari Reami Stellari sono sempre stati informati riguardo alle Assemblee Profound God attraverso di essa.”


“I preparativi per questa Assemblea Profound God sono iniziati già più di sette anni fa, e varie informazioni sulla data d'inizio hanno iniziato a diffondersi segretamente ormai da tempo. Anche l'annuncio di oggi non si è discostato più di tanto dalle voci. Ma nessuno si aspettava che, oltre al fatto che sono passati solo settecento anni dall'ultima Assemblea, la prossima fosse così diversa dal solito anche per quanto riguarda i requisiti per l'iscrizione e il metodo di svolgimento del torneo. Si terrà davvero nella Perla dell'Eternità. Anche i premi, stavolta, sono piuttosto sorprendenti... tutto dimostra che questa Assemblea Profound God sarà assolutamente straordinaria.”


Yun Che rimase in silenzio.


“Maestra, siccome il limite d'età è rimasto lo stesso ma i requisiti della forza misteriosa sono stati alzati al Divine Tribulation Realm, sicuramente ci saranno molti meno partecipanti, giusto?” chiese Mu Xiaolan.


“Non solo 'molti meno'.” rispose sovrappensiero Mu Bingyun: “La scala di questa Assemblea sarà senza dubbio varie migliaia di volte inferiore rispetto a quelle passate. Dovrebbero esserci solo circa venti o trenta milioni di possibili partecipanti, in totale.”


“Sono davvero pochi.” disse Mu Xiaolan a bassa voce: “Ricordo che soltanto alle selezioni preliminari della scorsa Assemblea Profound God c'erano in totale un miliardo di persone, eppure stavolta ce ne saranno solo venti o trenta milioni.”


In media, si iscrivevano all'Assemblea solo qualche migliaio di partecipanti per ognuno dei novemila Reami Stellari della Regione Orientale. Ovviamente, la maggior parte di loro proveniva dai Reami Superiori e dai Reami Inferiori. Anche se i Reami Inferiori erano i più numerosi, pochi dei loro praticanti del mistero raggiungevano i requisiti necessari per partecipare.


Perciò, era chiaro quale fosse il livello della nuova generazione della Regione Orientale, siccome si poteva dedurre chiaramente dalla forza dei partecipanti.


Perciò, dato che quello era il Regno degli Dei, persino il più debole dei partecipanti era fra i migliori geni della sua generazione.


“Anche se questa restrizione è molto severa e senza precedenti, bisogna ammettere che questa Assemblea è davvero allettante. Già solo il fatto che i round preliminari si terranno nella Perla dell'Eternità è sufficiente a convincere chiunque a partecipare, siccome gli sfidanti potranno entrare in contatto con il potere divino della Perla dell'Eternità. Chi è in grado di partecipare sarà senza dubbio impaziente e farà del suo meglio per allenarsi ed essere all'altezza delle aspettative.”


Lo sguardo di Mu Bingyun assunse un'espressione leggermente diversa, posandosi su Yun Che, ancora in silenzio. Sembrava volergli dire qualcosa, ma esitò.


La restrizione imposta dal Regno dell'Eternità non aveva scioccato soltanto Yun Che, anche Mu Bingyun era stata colta impreparata. Una delle conseguenze immediate sarebbe stata che avrebbe dovuto infrangere la promessa che gli aveva fatto.


Mu Xiaolan, al contrario, era piuttosto allegra: “Maestra, è vero che i primi mille classificati potranno allenarsi nel Regno dell'Eternità Divina? Mi sembra di ricordare che il Regno dell'Eternità permette molto raramente ai membri di altri Reami Stellari di entrare nel Regno dell'Eternità Divina.”


“Anche se sembrerebbe assolutamente impossibile, questo è ciò che ha detto la Voce dell'Eternità a tutta la Regione Orientale, come potrebbe essere falso?” affermò Mu Bingyun.


“Il Regno dell'Eternità Divina... di cosa si tratta?” Chiese improvvisamente Yun Che.


“Il Regno dell'Eternità Divina è un mondo all'interno della Perla dell'Eternità. La Perla dell'Eternità è uno dei sette Tesori Celesti dell'Era degli Dei e, al giorno d'oggi, è l'unico di cui si conosce l'ubicazione...” Mu Bingyun lanciò un'occhiata molto seria a Yun Che, siccome sapeva che lui possedeva un secondo tesoro divino, la Perla del Veleno Celeste.


Ma non sapeva che in realtà aveva con sé anche un altro tesoro divino... lo Specchio del Samsara.


In tutto il gigantesco Regno degli Dei c'era un solo tesoro divino, eppure Yun Che da solo ne possedeva due!


“Fra i sette Tesori Celesti, la Perla dell'Eternità è classificata al quarto posto, al di sotto della Spada Ancestrale della Punizione Celeste, della Ruota della Calamità dell'Infante Diabolico e del Sigillo Primordiale della Vita e della Morte. Un tempo, il Regno dell'Eternità era un Reame Stellare come tanti altri, con una forza complessiva nella media. Non possedeva le supreme eredità divine del Regno degli Dei Stellari o del Regno degli Dei Lunari, eppure divenne uno dei quattro Reami Sovrani della Regione Orientale dopo aver ottenuto la Perla dell'Eternità. Inoltre, ora la sua potenza e il suo prestigio superano quelli di entrambi i due Reami Sovrani a cui ho appena accennato.”


“La potenza della Perla dell'Eternità sta nel suo spazio-tempo indipendente, che segue leggi temporali quasi completamente a sé stanti. Il Regno dell'Eternità Divina è proprio il mondo al suo interno, dotato di leggi temporali proprie. Per ogni giorno nel mondo esterno, dentro al Regno dell'Eternità Divina trascorrono tre anni!”


“Cosa?” Yun Che era terribilmente stupito: “Tre anni all'interno del Regno dell'Eternità Divina corrispondono a un solo giorno al suo esterno? La velocità con cui scorre il tempo... varia di un migliaio di volte? È davvero esagerato... non c'è da sorprendersi che il Regno dell'Eternità sia così forte, allora. Se tutti i suoi membri entrassero nella Perla dell'Eternità a ogni allenamento, allora la velocità di crescita della loro forza misteriosa sarebbe mille volte superiore a quella di chiunque altro!?”


“Ovviamente non è così, ci sono dei limiti.” Mu Bingyun scosse leggermente la testa: “Il potere divino della Perla dell'Eternità non è infinito. Mantenere lo spazio-tempo indipendente al suo interno richiede una quantità enorme di energia. Ormai il Regno degli Dei non è più com'era durante l'Era degli Dei, perciò anche le capacità rigenerative della Perla dell'Eternità sono terribilmente peggiorate. Di conseguenza, il Regno dell'Eternità ha sempre riflettuto con grande attenzione prima di decidere in quali casi usare il potere divino della Perla dell'Eternità e in quali no. Non cercherebbero mai di oltrepassare i suoi limiti e raramente hanno permesso a membri di altri Reami Stellari di entrare nel Regno dell'Eternità Divina.”


“Eppure, stavolta hanno davvero annunciato all'intera Regione Orientale che permetteranno ai primi mille classificati dell'Assemblea Profound God di entrare nel Regno dell'Eternità Divina, dove potranno allenarsi per tremila anni... questo periodo di tempo probabilmente spingerà quasi al limite il potere divino della Perla dell'Eternità. Una generosità del genere non si è mai vista nella storia del Regno dell'Eternità.”


Mu Bingyun corrugò le sopracciglia e mormorò: “I mille individui più forti della nuova generazione della Regione Orientale saranno senza dubbio i futuri sovrani della Regione. Tutti loro avranno sicuramente un talento sconfinato e un futuro inimmaginabile. Portarli nella Perla dell'Eternità e farli allenare per tremila anni creerà di sicuro un migliaio di esperti senza pari... e quando usciranno dalla Perla, saranno passati solo tre anni nel nostro mondo.”


Yun Che: “...”


“Questa Assemblea Profound God è così strana e organizzata di fretta, eppure il Regno dell'Eternità sembra disposto ad aiutare l'intera Regione Orientale a rafforzare le proprie maggiori potenze.” esclamò Mu Bingyun. Sembrava che nel Regno degli Dei ben presto sarebbe successo qualcosa di straordinariamente importante... inoltre, non doveva essere qualcosa legato a un solo Reame Stellare. Al contrario, sembrava trattarsi di una gigantesca questione che il Regno degli Dei avrebbe dovuto affrontare insieme.”


“Tuttavia, il premio per i primi mille classificati non ha nulla a che vedere con il nostro Regno della Canzone Glaciale.” Mu Bingyun intendeva dire chiaramente che nessuno dei discepoli del Regno della Canzone Glaciale avrebbe potuto classificarsi fra i primi mille... infatti, figurarsi tra i primi mille, forse nessuno di loro sarebbe riuscito a classificarsi neppure fra i primi diecimila. “Eppure, non abbiamo altra scelta se non prepararci al meglio, ora che abbiamo ricevuto queste informazioni dal Regno dell'Eternità. Al momento... proverò a cercare dei metodi alternativi per portarti nel Regno dell'Eternità.”


“Maestra di Palazzo, se...” Yun Che strinse leggermente i denti: “E sto solo dicendo se, se il grande Realm King lo chiedesse di persona, forse il Regno dell'Eternità potrebbe fare un piccolo strappo alle regole?”


Mu Bingyun chiuse gli occhi: “Il Regno della Canzone Glaciale è un Reame Intermedio. Anche se il nostro Realm King è famoso per essere allo stesso livello dei Realm King dei Reami Superiori, non è nulla di fronte ai potentissimi Reami Sovrani.”


Anche se Mu Bingyun non aveva risposto apertamente di no, il significato delle sue parole era estremamente chiaro.


“Il grande Realm King presto andrà in isolamento per un po', quindi devo parlare con lei di alcune cose il prima possibile.” Mu Bingyun si voltò: “Considerando il carattere del grande Realm King, dato che ha già accettato la tua richiesta farà tutto il possibile per mantenere la parola data. Ma stavolta, c'è di mezzo una restrizione imposta dai quattro Reami Sovrani, non è qualcosa con cui chiunque può interferire... temo che sarà piuttosto difficile trovare una soluzione.”


“Non preoccuparti, se davvero non potessimo farci niente, ti assicuro che troveremo un altro modo per ripagarti.”


Mu Bingyun sospirò rassegnata, poi si voltò pronta ad andarsene. In pratica, aveva detto a Yun Che che avrebbe fatto meglio a rinunciare alle sue speranze.


“Aspetti!”


Yun Che la chiamò all'improvviso, stringendo sempre più i pugni, al punto che le ossa delle sue dita cominciarono a incrinarsi.


“Questo significa che ho un solo modo per entrare nel Regno dell'Eternità.” Yun Che sollevò lentamente lo sguardo. Quando guardò Mu Bingyun, l'agitazione nei suoi occhi era scomparsa, sostituita da una grande determinazione... e persino una profonda caparbietà.


“Ovvero, raggiungere il Divine Tribulation Realm... prima dell'inizio dell'Assemblea Profound God!” disse lentamente, digrignando i denti, con tutta l'energia e la forza di volontà che aveva in corpo.


Mu Bingyun si fermò e l'espressione sul suo volto divenne attonita per qualche secondo.


“Ah!?” Mu Xiaolan, al fianco di Mu Bingyun, gridò dallo stupore. Si voltò e fissò Yun Che, terribilmente seria, e disse con gli occhi spalancati e in un tono niente affatto scherzoso: “Sei diventato stupido? Mancano solo due anni e mezzo all'Assemblea Profound God. Non duecento, non venti. Solo due anni e mezzo, capisci!? E tu ora sei solo alla fase intermedia del Stadio Sovrano Misterioso. Anche se prendessi una qualche leggendaria pillola divina, non potresti mai raggiungere il Divine Tribulation Realm in così poco tempo... Oh! Anzi, è impossibile anche solo che tu riesca a raggiungere il Divine Soul Realm. Persino entrare nel Divine Origin Realm potrebbe essere difficile.”
                                


                                



