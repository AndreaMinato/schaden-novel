---
title: Capitolo 969 – Allenamento Disperato
pubDate: 2025-02-03T07:52:46.897Z
tags:
    - atg
---


<em><strong>L'ultimo di questa carrellata di capitoli sponsorizzati!! Grazie ancora, Mahesvara98!!</strong> 0 in coda, 0/10 donazione</em>


<em>-Alstor, che ieri alla Games Week ha comprato dei dadi belli</em>






Grazie alla Pillola dell'Anima Ghiacciata di Giada, la forza misteriosa di Yun Che era cresciuta notevolmente in poco tempo. l'Energia Misteriosa all'interno del suo corpo era in preda al caos, ma era un effetto collaterale prevedibile.


Yun Che evocò la Spada Colpo Celeste Nemesi dei Diavoli e ne afferrò l'elsa con entrambe le mani, ma la lama cadde comunque di colpo, scontrandosi violentemente a terra.


Anche se la sua forza misteriosa era aumentata, faceva ancora molta fatica a controllare la Spada Colpo Celeste Nemesi dei Diavoli, il cui peso raggiungeva circa le cinquemila tonnellate, senza aprire i cancelli del Dio Malvagio.


Yun Che si concentrò, aprì Purgatorio e la sua Energia Misteriosa eruppe all'impazzata. Sollevò con ferocia la Spada Colpo Celeste Nemesi dei Diavoli e quel solo movimento fu sufficiente a interrompere istantaneamente la corrente d'aria nello spazio circostante. Yun Che ruggì con decisione e il suo intero corpo fu avvolto dalle Fiamme del Corvo Dorato. Sferrò fendenti con tutta la sua forza e ovunque puntasse la sua spada esplosero devastanti fiumi di fuoco.


Boom boom boom boom boom boom...


La temperatura all'interno della stanza crebbe drasticamente. Quando la foschia ghiacciata si disperse, anche gli Spiriti del Ghiaccio scomparvero rapidamente, spaventati. Dopo l'ultima esplosione di fiamme, Yun Che crollò in ginocchio e la Spada Haven Smiting cadde pesantemente a terra, sfuggendogli quasi di mano.


Sessantasette colpi!


Il progresso di tre livelli del Stadio Sovrano Misterioso lo aveva reso in grado di sferrare sessantasette fendenti con Purgatorio aperto, utilizzando anche le Fiamme del Corvo Dorato. Questo era già un gigantesco miglioramento. Se avesse affrontato ora Ji Hanfeng, era abbastanza sicuro che avrebbe potuto sconfiggerlo anche senza aprire Tuono.


Ma quel progresso era ancora troppo, troppo minuscolo in confronto al suo lontanissimo obiettivo.


“Se... se riuscissi a controllare perfettamente la Spada Haven Smiting senza aprire i cancelli del Dio Malvagio...” mormorò fra sé e sé Yun Che, mentre cercava di riprendere fiato.


<em>Senza aprire i cancelli del Dio Malvagio...</em>


Sollevò lo sguardo e, all'improvviso, si ricordò di quando anni prima si era ritrovato nel mezzo della tempesta spaziale a bordo dell'Arca Primordiale Misteriosa... e dell'immensa crescita nella sua forza misteriosa e nella sua forza fisica dopo esserne uscito.


In seguito, aveva scoperto che inizialmente la tempesta spaziale derivava dal viaggio dell'Arca Primordiale Misteriosa attraverso lo spazio, ma che poi aveva continuato a diventare sempre più intensa perché Jasmine l'aveva manipolata di proposito... così da spingerlo oltre i suoi limiti, ancora e ancora.


Tutte le sue “rinascite” dopo aver superato i suoi limiti lo avevano sempre reso più forte.


<em>Superare... i miei limiti...</em>


Negli occhi di Yun Che brillò all'improvviso uno strano bagliore.


Si sollevò ed estrasse dalla Perla del Veleno Celeste una lastra di pietra quadrata, brillante come una stella – era la Pietra Lucestellare che gli era stata donata da Mu Sushan.


Yun Che salì attentamente sulla Pietra Lucestellare. Vi si sedette lentamente sopra e all'improvviso un flusso d'aria lo avvolse completamente. Lo fece sentire decisamente rinvigorito e anche molto meno stanco di prima.


Quel flusso d'aria poteva sembrare misterioso e particolare alle altre persone, ma per Yun Che era molto familiare, siccome sapeva bene cos'era... infatti erano si trattava chiaramente delle energie della natura!


Quella pietra immagazzinava davvero le energie del Cielo e della Terra!


In base alle descrizioni della Pietra Lucestellare che aveva sentito, Yun Che pensava che il suo effetto fosse di accelerare la circolazione di Energia Misteriosa. Non si sarebbe mai aspettato che fosse davvero in grado di raccogliere al suo interno le energie del Cielo e della Terra... in effetti era davvero una pietra magica, formatasi dopo essere stata illuminata per innumerevoli anni dalla luce delle stelle!


Quella scoperta rese Yun Che incredibilmente entusiasta. Si concentrò immediatamente e cominciò a incanalare a Grande Via del Budda.


L'energia spirituale della natura nel Regno degli Dei era già di per sé parecchie volte più pura e densa che nei piani d'esistenza inferiori. Sommando questo alle proprietà straordinarie della Pietra Lucestellare, le energie del Cielo e della Terra cominciarono a scorrere dentro Yun Che come un fiume in piena, rigenerando rapidamente l'Energia Misteriosa che aveva esaurito.


Dopo trenta minuti, Yun Che aprì gli occhi.


Aveva completamente terminato la sua Energia Misteriosa, eppure l'aveva recuperata del tutto in soli trenta minuti!


Una velocità del genere era così scioccante da poter quasi far tremare il mondo, e sarebbe stata sufficiente a lasciare senza parole persino un individuo potente quanto Mu Sushan.


Saltando giù dalla Pietra Lucestellare, Yun Che afferrò di nuovo la sua Spada Colpo Celeste Nemesi dei Diavoli e il suo sguardo divenne immediatamente feroce e risoluto.


“Tuono!!”


Boom!!


Il boato esplosivo dell'Energia Misteriosa fu così assordante e potente che, come se intere montagne fossero crollate, il vento sferzante all'interno della stanza si fermò per poi ricadere subito nel caos. Era come se Yun Che si fosse trasformato in una belva infuriata. Sferrò un fendente con enorme ferocia, creando una devastante tempesta di Energia Misteriosa.


Si sentì un'esplosione incredibilmente rumorosa e il terreno della stanza di coltivazione venne frantumato. Vari frammenti di roccia volarono dappertutto. Al secondo colpo, la terra stessa venne subito scagliata in aria. Al terzo, tutti i frammenti di pietra ancora a mezz'aria vennero ridotti in polvere.


Anche se aveva sferrato solo tre colpi, sulle braccia di Yun Che si erano già aperte delle ferite dalle quali sgorgava del sangue. Tuttavia, non sembrava avere la minima intenzione di smettere e l'espressione sul suo volto sembrava quella di un lupo selvaggio. Quando sferrò il quarto fendente, sulla lama della Spad Colpo Celeste Nemesi dei Diavoli si accesero delle fiamme scarlatte. Nel raggio di vari chilometri di fronte a lui, tutto si trasformò subito in un mortale mare di fiamme.


Boom! Boom!! Boom – – –


Sferrava ogni attacco con tutte le sue forze; i suoi colpi sembravano diretti contro il suo peggior nemico.


Dopo sette attacchi, alla fine Yun Che grugnì dal dolore, con l'Energia Misteriosa ormai esaurita. La Spada Colpo Celeste Nemesi dei Diavoli gli cadde di mano e rimase a lungo inginocchiato a terra. Tremava senza sosta dalla testa ai piedi, con centinaia di rivoli di sangue che fuoriuscivano da ogni parte del suo corpo, tingendolo completamente di rosso.


Tuono non era affatto qualcosa che fosse in grado di controllare, ora come ora. Gli effetti collaterali dovuti a quei sette attacchi a piena potenza con Tuono aperto erano terribili, ma se li aspettava. Ora, ogni movimento gli causava un dolore lancinante e aveva la sensazione che tutte le sue ossa fossero state spezzate. I suoi muscoli tremavano senza controllo e quasi il trenta percento dei suoi meridiani si erano spezzati.


“Cough... cough cough...” Yun Che si sollevò lievemente da terra con un braccio e sputò un po' di sangue.


Se chiunque altro avesse subito le stesse ferite, sarebbe stato già mezzo morto.


Inoltre, avrebbero anche ricevuto danni irreparabili alle Vene Misterioses.


Yun Che rimase per parecchio tempo a terra, quasi paralizzato, poi riuscì finalmente a strisciare con fatica verso la Pietra Lucestellare. Mentre si trascinava sul terreno, lasciava una scia di sangue dietro di sé.


<em>Sì, proprio così...</em>


<em>Proprio così... superando i miei limiti... sentendomi sempre a un passo dalla morte!</em>


Yun Che, incredibilmente, scoppiò a ridere. Dopo essere rimasto immobile per un po', all'improvviso strinse i denti e ringhiò gravemente, trascinandosi sulla Pietra Lucestellare. Vi si sedette sopra con grande difficoltà, in una posizione scomposta, e cominciò ad attivare la Grande Via del Budda. Grazie agli effetti straordinari della Pietra Lucestellare, le energie del Cielo e della Terra si raccolsero e fluirono rapidamente dentro Yun Che, guarendo il suo corpo e le sue Vene Misterioses.


Stavolta, fu completamente diverso dalla precedente. Prima aveva soltanto esaurito la sua Energia Misteriosa, mentre ora era ferito gravemente e aveva abusato ancora di più della sua Energia Misteriosa.


Anni prima, quando aveva affrontato il Sovrano Diabolico Moon Slaugther all'interno del suo Nido, gli era servita un'intera settimana per guarire dagli effetti collaterali dell'apertura di Tuono.


Probabilmente era l'unica persona nell'intero universo a poter guarire completamente da ferite così gravi senza alcun effetto residuo negativo permanente. Se fosse stato chiunque altro, figurarsi guarire, sarebbe stato un miracolo anche solo se fosse sopravvissuto. E anche se fosse sopravvissuto, sarebbe stato per sempre menomato nel corpo e nelle Vene Misterioses.


Stavolta...


Dopo due ore, Yun Che non era più pallido e stava lentamente recuperando colore in volto.


Dopo quattro ore, il suo respiro tornò completamente stabile.


Dopo otto ore... Yun Che aprì lentamente gli occhi, con uno sguardo che non sembrava minimamente indebolito.


In sole otto ore, era completamente guarito e aveva recuperato tutta la sua Energia Misteriosa!


“D'accordo!”


Yun Che saltò giù dalla Pietra Lucestellare e quando toccò terra stava già brandendo di nuovo la Spada Colpo Celeste Nemesi dei Diavoli. Dal suo corpo ripresero subito a erompere flussi di forza misteriosa impazzita che crearono correnti di vento.


Pochi istanti dopo essere guarito completamente dagli effetti collaterali di Tuono, lo riaprì ancora una volta.


La sua forza divenne immediatamente inimmaginabile e la Spada Colpo Celeste Nemesi dei Diavoli gli sembrò particolarmente leggera, ma al tempo stesso tutte le cellule del suo corpo tremavano per la violenta Energia Misteriosa, come se stessero per esplodere da un momento all'altro.


L'espressione di Yun Che era agguerrita. Concentrando tutta la sua forza di volontà nella Spada Colpo Celeste Nemesi dei Diavoli, scattò in avanti il più velocemente possibile... ogni volta che apriva Tuono, si spingeva a un passo dalla morte. A ogni attacco sferrato con tutte le sue forze, si avvicinava un po' di più all'abisso.


Stava rischiando la sua vita; lo aveva già fatto utilizzando la Pillola dell'Anima Ghiacciata di Giada e ora lo stava facendo di nuovo, aprendo Tuono. Il motivo per cui stava facendo tutto quello era semplicemente per poter avere una chance di rivedere Jasmine.


Ma per Jasmine, era disposto a dare tutto ciò che aveva. Anche se non era neppure sicuro di avere una possibilità di rivederla.


Bang!!


La Spada Colpo Celeste Nemesi dei Diavoli cadde molto lontano e Yun Che cadde di nuovo a terra. Tremava dal dolore e sotto di lui si formò rapidamente una pozza di sangue.


Anche stavolta era riuscito a sferrare solo nove fendenti, ma l'ultimo oltre a essere rafforzato dalle Fiamme del Corvo Dorato era anche un Annientamento Supremo, il suo attacco più dispendioso in termini di energia. Subito dopo averlo usato quasi metà dei vasi sanguigni e dei meridiani delle sue braccia erano collassati, specialmente nel braccio destro, da cui ora il sangue sgorgava come una fontana.


La sua vista era annebbiata, provava un dolore lancinante in tutto il corpo e capì che stava per svenire. Si morse la lingua e fece di tutto per non perdere conoscenza. Poi si trascinò fino alla Pietra Lucestellare, sebbene quel corpo non gli sembrasse neanche più suo.


“Hah... posso... continuare... so che... posso farcela...”


Quasi senza respiro, Yun Che riuscì a salire sulla Pietra Lucestellare e ancora una volta entrò in meditazione.


Se degli altri praticanti del mistero avessero provato ad allenarsi in quel modo, la maggior parte di loro sarebbe rimasta menomata dopo un solo tentativo, anche se forse non gravemente.


Ma grazie al Corpo del Dio Drago, alle Vene Misterioses del Dio Malvagio e alle capacità rigenerative della Grande Via del Budda... Yun Che era l'unica persona al mondo a poter rischiare la vita con quel tipo di allenamento estremo.


Dopo alcune ore, Yun Che guarì di nuovo. Nell'istante stesso in cui scese dalla Pietra Lucestellare, aprì ancora una volta Tuono...


Mentre usava Tuono, la sua Energia Misteriosa si esauriva completamente in pochissimo tempo e il suo corpo riportava terribili ferite, lasciandolo a un passo dalla morte. Se si fosse distratto troppo o se la sua forza di volontà avesse vacillato, non sarebbe riuscito a restare cosciente e a curarsi, perciò quasi di sicuro sarebbe morto all'istante.


Anni prima, nell'Arca Primordiale Misteriosa, la pressione sul suo corpo era maggiore ma quella sulla sua Energia Misteriosa inferiore.


Stavolta, tuttavia, i danni che riportava continuamente al corpo e alle Vene Misterioses erano immensi.


La stanza di coltivazione divenne ben presto un paesaggio devastato. Di fronte alla potenza distruttiva della Spada Colpo Celeste Nemesi dei Diavoli, sembrava che persino le sue capacità di riparazione automatica fossero rallentate, tanto erano messe a dura prova. Yun Che continuò ad aprire forzatamente Tuono, attaccare alla massima potenza fin quasi a morire e poi a curarsi con la Pietra Lucestellare e la Grande Via del Budda, per poi aprire ancora Tuono e curarsi ancora... e ancora...


Ancora e ancora, un giorno dopo l'altro, un mese dopo l'altro, in un ciclo senza fine.


Per tutto il tempo, fu attanagliato dal dolore lancinante, dalla disperazione e dal terribile pericolo incombente della morte. Sembrava che non gli importasse di nient'altro e fosse improvvisamente diventato un pazzo, posseduto da un qualche spirito che lo spingeva ad allenarsi con un metodo così folle, violento e disumano.


Non sapeva quali sarebbero state le conseguenze di quel suo metodo di coltivazione della forza misteriosa. Ma per raggiungere il suo lontanissimo obiettivo, doveva assolutamente spingersi oltre i suoi stessi limiti... questo era ciò che Jasmine gli aveva insegnato, e l'unica soluzione a cui era riuscito a pensare.
                                


                                



