---
title: Capitolo 972 – Mu Yizhou
pubDate: 2025-02-03T07:52:46.897Z
tags:
    - atg
---


<em>Capitolo regolare, 0 in coda, 0/10 donazione</em>


<em>-Alstor, che si scusa per aver pubblicato così tardi, ma oggi il suo computer sembrava fare di tutto per non funzionare.</em>






“Fra... Fra... Fratello Maggiore Yun Che...” quando vide Yun Che calpestare davvero la gamba di Liu Hang e spezzarla, Feng Mo, che stava proprio per rialzarsi, cadde di nuovo in ginocchio. Era così scioccato che gli occhi sembravano sul punto di schizzargli fuori dalle orbite e mentre parlava non riuscì a smettere di balbettare.


Le parole di Yun Che fecero subito restringere le pupille di Liu Hang fino alle dimensioni di uno spillo. Quella fredda e diabolica risata, il dolore lancinante che provava alla gambe e il rumore delle sue ossa che si rompevano gli fecero capire chiaramente che la persona di fronte ai suoi occhi aveva davvero menomato Ji Hanfeng e il nipote della Maestra della Sala Principale proprio di fronte agli occhi di quest'ultima.


Non li aveva soltanto sconfitti o feriti gravemente... sia Li Mingcheng sia Ji Hanfeng erano stati ridotti a due invalidi e, secondo le voci, non avevano alcuna speranza di guarire del tutto. Yun Che era stato così crudele da far venire la pelle d'oca a chiunque.


E ora, quel mostro così sadico gli aveva rotto la gamba!


Fu in quel momento che capì una cosa incredibilmente spaventosa... se aveva osato menomare il nipote della Maestra della Sala Principale, perché mai non avrebbe dovuto avere il coraggio di rendere davvero invalido anche lui!?


Un profondo terrore nacque dentro di lui e i suoi tremiti di dolore divennero convulsioni di paura. Distese una mano, toccò la Giada della Fenice di Ghiaccio sulla sua spalla e sibilò, in preda al panico: “Cugino... salvami... mi vogliono uccidere... salvami... salvami!! Ahhh!!”


Yun Che calpestò il palmo dell'altra sua mano e gli disse freddamente: “Te lo ripeto, dacci tutti i Semi Seta di Neve che hai, altrimenti...”


“Te li darò... te li darò...”


Liu Hang era terrorizzato, davvero terrorizzato. Sopportando il dolore alla gamba e senza osare neppure far circolare la sua Energia Misteriosa per ridurlo, toccò la sua Giada della Fenice di Ghiaccio, prese quattro Semi Seta di Neve e li porse a Yun Che con uno sguardo spaventato.


Yun Che non li prese. Si limitò a ridere, glaciale: “Liu Hang, a quanto pare hai qualche problema all'udito. Ti ho detto di darmi tutti i Semi Seta di Neve che hai, eppure ne hai presi soltanto quattro per provare a ingannarmi. Se non mi obbedirai le conseguenze saranno piuttosto gravi, sai?”


“No... no.” Liu Hang scosse la testa, intimorito: “Ho soltanto questi con me. Davvero, non ne ho altri...”


“Fratello Maggiore Yun Che.” anche Feng Mo si intromise frettolosamente: “Noi discepoli della Sala Glaciale riceviamo soltanto un Seme Seta di Neve ogni tre mesi e di solito li usiamo subito. Quattro Semi sono l'equivalente di un anno, sono già davvero molti...”


“Ah!!!!”


Feng Mo non aveva ancora finito di parlare, quando all'improvviso riecheggiò un grido miserabile. Il piede di Yun Che aveva schiacciato violentemente l'altra gamba di Liu Hang, spezzando il suo femore.


“Ora, mi vuoi dare tutti i Semi Seta di Neve che hai o no?” domandò lentamente Yun Che, fissando il volto distorto dal dolore di Liu Hang.


“Io... io, davvero... ho solo... solo questi... anche se mi uccidessi... non potrei dartene... altri...” ognuna delle parole di Liu Hang era spezzata dal dolore e tutti i suoi muscoli erano in preda a spasmi.


“Heh.” Yun Che sogghignò: “A quanto pare non ti metterai a piangere finché non sarai di fronte alla tua tomba, huh.”


Yun Che distese una mano e un frammento di spada si sollevò dal terreno, volando poi fra le sue dita. Poi, tenendola fra il pollice e l'indice, abbassò lentamente l'affilata scheggia di metallo finché non fu a pochi centimetri dal ventre di Liu Hang, che spalancò immediatamente gli occhi: “Lascia che ti dia una mano a ricordare per l'ultima volta. Hai altri Semi Seta di Neve o no? Se ti ricorderai correttamente, non ci saranno problemi. Ma se ti sbaglierai... dovrai vivere da invalido per il resto di questa vita.”


Fissando il frammento di lama a pochi centimetri dal suo addome, Liu Hang divenne istantaneamente pallido come uno spettro. Non aveva mai avuto paura delle minacce di nessuno, perché nessun discepolo della Sala Glaciale avrebbe mai avuto il coraggio di menomarne un altro. Ma la persona di fronte a lui... aveva osato rendere invalido il nipote della Maestra della Sala Principale di fronte a tutti!


Yun Che era un pazzo e non aveva neppure esitato a spezzargli entrambe le gambe sebbene avesse nominato il suo famoso cugino Mu Yizhou!


“No... no, no... non lo... ora ricordo, ora ricordo!!” Liu Hang era fuori di sé dalla paura. Distese di nuovo una mano verso la Giada della Fenice di Ghiaccio e prese altri ventinove Semi Seta di Neve, tutti in una volta. Le sue mani tremavano già moltissimo, perciò non appena li prese ne fece cadere parecchi per terra.


Oltre ai quattro di prima, aveva altri ventinove Semi Seta di Neve.


Feng Mo aveva la bocca spalancata ed era completamente senza parole.


“Questi... sono tutti quelli che ho... sono davvero tutti quelli che ho...” Dopo aver preso quei Semi Seta di Neve, si sentì esausto e senza forze. Era a terra, paralizzato dal terrore, e riusciva soltanto a tremare e a implorare pietà.


Alcuni di quei Semi Seta di Neve erano per lui, ma gli altri avrebbero dovuto essere dei doni con cui intendeva conquistare il favore del Vice Maestro di Sala, del Diacono della Disciplina, e via dicendo... lo faceva ogni anno.


“Heh, a quanto pare hai portato a termine parecchi affari loschi.” Yun Che prese tutti i Semi Seta di Neve con uno scatto della mano. Le dita con cui teneva il frammento di lama si mossero improvvisamente, ci fu un freddo bagliore e subito dopo la scheggia di metallo si conficcò nel braccio sinistro di Liu Hang, perforando persino l'osso.


Si sentì un grido raggelante, come quello di un maiale al macello. Un istante più tardi, Yun Che si era già voltato senza degnare Liu Hang di un altro sguardo e si stava dirigendo verso Di Kui.


La crudeltà di Yun Che e le condizioni pietose di Liu Hang avevano terrorizzato Di Kui così tanto che i suoi organi stavano per collassare. Quando vide Yun Che camminare improvvisamente verso di lui, la sua anima quasi abbandonò il suo corpo. Cadde subito a terra e prese tutti i suoi Semi Seta di Neve il più in fretta possibile, gridando: “Questi sono tutti i miei Semi Seta di Neve... davvero, ho solo questi, per favore lasciami andare... lasciami andare, giuro che non farò mai più nulla del genere.”


Se aveva ridotto persino Liu Hang in quello stato, lui come avrebbe potuto sperare di avere qualche speranza?


Yun Che prese i sei Semi Seta di Neve di Di Kui e poi calpestò il suo braccio sinistro.


“Waahhh –– ––”


Di Kui si strinse il braccio e rotolò a terra in preda al dolore. Yun Che si voltò e disse, con gli occhi socchiusi: “Liu Hang, dovresti imparare dal tuo leccapiedi. Se mi avessi obbedito prima, non avresti sofferto così tanto.”


Liu Hang era a terra e tremava dalla testa ai piedi. Non osò neppure rispondere, sperava solo che quell'incubo finisse il prima possibile.


Yun Che tornò da Feng Mo, ancora scioccato, e gli mise fra le mani tutti e trentanove i Semi Seta di Neve: “Questo è il loro risarcimento per te. Se credi che non sia abbastanza, allora vai lì e spezza pure anche tu un po' di ossa delle loro braccia o delle loro gambe.”


Trentanove Semi Seta di Neve... quella era senza dubbio una quantità di risorse immensa per un discepolo della Sala Glaciale.


Ovviamente Feng Mo era più che felice di vedere come Yun Che aveva ridotto Liu Hang e Di Kui, ma al tempo stesso era anche molto spaventato, perché era stato davvero troppo audace e crudele. Cominciò persino a provare pena per loro due.


“No, non posso...” ora che aveva in mano i Semi Seta di Neve, Feng Mo non sapeva cosa fare.


“Te l'ho già detto, te li hanno dati loro come risarcimento. Ti spettano, io non c'entro. E poi, probabilmente non saprei che farmene.” disse Yun Che, sorridendo.


Feng Mo scosse la testa e rispose rapidamente: “Quella riguardante i Semi Seta di Neve era solo una questione di scarsa importanza, eppure... Fratello Maggiore Yun Che, non solo mi hai salvato, mi hai persino vendicato e ora ho così tanti Semi Seta di Neve... ma, ma se il cugino di Liu Hang è davvero il discepolo di punta di un Palazzo della Fenice di Ghiaccio, allora... allora le cose non potranno che peggiorare! Svelto, vattene subito, probabilmente Liu Hang ha inviato una trasmissione sonora a suo cugino già da parecchio...”


“Non preoccuparti per me.” rispose Yun Che, per nulla agitato: “Dopotutto sono anche io un discepolo ufficiale di un Palazzo della Fenice di Ghiaccio e la mia Maestra di Palazzo si preoccupa molto per me. Siccome siamo entrambi discepoli di due Palazzi della Fenice di Ghiaccio, non potrebbe farmi nulla. Inoltre, sono stati loro due a essere dalla parte del torto fin dall'inizio, meritavano di essere puniti.”


“Ma...”


“Fratello Minore, cosa ci fai qui!?”


Proprio quando Feng Mo stava per dire qualcosa, sentirono alle loro spalle la voce di una giovane ragazza che sembrava piuttosto di fretta.


Mu Xiaolan scese dal cielo e atterrò accanto a loro, vedendo improvvisamente le due persone accasciate nel mezzo della neve. Una rotolava per terra e gridava, ricoperta di sangue, mentre la seconda sembrava quasi svenuta.


“Sorella Maggiore.” la salutò immediatamente Feng Mo.


“Guarda chi c'è, Xiaolan... cough, intendevo, Sorella Maggiore. Come facevi a sapere che ero qui? È impossibile che stessi passando da queste parti per puro caso, giusto?” domandò Yun Che, confuso.


Mu Xiaolan rispose, infastidita: “Non ti vergogni a chiedermelo? Da quando sei entrato nel Palazzo della Fenice di Ghiaccio, non hai ritirato la tua quota di risorse per tre mesi di fila. La Maestra mi ha ordinato di prenderle al posto tuo e mi ha persino chiesto di portartele, ma poco fa mi sono accorta che non eri nella stanza di coltivazione, quindi ho seguito l'aura della tua Giada della Fenice di Ghiaccio fino a qui. Cos'è successo di preciso? Qual è il problema con quei due?”


<em>Ha seguito l'aura della mia Giada della Fenice di Ghiaccio? Si può davvero utilizzare anche così questa Giada?</em>


“Sorella Maggiore Xiaolan.” Feng Mo si ricordò il nome di Mu Xiaolan e spiegò immediatamente cos'era successo per difendere Yun Che: “Loro due sono nella mia stessa Sala Glaciale e hanno provato a rubare i Semi Seta di Neve che avevo appena ricevuto. Mi sono rifiutato di darglieli e mi hanno attaccato, addirittura rompendomi un braccio. Per fortuna, il Fratello Maggiore Yun Che è arrivato giusto in tempo e li ha puniti per me.”


Mentre parlava, Feng Mo mostrò le ferite sul suo corpo.


“Oh, è andata così. Che persone disgustose che sono, quei due. Tuttavia, Fratello Minore Yun Che, hai esagerato. Avresti dovuto cacciarli via e poi riferire l'accaduto al Diacono della Disciplina della Sala Glaciale. È molto probabile che queste tue azioni eccessivamente violente causino problemi.” Mu Xiaolan sgridò Yun Che per abitudine.


“...” le labbra di Yun Che si incurvarono, ma non si preoccupò di rispondere. Feng Mo sollevò leggermente le spalle, anche lui avrebbe voluto dire qualcosa ma decise di trattenersi e si morse la punta della lingua.


“Tu!” l'atteggiamento disinvolto di Yun Che irritò Mu Xiaolan, che sbuffò. Poi si voltò verso Liu Hang, ricoperto di sangue, e disse preoccupata: “Non li avrai menomati, come tre mesi fa... AH!?”


Mu Xiaolan si interruppe all'improvviso e i suoi bei occhi si spalancarono in un istante: “Liu... Liu Hang!?”


“Oh? Lo conosci?” chiese Yun Che, con gli occhi socchiusi.


“Lui... lui... lui è...” Mu Xiaolan adesso aveva un'espressione completamente diversa e stava persino balbettando: “Lui è Liu Hang... suo cugino è... è Mu Yizhou del Primo Palazzo della Fenice di Ghiaccio e anche Mu Luoqiu del Tredicesimo palazzo è sua cugina. Lui... tu...”


“Oh... e quindi?” Yun Che sbuffò leggermente.


“T-t-tu... sei un gigantesco idiota!” Mu Xiaolan era così agitata da sentirsi sul punto di svenire. Batté i piedi per terra e desiderò di poter gridare a squarciagola contro Yun Che: “Sapevi che suo cugino è Mu Yizhou, il discepolo di punta del Primo Palazzo!? È il discepolo più forte del Primo Palazzo, capisci! È già al decimo livello del Divine Soul Realm! Uno come lui potrebbe ucciderti con un dito solo! Probabilmente sarà uno dei partecipanti alla prossima Assemblea Profound God. E anche l'altra sua cugina, Mu Luoqiu del Tredicesimo Palazzo, potrebbe essere fra i cento discepoli migliori della setta. Provengono entrambi da una grande famiglia, molto influente nella regione ovest del Regno della Canzone Glaciale, che ha persino un legame molto stretto con il Regno della Fenice di Ghiaccio. Non posso credere che tu abbia davvero... che tu abbia davvero...”


Mu Xiaolan afferrò frettolosamente le maniche della veste di Yun Che: “In ogni caso, andiamocene subito da qui e cerchiamo velocemente la Maestra! Altrimenti, se Mu Yizhou e Mu Luoqiu lo scoprissero, allora...”


“Heh, ormai non è troppo tardi per andarsene?”


Una voce grave e minacciosa li raggiunse improvvisamente dall'alto. Sentendola Mu Xiaolan, già in preda al panico, rimase scioccata e il suo esile viso impallidì.


Liu Hang, ancora fermo a terra, reagì come se avesse sentito la voce di una divinità. Si agitò e urlò: “Cugino, sono qui... cugino!”
                                


                                



