---
title: Capitolo 973 – Odio Estremo
pubDate: 2025-02-03T07:52:46.897Z
tags:
    - atg
---


<em>Capitolo regolare, 0 in coda, 0/10 donazione</em>


<em>-Alstor</em>






Bang!!


Una persona cadde improvvisamente dal cielo, come un meteorite, facendo tremare tutto il terreno circostante.


Era un uomo giovane e alto più di due metri e trenta, aveva una corporatura robusta e le sue sopracciglia erano spesse e nere come la pece. Non appena comparve, creò una pressione schiacciante, quasi soffocante. Atterrò accanto a Liu Hang, eppure non degnò di un solo sguardo Yun Che e gli altri, limitandosi a controllare subito le ferite di suo cugino.


“Cugino...” disse Liu Hang, quasi singhiozzando. Riuscì finalmente a smettere di tremare, poi si voltò con fatica e indico Yun Che: “È stato lui! Lui è Yun Che! È stato lui a ridurmi così!”


“Mu... Mu... Mu Yizhou!” Mu Xiaolan impallidì. Non appena aveva riconosciuto Liu Hang, aveva compreso la gravità della situazione. Non si aspettava che si sarebbe davvero trovata in guai così grossi prima ancora di avere il tempo di reagire.


“Ah! Lui... lui è...” Feng Mo rimase paralizzato dal terrore. Il discepolo di punta del Primo Palazzo della Fenice di Ghiaccio... per tutti i nuovi discepoli della Sala Glaciale, era un individuo straordinario.


Yun Che: “...”


Quell'uomo robusto dall'aura stupefacente era davvero il cugino di Liu Hang... il miglior discepolo del Primo Palazzo – Mu Yizhou!


Mu Yizhou distese una mano e un freddo bagliore del colore del ghiaccio avvolse immediatamente la gamba di Liu Hang, iniziando a trattare le sue ferite. Poi, il suo sguardo cadde sulla spalla del cugino e mormorò: “È stato veramente brutale, Umpf.”


“Quel Yun Che... è semplicemente un pazzo!” gridò con rabbia Liu Hang: “Non mi ha soltanto ridotto in queste condizioni, mi ha persino...”


“Basta!” lo interruppe Mu Yizhou in tono grave: “Non ti senti già abbastanza in imbarazzo per lo stato in cui ti trovi!?”


“No, cugino, non capisci!” rispose Liu Hang, terrorizzato: “Non mi ha soltanto ferito così gravemente, non ci ha neppure... non ci ha neppure mostrato il minimo rispetto! Gli ho detto che sono tuo cugino e qual è il tuo status, eppure non mi ha comunque lasciato andare. Al contrario... poco fa stava per menomarmi. Mi ha persino... mi ha persino chiesto chi diavolo fosse Mu Yizhou.”


“Cosa!?” lo sguardo di Mu Yizhou divenne immediatamente più cupo. Se l'altra persona avesse ridotto Liu Hang in quelle condizioni senza sapere che lui era suo cugino, sarebbe stato completamente diverso. Ma lo sapeva!


“Esatto, ha... ha detto proprio così.” confermò subito Di Kui, ancora a lato: “Fratello Maggiore Yizhou, non ci sarebbe nessun problema se fossimo stati umiliati soltanto noi due, ma Yun Che non le ha mostrato il minimo rispetto e l'ha persino insultata con quelle parole. Fratello Maggiore Yizhou, non può lasciare che la passi liscia.”


Mu Xiaolan era fuori di sé dall'agitazione e quando sentì quelle affermazioni, anche lei chiese allarmata a Yun Che: “L'hai... l'hai davvero detto?”


Yun Che incrociò le braccia davanti al petto, senza nemmeno preoccuparsi di rispondere. Si limitò a dire a Feng Mo, dietro di lui: “Feng Mo, vai pure via per primo.”


Anche se Feng Mo aveva un aspetto terribile ed era incredibilmente spaventato, scosse comunque la testa con decisione. Fu proprio in quel momento che Mu Yizhou si alzò lentamente in piedi e il suo sguardo da spento divenne tagliente come un coltello, facendo sobbalzare contemporaneamente Mu Xiaolan e Feng Mo. Senza rendersene conto, indietreggiarono di un passo.


Quella era la sensazione che provavano i deboli quando venivano guardati dall'alto in basso dai forti. Sebbene anche Mu Xiaolan fosse una discepola del Palazzo della Fenice di Ghiaccio, era stata ammessa per motivi politici ed era chiaramente molto più debole di Mu Yizhou, che era addirittura uno dei discepoli di punta.


“Yun Che?” gli occhi di Mu Yizhou si restrinsero e nella sua espressione minacciosa comparve anche una traccia di disprezzo: “Ho sentito molto questo nome, negli ultimi tempi. Ho sentito dire che il giorno stesso in cui sei arrivato nel Regno della Canzone Glaciale hai sfruttato la protezione della Maestra di Palazzo Bingyun per offendere addirittura la Maestra di Sala Fengshu. E ora, sei stato così arrogante da offendere anche me!?”


Mu Xiaolan rispose prontamente: “Fratello Maggiore Yizhou, non è andata come credi, è stato il Fratello Minore Liu Hang a...”


“Non me ne importa niente!” Mu Yizhou interruppe bruscamente Mu Xiaolan. Naturalmente sapeva bene che razza di spazzatura fosse Liu Hang. Ma non importava quale fosse il motivo, qualcuno che era soltanto al Stadio Sovrano Misterioso e proveniva persino da un piano d'esistenza inferiore aveva davvero osato mancargli di rispetto e ridurre in quelle condizioni suo cugino. Da quando era entrato nel Palazzo della Fenice di Ghiaccio, non c'era mai stato nessuno che osasse offenderlo. Come poteva lasciar correre come se niente fosse?


“In questo momento, l'unica cosa che vedo sono le terribili ferite subite da mio cugino. Non credete di dovermi risarcire?”


“Non stai dicendo tutto nell'ordine sbagliato?” commentò distrattamente Yun Che, nonostante lo sguardo minaccioso di Mu Yizhou: “Tuo cugino Liu Hang ha prepotentemente rubato le risorse di altri discepoli della Sala Glaciale. Ha persino ferito una delle sue vittime, ma poi sono intervenuto io. In quanto discepolo del Palazzo della Fenice di Ghiaccio, ovviamente dovevo fare qualcosa. Credo siamo tutti d'accordo che Liu Hang ora si trova in quelle condizioni perché lo merita, non c'è niente di sbagliato. In quanto cugino maggiore di Liu Hang, se ti vergognassi di non essere riuscito a educarlo come si deve, dovresti scusarti sinceramente con tutti i Fratelli Minori che hanno sofferto per la crudeltà di Liu Hang e dovresti risarcirli. Poi, se porterai via Liu Hang e lo terrai d'occhio severamente, forse potrei persino chiamarti rispettosamente Fratello Maggiore. Tuttavia, anziché vergognarti, adesso ti stai comportando aggressivamente e ci hai persino chiesto di risarcirti.”


Yun Che rise freddamente: “Heh, oh, aspetta. Se Liu Hang non fosse tuo cugino, se non ci fossi tu a proteggerlo, credi davvero che oserebbe lo stesso agire così spudoratamente nella Sala Glaciale? Credo che, in fondo, la spazzatura sia sempre imparentata con altra spazzatura. Se il discepolo di punta del Primo Palazzo della Fenice di Ghiaccio è davvero un rifiuto del genere, allora la situazione è veramente tragica.”


Yun Che lasciò senza parole Mu Yizhou e quasi fece scoppiare il cuore di Mu Xiaolan, che lo afferrò frettolosamente per le maniche e lo fece indietreggiare, mettendosi di fronte a lui e dicendo: “Fratello Maggiore Yizhou, Yun Che è... l-l-lui è appena arrivato nel Regno della Canzone Glaciale, quindi non capisce nulla, né sa chi sei. Del resto... del resto, ha anche dei problemi al cervello, quindi non dovresti abbassarti a discutere con lui. A-a-a proposito della questione di oggi, riferirò tutto alla mia Maestra e sicuramente lei risarcirà a dovere te e il Fratello Minore Liu Hang.”


“Umpf, non sono stato chiaro? Liu Hang deve incolpare soltanto sé stesso! Ho sprecato così tanto tempo per educarlo! Mi sta bene che tu non mi voglia ringraziare, ma in base a cosa vorresti un risarcimento da parte mia?” domandò Yun Che, sbuffando freddamente.


“T-tu... perché non sei rimasto zitto!” Mu Xiaolan ora voleva davvero scagliarlo via con un calcio. Tutti i praticanti dei piani d'esistenza inferiori erano estremamente cauti una volta arrivati nel Regno degli Dei. Facevano di tutto per trattenersi, ma Yun Che... era completamente diverso.


Era di fronte al miglior discepolo del Primo Palazzo della Fenice di Ghiaccio! Chiunque fosse riuscito a diventarlo avrebbe potuto tranquillamente guardare dall'alto in basso l'intero Regno della Canzone Glaciale. Sicuramente sarebbe diventato un sovrano di intere regioni che in futuro avrebbe potuto avere una grande influenza su tutto il Reame. Persino i vari governatori di tutte le Nazioni e gli Imperi del Regno della Canzone Glaciale lo avrebbero rispettato.


<em>Possibile che abbia sul serio dei... problemi al cervello?</em> Si lamentò mentalmente Mu Xiaolan.


“Hehehehehe...”


La risata divertita di una ragazza risuonò nel cielo e qualcuno atterrò lentamente a terra: “Un ragazzino dei piani d'esistenza inferiori ha davvero osato essere così arrogante di fronte al fratellone, deve davvero avere dei problemi al cervello. Hehehe.”


Quando sentì quella voce, Liu Hang si sentì di nuovo scoppiare di gioia e gridò: “Cugina!”


“S-sorella Maggiore Luoqiu.” Mu Xiaolan rimase ancora più scioccata.


La ragazza atterrò delicatamente accanto a Mu Yizhou. Indossava una veste della setta della Fenice di Ghiaccio, era alta, bella e sembrava avere circa trent'anni. I suoi occhi leggermente socchiusi contenevano una profonda arroganza e una certa prepotenza.


Mu Yizhou le lanciò un'occhiataccia: “Cosa ci fai tu qui?”


“Ho visto il fratellone entrare di fretta in una Formazione Profound di teletrasporto, quindi mi sono chiesta se fosse successo qualcosa di importante. Per puro caso non avevo nulla da fare, quindi ti ho seguito per dare un'occhiata, ma non mi sarei mai aspettata di assistere a uno spettacolo così interessante.”


Mu Luoqiu si abbassò ed esaminò le ferite di Liu Hang, poi si accigliò immediatamente: “Deve essere stato piuttosto violento, se le sue ferite sono così gravi. Piccolo Hang, non preoccuparti. Chiunque ti abbia ridotto in queste condizioni, finirà almeno dieci volte peggio.”


“Cugina, voi... non dovete fargliela passare liscia.” rispose ad alta voce Liu Hang, con un'espressione dolorante.


Mu Luoqiu si rialzò e, non appena si voltò verso Mu Xiaolan e Yun Che, i suoi occhi divennero due lampi di luce glaciale e crudele: “Non solo avete agito così brutalmente contro un membro della nostra Famiglia Liu, avete persino avuto il coraggio di dire tutte quelle sciocchezze in presenza del mio fratellone. Voi del trentaseiesimo Palazzo siete davvero promettenti, huh.”


“Trentaseiesimo Palazzo?” Mu Yizhou sogghignò: “Da ormai parecchie centinaia di anni, ci sono solo trentacinque Palazzi. Le persone comuni non sono degne di entrare nel nostro Palazzo della Fenice di Ghiaccio! Quel cosiddetto trentaseiesimo Palazzo... heh. A quanto pare, è solo una barzelletta umiliante!”


“C-come puoi dire una cosa del genere!?” quelle parole non stavano insultando soltanto Yun Che, ma l'intero trentaseiesimo Palazzo, perciò chiaramente anche Mu Bingyun. Mu Xiaolan divenne subito paonazza in volto dalla rabbia.


“Mi sbaglio?” il sorriso di Mu Yizhou divenne ancora più sprezzante: “Il vostro cosiddetto trentaseiesimo Palazzo per moltissimi anni avuto soltanto te come unica discepola, il che era tutto sommato tollerabile, ma ora ha persino accettato come discepolo un abitante dei piani d'esistenza inferiori. Non solo la sua forza misteriosa è ridicola, è persino uno spregevole deficiente che non sa apprezzare i favori e ama cercare la morte. Se lui non è una disgrazia per il nostro Palazzo della Fenice di Ghiaccio, allora chi potrebbe mai esserlo?”


“Fratellone, non essere così duro.” disse Mu Luoqiu, ridacchiando: “Anche se questo moccioso Yun ha davvero una forza misteriosa soltanto al Stadio Sovrano Misterioso come dicevano le voci, per essere riuscito a ridurre in queste condizioni il Piccolo Hang deve essere piuttosto bravo. Oh? Mi sembrava di ricordare che secondo le voci, lui fosse solo a metà del Stadio Sovrano Misterioso... a quanto pare si sbagliavano.”


“Umpf!” per loro, non c'era la minima differenza fra i livelli intermedi e quelli più alti del Stadio Sovrano Misterioso. Mu Yizhou sollevò lo sguardo e disse lentamente, con un tono incredibilmente tetro: “Mu Xiaolan, quello che è successo oggi non ha nulla a che fare con te, quindi faresti meglio ad andartene in fretta. In quanto a, Yun Che... heh, non preoccuparti. È pur sempre un discepolo accettato personalmente dalla Maestra di Palazzo Bingyun. In segno di rispetto verso di lei, lo lascerò con ancora un filo di fiato in corpo.”


“No!” Mu Xiaolan si mise di fronte a Yun Che e implorò: “Fratello Maggiore Yizhou, Yun Che è appena arrivato qui e non sa davvero nulla. Sei pur sempre un Fratello Maggiore di grande prestigio nel Palazzo della Fenice di Ghiaccio, quindi... ti prego di essere generoso quanto sei famoso e di non abbassarti al suo livello. io... io lo costringerò subito a scusarsi con te e con il Fratello Minore Liu Hang.”


“Hah, troppo tardi!” Mu Yizhou sogghignò, stringendo lentamente i pugni: “Semplicemente per ciò che mi ha detto poco fa, farà meglio a scordarsi di andarsene da qui!”


“A-aspetta!” Feng Mo sollevò un braccio e barcollò in avanti: “Fratello Maggiore, Sorella Maggiore, tutto questo è successo per causa mia. Il Fratello Maggiore Yun Che ha anche ferito accidentalmente il Fratello Maggiore Liu Hang per colpa mia. Se dovete vendicarvi, vendicatevi su di me. Questo non ha nulla a che fare con il Fra...”


“E tu chi diavolo sei?” Mu Luoqiu inarcò un sopracciglio: “Chi ti ha dato il permesso di parlare?”


Feng Mo rimase pietrificato dal terrore e non riuscì a dire altro.


“Spostati.” Yun Che inaspettatamente spinse a lato Mu Xiaolan e affrontò faccia a faccia Mu Yizhou e Mu Luoqiu: “Volete lasciarmi con un filo di fiato in corpo? Temo che non ne siate in grado!”


“Yun Che! Razza di stupido!” Mu Xiaolan stava per scoppiare in lacrime: “Il Fratello Maggiore Mu Yizhou è al decimo livello del Divine Soul Realm, mentre la Sorella Maggiore Mu Luoqiu è all'ottavo. Per loro, occuparsi di te sarà facile come... facile come... cosa facciamo adesso, cosa facciamo adesso!?”


“Hah, è davvero un totale idiota.” Mu Yizhou lo disprezzava così tanto da non trovarlo neppure divertente. Lo fissò inclinando il capo: “Luoqiu, lo lascio a te. Un deficiente dei piani d'esistenza inferiori al Stadio Sovrano Misterioso... sporcherebbe le mie mani.”


“Oh, fratellone.” Mu Luoqiu si voltò, senza fretta: “Noi ragazze odiamo sporcarci le mani molto più di voi maschi. Dovresti essere più gentile.”


“Tsk, io non mi faccio tutti questi problemi, a differenza vostra. Non ho affatto paura di sporcarmi le mani.” Yun Che si lasciò sfuggire una strana e gelida risata. Poi tutta l'Energia Misteriosa che aveva in corpo eruppe, emettendo un bagliore scarlatto. La sua intera sagoma sembrò trasformarsi in un rapido e violento flusso di luce, che caricò verso Mu Yizhou e Mu Luoqiu.
                                


                                



