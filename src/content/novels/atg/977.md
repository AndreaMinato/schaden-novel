---
title: Capitolo 977 – Creatura Terrificante
pubDate: 2025-02-03T07:52:46.898Z
tags:
    - atg
---


<em><strong>Capitolo Sponsorizzato! Grazie, Mahesvara98!</strong> 6 in coda, 0/10 donazione</em>


<em>-Alstor</em>






Le ferite di Feng Mo non erano né gravi né leggere, ma nella sua espressione non c'era la minima traccia di rabbia. Al contrario, era così entusiasta da non riuscire a nasconderlo.


“Anche se mi hanno rotto un braccio ne è valsa la pena, dato che ho potuto incontrare il leggendario Fratello Maggiore Hanyi.” gli occhi brillanti di Feng Mo si posarono su Yun Che: “Il Fratello Maggiore Hanyi ti ha dato la sua impronta di trasmissione del suono, che invidia! Oh, giusto, questi Semi Seta di Neve...”


“Ah? Perché ce ne sono così tanti?” esclamò Mu Xiaolan, vedendo il mucchietto di Semi Seta di Neve fra le mani di Feng Mo.


“Cosa credi? Quel Liu Hang non ha certo cominciato a comportarsi in quel modo perché c'era Mu Yizhou a proteggerlo.” Yun Che avvertì Feng Mo: “Anche senza contare la pillola che ti ha dato Mu Hanyi, Liu Hang ti doveva tutti quei Semi Seta di Neve. Dovresti tenerli per te. Anche se me ne dessi qualcuno, io non li userei. Inoltre, anche se Liu Hang ha ammesso sinceramente di aver sbagliato, la cosa più difficile al mondo è cambiare la propria natura. Non credere che Liu Hang da ora in poi si comporterà diversamente. Farai meglio a stare alla larga da lui, in futuro. Se dovesse succedere di nuovo qualcosa del genere, inviami pure un messaggio in qualsiasi momento.”


“Mn, ho capito.” Feng Mo annuì seriamente: “Fratello Maggiore Yun Che, ti ho incontrato soltanto una volta, tre mesi fa, eppure sei stato disposto a difendermi e non hai esitato un attimo a offendere persino Mu Yizhou... phew, per ora ti risparmierò i miei complimenti e i miei ringraziamenti. Non so neppure se potrò mai restituirti il favore. Se mai dovesse servirti qualcosa, ti basterà chiamarmi.” poi, Feng Mo si batté un pugno sul petto: “E correrò qualsiasi rischio per aiutarti!”


“Scordati di rischiare qualsiasi cosa per aiutarmi. Anche se ti avessi fatto un favore più grande, non sarebbe stato importante quanto la tua vita, figurarsi quello che ho fatto oggi, che non mi ha richiesto praticamente nessuno sforzo. Vai da qualcuno a farti curare. Quando sarai guarito, allenati con impegno e prova a diventare uno dei discepoli più forti della Sala Glaciale... fai in modo che nessuno osi disprezzare noi abitanti dei piani d'esistenza inferiori.”


“Haha, va bene!” Feng Mo annuì vigorosamente, con il cuore ardente d'entusiasmo.


Dopo che Feng Mo se ne fu andato, Mu Xiaolan cominciò la sua paternale: “Yun Che!! Perché non cambi mai!? Non sarebbe male se ti trattenessi un minimo. Ancora una volta, sei sfuggito al peggio per miracolo. Se non avessimo incontrato per caso il Fratello Maggiore Hanyi, ora saresti in grossi guai... quello era Mu Yizhou, capisci. Il discepolo di punta del Primo Palazzo della Fenice di Ghiaccio! Haah!”


Il sospiro di Mu Xiaolan era carico di amarezza. Da quando Yun Che era arrivato nel Regno della Canzone Glaciale, era rimasto chiuso per tre mesi nel loro Palazzo della Fenice di Ghiaccio, eccetto che per due giorni. Il primo, aveva creato scompiglio nella Sala Glaciale e menomato il nipote di Mu Fengshu con una gomitata. E il secondo, aveva colpito direttamente al volto Mu Yizhou, offendendolo senza mezze misure...


Mu Xiaolan non riusciva proprio a immaginare quale sarebbe stato il prossimo guaio che avrebbe causato.


“Ho capito, se le cose dovessero mettersi male, mi limiterò a stare nel Palazzo della Fenice di Ghiaccio e non ne uscirò mai più.”


“E poi io sono una tua Sorella Maggiore, eppure non ti preoccupi mai di ascoltarmi. Come minimo... come minimo vieni da me quando succede qualcosa! Qui non conosci nessun altro e non sai chi potresti incontrare, quindi come potresti non cacciarti nei guai? Umpf, non sarebbe un peccato se qualcuno ti desse una bella lezione, ma creeresti troppi problemi alla Maestra!”


Mu Xiaolan stava rimproverando Yun Che, ma poi il tono della sua voce divenne improvvisamente diverso e disse quasi sussurrando: “E non capisco come mai il Fratello Maggiore Hanyi si sia addirittura spinto fino a darti la sua impronta di trasmissione del suono.”


Era chiaramente invidiosa. Non appena cominciò a parlare di Mu Hanyi, Mu Xiaolan divenne piuttosto agitata: “Yun Che, l'hai visto anche tu, vero? Il Fratello Maggiore Hanyi è incredibilmente forte, vero!? Tutti i Fratelli e le Sorelle Maggiori che entrano nella Sala della Divina Fenice di Ghiaccio di solito hanno circa cinquant'anni e sono imparentati direttamente o indirettamente con qualcuno che ha ereditato il Sangue della Fenice di Ghiaccio. Ma il Fratello Maggiore Hanyi ha superato l'esame d'ammissione a circa vent'anni e non possiede neppure il Sangue della Fenice di Ghiaccio. Non ha neppure ancora compiuto i trent'anni... oh, ora ricordo. Dovrebbe avere ventisette o ventotto anni, eppure la sua forza misteriosa è già quasi alla fase intermedia del Divine Tribulation Realm. È davvero fortissimo.”


“...” Yun Che strinse i pugni. Il Divine Tribulation Realm... lo invidiava davvero molto!!


“Ma anche se è così potente, il Fratello Maggiore Hanyi è sempre gentile con tutti. Non userebbe mai il suo status per mettere gli altri sotto pressione e non tratta mai nessuno con prepotenza. Proprio come è successo oggi, chiunque altro ci avrebbe semplicemente ignorati se ci avesse visti, invece il Fratello Maggiore Hanyi si è fatto avanti e ha fatto del suo meglio per risolvere la questione. In tutto la setta, sia i discepoli sia tutti gli Anziani lodano il Fratello Maggiore Hanyi. Piace a tutti. Per i discepoli della setta, poter entrare nella Sala della Divina Fenice di Ghiaccio è un grande onore. Ma alcuni Anziani di tanto in tanto dicono che avere il Fratello Maggiore Hanyi nella Sala Divina è la fortuna dell'intero setta.”


“Oh, tutti lo lodano e nessuno lo odia?” Yun Che si toccò la punta del naso e mormorò: “Quel tipo è davvero spaventoso.”


“Spaventoso?” Yun Che aveva parlato a voce incredibilmente bassa, semplicemente pensando a voce alta, ma Mu Xiaolan lo aveva sentito chiaramente. Rispose, irritata: “Come puoi usare una parola del genere per descrivere il Fratello Maggiore Hanyi? Ti ha appena salvato! T-t-tu... ti sbagli a giudicarlo così.”


La reazione di Mu Xiaolan lasciò indifferente Yun Che, che affermò con disinteresse: “L'impressione che tutti hanno di Mu Hanyi è davvero fantastica, così tanto da essere un po' troppo irreale. Per una persona comune è completamente normale aiutare qualcuno che conosce e voler fare amicizia con qualcuno di forte. Ma una volta smascherata, non le importerebbe di essere gentile con qualcuno di molto più debole, né proverebbe a risolvere le sue faide, né tanto meno gli regalerebbe una pillola medicinale. Ma non è questo il caso di Mu Hanyi, lui è sempre così generoso... non è affatto una persona comune.”


“Certo che no!” confermò Mu Xiaolan: “Ecco perché tutti adorano il Fratello Maggiore Hanyi.”


Yun Che continuò: “Basandomi sulla mia esperienza, soltanto due tipi di persone sono così generose. Quelle appartenenti al primo tipo potrebbero essere considerate la decima reincarnazione di un individuo molto altruista, dei Buddha viventi che hanno pietà e misericordia di ogni essere vivente. Non importa chi abbiano di fronte, che sia vecchio, giovane, forte, debole, buono o malvagio, proverebbero compassione per tutti loro. Anche se sapessero con certezza che qualcuno è estremamente crudele, sicuramente non lo lascerebbero morire. Anche se dalla descrizione questi individui potrebbero sembrare incredibilmente pedanti, in realtà sono degni di essere chiamati Santi e in questo mondo sono estremamente rari. Ne ho incontrato soltanto uno, in tutta la mia vita.”


Ovviamente, si riferiva al suo maestro Yun Gu.


“Questi Santi ripudiano il male e la violenza, non provano mai forti desideri riguardanti la vita mortale, quindi non seguono mai con grande impegno la Via del Profound. E anche se coltivassero la loro forza misteriosa, sarebbe soltanto per rafforzarsi così da poter salvare più persone. Mu Hanyi è così giovane, eppure ha una forza misteriosa incredibilmente alta. Questo significa che segue ardentemente la Via del Profound, di conseguenza... è ovvio che non sia questo genere di persona.”


“E il secondo tipo qual è?” chiese Mu Xiaolan senza pensarci.


“Il secondo tipo.” la voce di Yun Che si interruppe per qualche secondo e le sue sopracciglia si inarcarono stranamente: “Sono le persone con una sconfinata sete di potere, dei freddi pianificatori spregevoli quanto i diavoli dell'inferno. Tutto ciò che fanno è conquistare il cuore della gente per poter assecondare le loro ambizioni. Infatti, l'appoggio delle persone è indispensabile per comandare... ed è un grande fattore da avere a proprio vantaggio.”


Mu Xiaolan spalancò gli occhi e poi si lamentò lievemente: “Che motivazione assurda e falsa. Il Fratello Maggiore Hanyi non potrebbe mai essere una persona del genere. Mi sta bene che tu non voglia essergli riconoscente, ma non puoi davvero inventare dei motivi assurdi per calunniarlo... Umpf, scommetto che sei invidioso di lui.”


“... sì, lo invidio davvero molto.” rispose Yun Che, quasi deridendosi da solo. Era invidioso di Mu Hanyi perché lui era già al Divine Tribulation Realm... avrebbe davvero voluto poterlo raggiungere in fretta anche lui, persino nei suoi sogni! Non avrebbe esitato neanche a dimezzare la durata della sua vita, se questo gli avesse permesso di raggiungere il Divine Tribulation Realm prima dell'Assemble Profound God.


“Umpf, almeno lo ammetti.” Mu Xiaolan lo fissò col naso puntato verso l'alto: “Ma non è strano che tu sia invidioso del Fratello Maggiore Hanyi. Dopotutto, la sua forza misteriosa è così incredibile, è così gentile e così bello. Oh, giusto, è anche il principe dell'Impero del Vento Gelido nella regione settentrionale del Regno della Canzone Glaciale. Quando è entrato nella Sala della Divina Fenice di Ghiaccio, il suo talento straordinario ha fatto crescere rapidamente il prestigio dell'Impero del Vento Gelido. Se il Fratello Maggiore Hanyi volesse ereditare il trono, nessuno si opporrebbe. Neppure il legittimo Principe Ereditario. Ma, sai, il Fratello Maggiore Hanyi ha detto di non aver mai voluto diventare Imperatore. Al contrario, dice di voler restare per sempre nel setta della Fenice di Ghiaccio.”


<em>Oh? Nato in una famiglia imperiale? </em>Yun Che speculò mentalmente:<em> Allora non mi sorprende che abbia un'aura regale e un'eleganza impresse fino nelle sue stesse ossa. E non mi sorprende neanche che...</em>


“A proposito, non sarai mica segretamente innamorata di lui, vero?” chiese Yun Che piuttosto direttamente, lanciando un'occhiata a Mu Xiaolan: “Sai, per puro caso mi ha lasciato la sua impronta di trasmissione del suono, quindi potrei organizzarvi un appuntamento, sai. Mn, tu sei molto bella, Sorella Maggiore Xiaolan. Se ti impegnerai un po', Mu Hanyi non dovrebbe respingerti, non credi? Anche se non dovessi diventare la sua moglie ufficiale, non sarebbe poi così male neppure essere la concubina di un uomo così perfetto.”


“...” Mu Xiaolan rimase a bocca aperta. Poi divenne rossa in volta e rispose, indignata: “S-stai di nuovo dicendo cose senza senso! Come potrei...”


Si voltò di lato e sbuffò: “Ho dedicato la mia intera vita alla Maestra, ti assicuro che non sono innamorata di nessuno.”


Mentre parlava, Mu Xiaolan aveva le mani giunte. Sul suo volto comparve un'espressione desiderosa: “Soltanto a pensare che potrò trascorrere tutta la mia vita accompagnando la Maestra, il mio cuore si riempie di gioia. ma... i miei genitori di sicuro non approveranno la mia decisione. Forse un giorno mi costringeranno persino a sposare qualcuno.”


Quando nominò i suoi genitori, sembrò lasciarsi prendere dall'emozione. Da quando era entrata nel setta della Fenice di Ghiaccio, non li aveva più rivisti e le mancavano terribilmente.


Yun Che guardò l'espressione sul suo volto per qualche secondo senza dire una parola...<em> il modo di pensare di questa ragazzina è davvero pericoloso.</em>


“Del resto, c'è già una persona che piace al Fratello Maggiore Hanyi e sicuramente sei l'unico in tutto la setta a non saperlo.” concluse sdegnata Mu Xiaolan.


“C'è già una persona che gli piace? Significa che... non l'ha ancora conquistata?” Yun Che era leggermente incuriosito: “C'è davvero una ragazza a cui non piace un tipo così perfetto? Non è cieca, vero?”


“Perché continui a dire sciocchezze?” Mu Xiaolan gli lanciò un'occhiataccia, pensando di sembrare minacciosa: “Si tratta della Sorella Maggiore Feixue. Il Fratello Maggiore Hanyi è il discepolo più straordinario della setta, mentre lei è la migliore fra le allieve. Anche se è entrata nella Sala Divina prima del Fratello Maggiore Hanyi ed è più giovane di lui di parecchi anni, la sua forza misteriosa è ancora più alta della sua.”


Qualcuno di più giovane con una forza misteriosa maggiore lo avrebbe ovviamente battuto.


“La Sorella Maggiore Feixue è anche la nipote del Grande Anziano e un'erede diretta del Sangue del Fenice di Ghiaccio. È anche molto molto bella, quasi quanto una dea. Non è affatto strano che piaccia al Fratello Maggiore Hanyi. È solo che probabilmente lui non piacerà mai a lei e che lei... non sposerà mai nessuno.”


“Perché?” chiese Yun Che, sorpreso.


“Le arte misteriosa del Ghiaccio richiedono una mente calma. Maggiori sono il proprio talento e la propria forza misteriosa, più il cuore diventa indifferente. Il fattore più importante è che la Sorella Maggiore Feixue, proprio come la Maestra, è nata con già del Sangue della Fenice di Ghiaccio nelle vene. Finché è un uomo a nascere con il Sangue della Fenice di Ghiaccio non c'è problema, ma le donne... se...” lo sguardo di Mu Xiaolan divenne innaturale. Poi, scosse la testa e tagliò corto: “Per farla breve, se si sposassero, i loro progressi nella coltivazione della forza misteriosa diventerebbero molto più lenti! Ecco perché la Maestra non ha mai sposato nessuno in vita sua.”


“... ma allora, la Maestra della setta, il grande Realm King... neanche lei si è mai sposata?” chiese cautamente Yun Che.


“Certo che no!” rispose Mu Xiaolan: “Nessuno, nel Regno della Canzone Glaciale, è degno del grande Realm King.”


“...” Yun Che rimase a lungo in silenzio.


Si ricordò che una volta Mu Bingyun aveva detto che il Realm King governava il Regno della Canzone Glaciale da oltre diecimila anni.


Quindi, il Realm King del Regno della Canzone Glaciale aveva più di diecimila anni... e non si era mai sposata.


<em>Whew! Una zitella di diecimila anni... che creatura terrificante!</em>
                                


                                



