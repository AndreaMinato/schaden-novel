---
title: Capitolo 98 – Fuga (3)
pubDate: 2023-08-13T13:58:46.336Z
tags:
    - atg
---

“Piccolo bastardo! Come hai osato rubare i tesori del nostro Sect!”
Xiao Zaihe si rialzò con parecchia fatica, lanciando urli d’odio e di rabbia. Corse di nuovo all’inseguimento di Yun Che e in un batter d’occhio recuperò tutto il terreno perso. Yun Che si voltò indietro e lanciò la seconda Bomba Sky Tremor con una discreta forza. Ma stavolta, piuttosto che colpire direttamente il volto di Xiao Zaihe, cadde sul terreno davanti a lui.
Ovviamente, quando vide la Bomba Sky Tremor di fronte a sé, Xiao Zaihe tentennò, fermandosi immediatamente e gettandosi all’indietro con un rapido balzo.
BOOM!!!!
Una colonna di fumo bollente come la lava colpì Yun Che alle spalle e l’impatto lo fece barcollare, quasi fino a farlo cadere. Ancora una volta la distanza tra i due era momentaneamente aumentata, ma presto Yun Che non avrebbe più potuto usare quella tattica per acquisire un vantaggio. In fin dei conti, una sola Bomba Sky Tremor gli faceva guadagnare ben poco tempo.
Stava già stringendo tra le dita la terza Bomba Sky Tremor. Doveva affrettarsi e raggiungere il centro della città il più in fretta possibile; tornare tra le mura di New Moon City era la sua unica speranza di salvezza.
“Bastardo! Ci sono solo sei Bombe Sky Tremor. Vedremo se sarai ancora in grado di scappare, quando sarai rimasto senza!” Xiao Zaihe gli stava ancora alle calcagna, ma ormai poteva solo digrignare i denti per la frustrazione. Quelle Bombe Sky Tremor erano delle armi esplosive create dal Sect Principale dello Xiao Sect, ed erano estremamente potenti; anche per qualcuno allo Spirit Profound Realm, venirne colpito significava morire o, nel migliore dei casi, rimanere gravemente ferito. Le Bombe Sky Tremor erano delle armi da usare in situazioni disperate e uno degli Anziani della Frazione Esterna aveva dedicato tutta la sua vita alla possibilità di riceverne alcune in dono. Eppure, erano finite nelle mani di Yun Che, che le stava usando sprovvedutamente pur di salvarsi. Era fortunato a essere inseguito da un avversario con una Profound Strength molto bassa; tutte le Bombe Sky Tremor che aveva lanciato erano state facili da schivare. Se avesse dovuto scappare da un nemico più forte, sarebbe stato già morto.
Le urla di Xiao Zaihe avevano appena dato voce ai timori di Yun Che. In effetti, aveva solo sei Bombe Sky Tremor e anche utilizzandole tutte avrebbe guadagnato non più di due minuti di tempo; non era abbastanza da permettergli di raggiungere la città.
Doveva pensare a un’altra soluzione.
Mentre Yun Che stringeva la Bomba Sky Tremor, il suo cuore palpitava e le sue sopracciglia si corrugavano sempre di più. Yun Che era già stato inseguito per fin troppe volte e aveva anche attraversato innumerevoli situazioni infinitamente più pericolose di quella, ma ogni volta era riuscito a fuggire grazie al potere tossico della Sky Poison Pearl. Tuttavia, la Sky Poison Pearl aveva perso le sue proprietà velenose già da tempo; aveva anche già utilizzato tutta la sua Star Concealing Grass e cavarsela usando la forza era completamente fuori discussione. Perciò, poteva contare solamente su…
Yun Che inspirò leggermente e iniziò a ispezionare in fretta furia le erbe medicinali della tesoreria dello Xiao Sect, cercando quelle che avrebbe potuto combinare per ottenere istantaneamente un qualche veleno estremamente letale.
In quell’istante l’elegante figura di una ragazza apparve davanti ai suoi occhi. I vestiti della giovane erano bianchi come la neve e anche da lontano si aveva l’impressione che fosse incredibilmente nobile ed elegante.
Anche se era troppo lontano per distinguerne bene il volto, in una frazione di secondo nella mente di Yun Che apparve un nome… perché in tutta New Moon City, una sola ragazza gli aveva dato quell’impressione.
È Lan Xueruo!? Perché è qui? Questa è senza dubbio una strada che percorrerebbe solo chi si sta dirigendo verso lo Xiao Sect, quindi…
Ormai, Yun Che non aveva altro tempo per pensare. Si tolse velocemente il travestimento e lanciò alle proprie spalle un’altra Bomba Sky Tremor.
Ci fu un’altra esplosione fragorosa e Xiao Zaihe la evitò appena in tempo indietreggiando di svariate dozzine di passi. Yun Che si precipitò verso la ragazza e quando fu abbastanza vicino gridò: “Sorella Maggiore Xueruo!”
Lan Xueruo si trovava lì perché voleva scoprire se Yun Che si trovasse nello Xiao Sect. Un’esplosione assordante la fece fermare per un attimo, e alzò lo sguardo. Con una sola occhiata, vide Yun Che correre precipitosamente verso di lei, come una freccia scoccata dall’arco.
“Yun Che?” mormorò Lan Xueruo e per un istante i suoi occhi brillarono per la piacevole sorpresa. Nonostante tutto era ancora vivo; era ciò che sperava di scoprire con la sua visita allo Xiao Sect. Ma subito dopo, notò Xiao Zaihe che lo stava inseguendo, guadagnando terreno.
“Piccolo bastardo! Vediamo fin dove riesci a correre! Vediamo se non riuscirò a spezzarti le gambe e strapparti le braccia!” anche se non era stato ferito dalle Bombe Sky Tremor, Xiao Zaihe aveva dovuto schivarne tre di seguito e il terrore lo aveva reso pallido. Coperto di sudore da capo a piedi, persino le sue urla di rabbia contenevano un malcelato imbarazzo.
In un lampo Lan Xueruo capì cos’era successo. Non avendo più altro tempo per pensare, corrugò la fronte e gridò con ansia: “Fratello Minore Yun, raggiungimi in fretta!!”
Mentre parlava, distese il braccio destro. All’improvviso, un marchio bianco come la neve lampeggiò sul dorso della sua mano: “Piccola Snow, vieni fuori!”
In risposta al suo dolce richiamo, il marchio sulla sua mano brillò di luce, accompagnato da uno strillo acuto che sembrava provenire dal cielo. Un’Aquila delle Nevi Gigante apparve dal fascio di luce bianca.
“Una Profound Beast legata da un contratto?” vedendo l’Aquila delle Nevi Gigante che era apparsa improvvisamente a fianco di Lan Xueruo, Yun Che rimase sbalordito. Allo stesso tempo si sentì anche riempire di gioia. I suoi passi, in qualche modo, accelerarono ancora di più e stringendo i denti raggiunse Lan Xueruo.
Lan Xueruo saltò sul dorso dell’Aquila delle Nevi Gigante e la sua mano candida e slanciata afferrò il braccio disteso di Yun Che, aiutandolo a salire sull’aquila insieme a lei.
L’Aquila delle Nevi Gigante sbatté entrambe le ali e si alzò in volo con un lungo grido. Scattò verso l’alto come un fulmine e in un battito di ciglia non fu altro che un granello di polvere in mezzo al cielo.
Inaspettatamente, erano riusciti a sfuggire da quella crisi in cui avrebbero potuto perdere la vita. L’Aquila delle Nevi volava a una velocità incredibile; il vento sibilava accanto alle orecchie di Yun Che e l’aria fredda che si riversava sul suo petto gli impediva quasi di respirare. Solo quando il volo dell’Aquila delle Nevi si fece più costante, riuscì finalmente ad abituarsi a quelle condizioni. Dopo aver emesso un lungo sospiro, Yun Che aprì gli occhi e vide Lan Xueruo, seduta di fronte a lui, guardarlo con un leggero sorriso.
Solo allora Yun Che si ricordò di star ancora indossando una veste malandata, ma il suo volto non cambiò minimamente. Al contrario, rise di gioia: “Sorella Maggiore, per caso ti sei appena accorta che indipendentemente da quanto dei vestiti siano orrendi, se sono io a indossarli diventino improvvisamente affascinanti?”
Lan Xueruo fu lievemente colta di sorpresa, ma rise insieme a lui, anche se la stava prendendo in giro. La sua risata era radiosa come un centinaio di fiori appena sbocciati: “Allora sei davvero mio Fratello Minore Yun Che, nonostante tutto; non eviti di vantarti nemmeno dopo essere stato a un passo dalla morte.”
“Già. Poco fa sono quasi morto, hai ragione.” Yun Che si mise una mano sulla fronte e si accorse che la tensione gli aveva fatto venire un po’ di febbre. Se non fosse stato per l’improvviso sarei arrivato di Lan Xueruo, le probabilità che riuscisse a sopravvivere sarebbero state disperatamente basse. I boschi tra lo Xiao Sect e New Moon City erano fin troppo vasti, e il senso di impotenza che aveva provato durante la fuga lo aveva quasi fatto scoppiare in lacrime.
“A proposito, Sorella Maggiore, come mai eri lì? Dovevi fare qualcosa nello Xiao Sect?” chiese Yun Che.
“Mn.” Lan Xueruo annuì lievemente e coi suoi occhi simili a pietre preziose controllò più volte Yun Che. Dopo essersi assicurata che non avesse nessuna ferita si rilassò e il suo sguardo si fece persino più disteso: “Dopo che sei sparito nel nulla tre giorni fa, io e Yuanba ti abbiamo cercato per tutta la città senza successo. A quel punto ho pensato che lo Xiao Sect fosse riuscito a rapirti di nascosto, perciò sono venuta a cercarti.”
Yun Che si irrigidì per un momento. Nel suo cuore si diffuse un’emozione indescrivibile, che lo lasciò senza parole. Dopo un po’ disse il più tranquillamente possibile: “Questa Frazione dello Xiao Sect è il Sect più potente di New Moon City. Una ragazza come te, andarci da sola… non hai pensato a quanto avrebbe potuto essere pericoloso? Mi conosci solo da qualche giorno, perché sei così gentile con me?”
Lan Xueruo sorrise e rispose gentilmente: “Te l’ho già detto, perché sono una tua Sorella Maggiore.”
Yun Che: “…”
In precedenza, Lan Xueruo gli aveva promesso che un membro della sua famiglia li avrebbe condotti in totale sicurezza nella Città Imperiale Blue Wind entro dieci giorni, per evitare l’imminente pericolo costituito dallo Xiao Sect. Fin da allora, Yun Che aveva sempre nutrito dei sospetti. Dopo tutto quello che aveva passato, non avrebbe mai potuto credere che qualcuno fosse così gentile con una persona che a malapena conosceva, senza nessuna ragione. E Lan Xueruo era arrivata a correre dei rischi enormi e a mettersi in una situazione di grande pericolo, nella quale avrebbe dovuto mettere a repentaglio persino la sua vita. Lan Xueruo pur di trovarlo si era diretta da sola verso lo Xiao Sect e lo aveva salvato da una situazione disperata… ciò non aveva fatto altro che rafforzare l’unica teoria a cui Yun Che era stato in grado di pensare.
Sua Sorella Maggiore Lan Xueruo, seduta davanti ai suoi occhi… doveva essersi innamorata di lui a prima vista! E quell’infatuazione doveva essere sopravvissuta, in quei giorni!
Eccetto questa spiegazione, non riusciva a pensare a nessuna ragione sensata per cui una ragazza avrebbe potuto decidere di aiutare così tanto un ragazzo appena incontrato, senza soldi, debole, senza doti particolari e senza un alto status sociale.
“Fratello Minore Yun, sei stato davvero rapito dallo Xiao Sect pochi giorni fa? Come sei riuscito a scappare?” dopo aver dato un’occhiata agli abiti di Yun Che, Lan Xueruo sorrise e lo fissò coi suoi splendidi occhi: “Non ti sarai mica… ti sei travestito da servitore e sei riuscito a svignartela ingannandoli?”
“Questo… Beh, più o meno. Ma devo correggerti, non sono stato rapito dallo Xiao Sect. Sono andato da loro di mia spontanea volontà.” Yun Che rise come se stesse nascondendo qualcosa, ma non aggiunse altro. Al contrario, cambiò argomento e chiese: “Sorella Maggiore, hai davvero una Profound Beast ammaestrata? E sembrerebbe anche essere di livello estremamente alto.”
Capendo che Yun Che non voleva parlare di quello che era successo in quei giorni all’interno dello Xiao Sect, Lan Xueruo lasciò stare e seguì la nuova direzione della discussione: “Si chiama Piccola Snow, ed è un’Aquila delle Nevi Gigante al True Profound Realm. Io e il mio Maestro l’abbiamo allevata da soli, e una volta cresciuta si è legata a me. Anche se Piccola Snow può sembrare grande e pesante, le sue capacità acrobatiche sono formidabili e può volare a velocità estremamente alte… Oh, giusto, Fratello Minore Yun, dove pensi di andare ora?”
Yun Che rimase in silenzio, poi rispose lentamente: “Ho fatto allo Xiao Sect un ‘grande regalo’. Al momento, sicuramente mi stanno cercando per tutta la città, quindi sono certo di non poter tornare al Palazzo Profound New Moon o in qualsiasi altro luogo di New Moon City. Nemmeno io sono sicuro di dove dovrei andare, ora… eccetto New Moon City, qualsiasi posto va bene.”
Proprio in quel momento, Yun Che avvertì una stranezza nel vento alle sue spalle. Grazie al suo intuito particolarmente sviluppato, si voltò senza rendersene conto. Con un solo sguardo, vide un puntino nero che si stava avvicinando molto velocemente, a pochi chilometri di distanza.
“Quello che cos’è!”
Erano passati solo pochi secondi da quando se ne era accorto, ma in quel breve lasso di tempo il puntino nero era già diventato più grande e aveva assunto dei lineamenti definiti. Era chiaro quanto fosse spaventosamente veloce. Lan Xueruo si girò immediatamente. I suoi occhi si posarono sull’oggetto, e subito dopo gridò allarmata: “È un Falco Fierce Storm, la più potente tra le Profound Beast allevate dalla Frazione Esterna dello Xiao Sect!”
“Co-sa!” Yun Che fu istantaneamente colto dalla preoccupazione.
“Perché mai dovrebbero usare persino il loro Falco Fierce Storm solo per darti la caccia… ed è così veloce!” sul volto niveo di Lan Xueruo apparve un’espressione terrorizzata, poiché sapeva molto bene che la velocità del Falco Fierce Storm non era affatto inferiore a quella della sua Aquila delle Nevi Gigante; anzi, era in grado di volare molto più a lungo di Piccola Snow.
Tuttavia, non avrebbe posto quella domanda se avesse saputo quello che Yun Che aveva fatto allo Xiao Sect.
“Più veloce, Piccola Snow!!”
In risposta al suo grido, l’Aquila delle Nevi Gigante sbatté con forza le ali e accelerò all’improvviso, dirigendosi verso nord. Ma la sagoma nera alle loro spalle non rallentò affatto e diede loro la caccia facendosi sempre più vicina.


