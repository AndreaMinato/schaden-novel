---
title: Capitolo 980 – Sorella Maggior...
pubDate: 2025-02-03T07:52:46.898Z
tags:
    - atg
---


<em>Capitolo regolare, 4 in coda, 0/10 donazione</em>


<em>-Alstor, che più tardi pubblica uno sponsorizzato</em>






Yun Che era tremendamente confuso. La donna si alzò pigramente dalla sedia di ghiaccio e la sua gonna scese verso terra, coprendo quelle caviglie che i Cieli sembravano aver creato con tutto il loro impegno. I suoi due occhi in grado di rapire l'anima si posarono su Yun Che e camminò lentamente verso di lui.


Soltanto quando fu più vicina, Yun Che si accorse che sulla sua veste bianca come la neve era stata ricamata una decorazione che rappresentava la Fenice di Ghiaccio con le ali spalancate. Tuttavia, il suo seno era semplicemente troppo abbondante, quindi la figura della Fenice era completamente deformata. Non solo i suoi seni erano enormi, sembravano anche morbidi come la seta. Stava camminando molto lentamente, eppure a ogni passo il suo petto ondeggiava e sobbalzava, così Yun Che si sentì subito girare la testa. Era come se attirasse il magneticamente il suo sguardo. Dopo essere rimasto ammaliato per ancora qualche secondo, riuscì con una certa riluttanza a guardare altrove.


E fu proprio in quel momento che deglutì.


Il rumore emesso dalla sua gola avrebbe dovuto essere incredibilmente lieve, ma nel silenzio assoluto che aleggiava nel Palazzo della Fenice di Ghiaccio lo si sentì molto chiaramente. Yun Che si riprese all'improvviso non appena sentì quel rumore. Persino qualcuno con una faccia di bronzo spessa quanto un muro si sarebbe immediatamente voltato, scappando via e coprendosi il volto con le mani.


“Yun Che.” la donna seducente, tuttavia, sembrava non averlo sentito deglutire. Si fermò di fronte a Yun Che con occhi brillanti e lo chiamò per nome, aprendo delicatamente le sue labbra rosa.


La sua voce era incredibilmente melodiosa e ammaliante. Per un breve istante, quelle due parole che Yun Che sentiva fin dalla nascita lo lasciarono senza fiato. Inspirò silenziosamente e distolse lo sguardo, senza avere il coraggio di guardare di nuovo quell'incantatrice ormai a pochi passi da lui. Si costrinse a restare calmo e disse: “Sorella Maggiorat...”


Prima di finire di pronunciare la parola “maggiorata”, Yun Che si morse la lingua e si corresse con grande fatica: “...Salve, Sorella Maggiore.”


“Sorella Maggiorat~~?” le sinuose sopracciglia della donna si inarcarono e gli angoli delle sue labbra si incurvarono leggermente verso l'alto. Quel lieve cambiamento nella sua espressione fece scaturire senza freni tutta la bellezza del suo volto, così attraente da catturare l'anima di chiunque. Il suo viso si avvicinò a Yun Che, che fu raggiunto da un aroma estremamente fragrante che non aveva mai sentito prima: “Stavi per dire... Sorella Maggiorata, vero?”


La sua voce era scherzosa, ma al tempo stesso piacevole e graziosa. La bocca di Yun Che si aprì leggermente, poi si sentì senza forze, la sua mente e la sua forza di volontà si intorpidirono ed ebbe persino la sensazione che la sua anima stesse per lasciare il suo corpo. Non si era mai sentito così confuso.


Possedeva l'Anima del Dio Drago e aveva affrontato il crudele effetto dell'assorbimento dell'anima del Fiore Netherworld Udumbara. Non importava quanto i suoi nemici fossero formidabili, non lo avevano mai fatto sentire così perso.


La demonica seduttrice di fronte a lui non emetteva neppure un briciolo di Energia Misteriosa o aura soverchiante. Non stava usando poteri mentali, né di soppressione o di assorbimento dell'anima, eppure quella sua semplice domanda, il suo sorriso e le sue sopracciglia inarcate avevano ridotto in quelle condizioni la mente di Yun Che.


Yun Che non sapeva per quanto tempo fosse rimasto senza parole, ma alla fine si riprese e non ebbe altra scelta se non dire qualcosa per liberarsi dal suo imbarazzo e da quella perdita di controllo senza precedenti: “Posso farti una domanda... Sorella Maggiorata... ah, pfbb!”


Yun Che si diede uno schiaffo e poi disse frettolosamente a voce più alta, con un'espressione contorta: “Posso chiederti il tuo nome, Sorella Maggiore?”


Lo sguardo della seduttrice cambiò leggermente e sulle sue labbra comparve un vago sorriso. Dai suoi occhi, sembrava scioccata dal fatto che Yun Che si fosse davvero ripreso così in fretta: “Avevo sentito già da parecchio che il nuovo discepolo maschio del Trentaseiesimo Palazzo avesse un bel fegato. Al suo primo giorno nel Regno della Fenice di Ghiaccio, ha fatto infuriare Mu Fengshu e pochi giorni fa ha provocato il discepolo di punta del Primo Palazzo della Fenice di Ghiaccio. Ma ora che ho visto coi miei occhi quanto osa essere irrispettoso, devo ammettere che ha per davvero un bel fegato.”


“~！@#￥%……” quando ripensò alla sua reazione di poco prima, Yun Che desiderò sinceramente di potersi nascondere in un buco sottoterra. Si ricompose ancora una volta e fece del suo meglio per mantenere un tono il più possibile naturale, poi rispose con un'incredibile faccia tosta: “Anche se ho del fegato, non oserei mai mancarti di rispetto, Sorella Maggiore. È solo che sei così bella che sono rimasto incantato per qualche secondo e ho perso la voce, Sorella Maggiore. Devo chiederti di perdonarmi. Credo che anche tu sappia che non l'ho fatto di proposito, Sorella Maggiore.”


<em>Cazzate! Se perfino io ho perso il controllo e ho detto quelle parole... chissà cosa hanno fatto in passato altri uomini! Sicuramente questa donna è abituata a vedere ogni genere di strana reazione... Sss! In questo mondò c'è davvero una seduttrice così provocante, mi domando se ha già un compagno...</em>


“Oh? Quindi, stai dicendo che sono io ad avere torto?” la donna si mordicchiò distrattamente le labbra.


Il cuore di Yun Che saltò immediatamente qualche battito, e rispose frettolosamente: “No, no. Come potrebbe essere colpa tua, Sorella Maggiorata... Sss!” Stavolta, Yun Che desiderò davvero di poter prendere un coltello e pugnalarsi al petto: “N-n-non è affatto colpa tua, Sorella Maggiore. Ahem! Potrei chiederti se sei qui per consegnare la Rugiada della Passione del Ghiaccio a me e alla Sorella Maggiore Xiaolan?”


LA seduttrice distese due dita sinuose e una lieve corrente d'aria sollevò delicatamente due piccole bottiglie di giada, che spinte dalla brezza atterrarono fra le mani di Yun Che: “Sono venuta per consegnare la Rugiada e per incontrare una persona.”


“Riguardo a questo... la Maestra di Palazzo ha detto che per un paio di giorni non sarà qui.” Yun Che mise via con attenzione le due bottiglie di giada.


“In questo caso, si può dire che abbia raggiunto il mio obiettivo.” la seduttrice distolse lo sguardo e disse a bassa voce: “Tu è Xiaolan dovreste consumare queste due gocce di Rugiada della Passione del Ghiaccio il prima possibile.”


Intuendo dalle sue parole che stava per andarsene, Yun Che avvertì nel cuore una sensazione strana e combattuta. Le disse prontamente: “Sorella Maggiore, anche se è la prima volta che ci incontriamo conosci già il mio nome, ma io non so il tuo... potresti dirmelo?”


La donna di fronte ai suoi occhi era bella e attraente. Forse, nessun uomo al mondo avrebbe potuto resisterle. Se qualcuno avesse avuto l'opportunità di stringere dei legami con lei, forse sarebbe stato disposto anche trascorrere tre vite fra atroci sofferenze pur di riuscirci – questo venne all'improvviso in mente a Yun Che, che ne era decisamente convinto.


La seduttrice non si voltò verso di lui, ma rispose in un sussurro: “Mu Xuanyin. Hai già sentito questo nome?”


Yun Che era rimasto chiuso nel Palazzo della Fenice di Ghiaccio per tre mesi. Probabilmente avrebbe potuto contare sulle dita i membri della setta di cui conosceva il nome, quindi ovviamente non lo aveva mai sentito prima. Ma da grande esperto di seduzione, come avrebbe potuto dire che non lo conosceva? Mostrò subito un sorriso radioso e rispose: “Quindi tu sei la Sorella Maggiore Xuanyin! Anche se non sono nel setta da molto tempo, ho già sentito parlare di te, Sorella Maggiore Xuanyin. Non mi aspettavo di incontrati così presto. Sono stato davvero fortunato, se la Sorella Maggiore ha portato di persona l Rugiada della Passione del Ghiaccio a me e... alla Sorella Maggiore Xiaolan.”


“Oh...” le labbra di Mu Xuanyin erano terribilmente graziose e i suoi occhi seducenti si socchiusero leggermente, diventando ancora più incantevoli: “Hai davvero già sentito il mio nome?”


“...” Yun Che sobbalzò quando vide il suo sguardo... che fosse un nome falso?


Yun Che rispose subito, con grande calma e senza imbarazzo: “Certo, perché me l'hai appena detto tu in persona, Sorella Maggiore Xuanyin.”


L'espressione di quegli occhi meravigliosi divenne più giocosa. Poi, squadrò Yun Che da capo a piedi. Non disse altro e si allontanò ancora di qualche passo, lasciandogli una vista eccellente della sua schiena.


“...” quell'espressione scherzosa sorprese parecchio Yun Che. La sua mente era nel caos, ma all'improvviso ebbe un'illuminazione. La chiamò subito: “Aspetta! Sorella Maggiore Xuanyin, il tuo altro nome è Mu Feixue, giusto?”


Mu Xuanyin si fermò. Si voltò con un movimento incantevole e rispose: “Oh? Perché lo credi?”


Quando rivide il suo volto, per Yun Che il mondo divenne di nuovo molto più luminoso. Yun Che si concentrò e poi disse, con grande sicurezza: “L'unico a sapere del mio diverbio di qualche giorno fa con il discepolo di punta del Primo Palazzo è Mu Hanyi della Sala della Divina Fenice di Ghiaccio... cough, cough, il Fratello Maggiore Hanyi. Ma il Fratello Maggiore Hanyi mi ha promesso di non parlarne con nessuno e sono sicuro che non infrangerebbe la promessa. Tuttavia, se è vero che il Fratello Maggiore Hanyi ammira molto la Sorella Maggiore Feixue, con lei potrebbe esserselo lasciato sfuggire.”


Mu Xuanyin: “...”


“Anche se non so molto del Fratello Maggiore Hanyi, sono sicuro che una persona come lui non potrebbe mai innamorarsi di una ragazza comune. Ma nel tuo caso, Sorella Maggiore, figurarsi piacergli, non sarebbe strano se fosse così infatuato da non dare più importanza neppure alla sua stessa vita.”


“Inoltre, quando poco fa mi hai detto di chiamarti Mu Xuanyin, Sorella Maggiore, mi hai chiesto se avessi davvero sentito quel nome... è strano, ecco perché ho pensato che dev'essere un nome che usi molto raramente, Sorella Maggiore... err, intendo dire che dev'essere il tuo secondo nome. Ecco perché la maggior parte delle persone ti conosce come Mu Feixue.”


Lo sguardo di Yun Che era sicuro. La sua voce era chiara e tranquilla, sul suo volto c'era un sorriso pieno di certezza. Anche Mu Xuanyin sorrise. Sebbene Yun Che potesse vedere il suo viso solo di profilo, era estremamente bello e seducente.


“Sei piuttosto sveglio.”


Quelle poche parole sembravano provenire da un sogno. Poi, la sua candida sagoma divenne leggermente sfocata e scomparve dalla vista di Yun Che come un fiocco di neve sul ghiaccio.


Le sue ultime parole erano state un complimento per Yun Che, a cui erano sembrate una melodia celestiale che continuò a risuonare nel suo animo a lungo. Yun Che rimase fermo, con lo sguardo perso nel vuoto per parecchio tempo, poi si abbandonò a un profondo sospiro. Quando ripensò a quello che era appena successo... si rese conto che quella era stata la prima volta in vita sua che aveva perso il controllo in quel modo, per di più di fronte a una donna dalla bellezza perfetta.


“Phew! A quanto pare ho indovinato. Anche se è stato piuttosto imbarazzante, per fortuna non ho completamente perso la testa di fonte a quella donna. Quando ho indovinato che era Mu Feixue mi dovrei essere riscattato un po' ai suoi occhi, dopo la figuraccia iniziale.”


Guardando le bottiglie di Giada della Passione del Ghiaccio che stringeva fra le dita, Yun Che si diresse a grandi passi verso la stanza di coltivazione di Mu Xiaolan. Poi bussò alla porta: “Sorella Maggiore Xiaolan...”


Non appena mormorò il suo nome, la porta si aprì immediatamente. Subito dopo, sentì la voce spazientita di Mu Xiaolan: “Combinaguai! Non ti avevo detto di non disturbarmi!?”


Aveva aperto la porta così velocemente che Yun Che rimase senza parole per qualche secondo.


<em>Quella seduttrice che ci ha consegnato la Giada della Passione del Ghiaccio... Oh, quando quella Sorella Maggiore è arrivata, ha rilasciato di proposito un po' di Energia Misteriosa, eppure Mu Xiaolan non ha reagito.</em>


Inoltre, i due non avevano parlato molto a bassa voce, quindi Yun Che era sicuro che Mu Xiaolan avesse sigillato, almeno parzialmente, i suoi cinque sensi e fosse in meditazione, altrimenti avrebbe dovuto sentirli. Quindi, sarebbe stato difficile attirare la sua attenzione. Quando aveva bussato, non si aspettava che avrebbe aperto la porta subito dopo.


“Ci hanno portato la Giada della Passione del Ghiaccio.” Yun Che sollevò una bottiglietta di giada con una mano e gliela mostrò.


“Cos... ah?” Mu Xiaolan era sia sorpresa che felice. Spalancò gli occhi e chiese: “Ah? Quando l'hanno portata? Perché non ho sentito nulla? È stata la Maestra ha portartela dopo essere andata a prenderla?”


“È stato pochi minuti fa. L'ha portata una certa Sorella Maggiore.” Yun Che era sorpreso: “Non stavi dormendo, vero?”


“Sarai stato tu ad addormentarti!” sbottò Mu Xiaolan: “Mi stai sicuramente mentendo! Sapevo che probabilmente sarebbe arrivata oggi, quindi non sono entrata in meditazione. Ho prestato attenzione tutto il tempo e ho cercato di percepire se arrivasse qualcuno a Palazzo fin da questo pomeriggio, eppure non ho sentito nulla. Mi stai di sicuro mentendo.”


“... se ti ho mentito, sono un cagnolino.” sbuffò Yun Che. Ma quella ragazzina di Mu Xiaolan non sembrava mentire – anzi, tra l'altro non era neppure capace di mentire.<em> Eh? E se il suo udito e la sua percezione spirituale avessero smesso di funzionare per qualche minuto?</em>


“Hai detto che l'ha portata una Sorella Maggiore. Allora dimmi, chi era?” chiese Mu Xiaolan, con scritto in fronte “Stai mentendo di sicuro.”


“La Sorella Maggiore Mu Feixue.” rispose sinceramente Yun Che. La sua anima tremò di nuovo, quando ripensò a quella bellezza ammaliante che avrebbe potuto tranquillamente rovesciare interi mondi. Chiunque avesse sposato quella donna infernale, sicuramente sarebbe morto giovane.


<em>Chissà chi sarà così dannatamente fortunato!!!!!</em>


Mu Xiaolan fissò negli occhi Yun Che, poi gli strappò dalle dita la bottiglia di Giada della Passione del Ghiaccio.


“Bugiardo, Umpf!”


Bang!!


La porta di pietra della stanza si chiuse pesantemente.
                                


                                



