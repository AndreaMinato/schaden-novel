---
title: Capitolo 983 – La Sovrana del Regno Canzone Glaciale
pubDate: 2025-02-03T07:52:46.899Z
tags:
    - atg
---


<em><strong>CAPITOLO SPONSORIZZATO ringraziamo Mahesvara98!</strong>
2 Capitoli in coda, 0/10
-Schadenfreude</em>


Riuscire ad entrare nella Sala Divina era l'obiettivo finale di ogni discepolo del Regno della Canzone Glaciale. In questo vasto mondo i membri della Sala Divina ammontavano a soli duemila, quindi era ovvio che fosse un onore entrare nella Sala Divina della Fenice di Ghiaccio.


Se un discepolo fosse particolarmente eccellente, allora anche il maestro sarebbe diventato famoso.


Così era accaduto anche a Mu Yunzhi.


In quanto Anziana della sala divina, la sua posizione nel Regno della Canzone Glaciale era inferiore solo a quella del Realm King. Comunque il suo discepolo aveva mostrato un talento superiore agli altri e questo l'aveva resa estremamente orgogliosa e aveva cambiato la sua posizione tra gli Anziani della Sala Divina. Se Mu Hanyi fosse riuscito a diventare il discepolo diretto della maestra della setta, ovviamente la sua reputazione sarebbe migliorata ulteriormente.


Il successore del capo della setta sarebbe stato sempre il suo discepolo diretto. Se Mu Hanyi un giorno ereditasse la posizione e diventasse il nuovo Realm King sarebbe stato un avvenimento molto importante.


Così questa occasione avrebbe cambiato il fato di Mu Hanyi, ma anche il suo, avrebbe fatto la differenza.


"Maestra." Mu Hanyi fece un passo avanti e porse rispettosamente i suoi saluti.


Mu Yunzhi annuì lievemente e poi lo guardò con attenzione per un po', il significato della sua occhiata era evidente, ma a parte questo non osservò gli altri discepoli, né disse nulla a Mu Hanyi. Poi si girò e si unì alla formazione degli Anziani. Quando guardò la barriera di fronte, disse con tono tranquillo: "Dovrebbe essere arrivato il momento."


Fu proprio in questo istante che la barriera azzurra che copriva il Lago del Ghiaccio Infernale brillò. Sembrava che la luce delle stelle fosse trascinata da una forza invisibile e dispersa.


"La maestra della setta è arrivata!"


Un grido scosse tutti i presenti. Le espressioni di tutti gli Anziani e i maestri dei palazzi cambiarono all'istante diventando incredibilmente solenni, tutti i discepoli divennero sempre più nervosi. Una linea bianca brillò fuori dalla barriera e aprì lentamente un varco.


Dato che era il posto dove si trovava la vena fredda del Regno della Canzone Glaciale, il Lago del Ghiaccio Infernale era una terra sacra. In questo mondo la sola persona capace di aprire la barriera che sigillava il Lago del Ghiaccio Infernale era il Realm King. A parte lei, nessuno aveva il potere, né i requisiti per farlo.


Tutti i presenti trattennero il respiro e il cuore di Mu Xiaolan quasi si fermò per la tensione. Dopo che la barriera si aprì lentamente, sembrava che stessero per accedere ad un altro mondo.


Il Grande Anziano Mu Huanzhi aveva un'espressione solenne. Fece un respiro profondo e poi disse: "Entriamo, la maestra della setta ci sta aspettando dentro. Ricordate, seguite le regole!"


Le ultime parole di Mu Huanzhi non erano così necessarie. Stavano per incontrare la suprema Realm King. Anche se erano i migliori tra la giovane generazione, non avrebbero commesso imprudenze.


La barriera si aprì completamente e una scia di luce pallida si distese come una tenda. Con gli Anziani a capo del gruppo, tutti entrarono lentamente. I passi di più di cinquemila persone erano ordinati e cercavano di non fare troppo rumore.


Yun Che e Mu Xiaolan erano in fondo. Una volta che fossero entrati nella tenda di luce, sarebbe apparso un mondo completamente diverso ai loro occhi.


Al di fuori c'era una distesa bianca brillante dove ululava vento freddo, era tranquilla come uno specchio d'acqua calmo.


L'aria di questo posto era davvero gelida, eppure non era bianca come la neve fuori. Era invece tinta di un inconcepibile verde smeraldo. Miriadi di fiori sbocciavano, l'erba verde ondeggiava e gli alberi di giada si ergevano alti. Sembrava che avessero lasciato all'improvviso il Regno della Canzone Glaciale coperto di neve per entrare in un mondo in cui c'erano tutte e quattro le stagioni.


Al centro di questo mondo c'era un piccolo lago tranquillo. Era ampio quindici chilometri e i suoi confini potevano essere visti con una sola occhiata. Le acque erano tranquille e non mostravano la minima increspatura, eppure brillavano ed erano incredibilmente pure. Solo guardarle faceva sentire rinfrescati e perfino i pensieri avrebbero iniziato a scorrere più liberamente.


Innumerevoli spiriti di ghiaccio fluttuavano agilmente sulla superficie, erano completamente diversi da quelli che Yun Che aveva visto in passato. Erano delle dimensioni di una falange, eppure rilasciavano un'aura vitale particolarmente intensa.


Questi spiriti, nati dal Lago del Ghiaccio Primordiale, sicuramente non erano energie dalla coscienza inferiore... possedevano delle anime vere e proprie!


"Questo è... il Lago del Ghiaccio Infernale..." Come gli altri discepoli che non l'avevano mai visto, Mu Xiaolan rimase stordita a guardarlo, come se fosse nel mondo dei sogno. Anche Yun Che ne fu sbalordito. Non si sarebbe mai aspettato che il Lago del Ghiaccio Infernale sarebbe stato uno spettacolo così meraviglioso. Credeva che sarebbe stato completamente ghiacciato, dopotutto questo era il posto dove risiedeva la vena fredda ed era anche il posto più freddo del Regno della Canzone Glaciale.


"Le acque del Lago del Ghiaccio Infernale sono nate da una vena fredda. Ogni goccia contiene un altissimo potere gelido che non si solidifica mai. Tutta la flora qui, dagli alberi ai fiori, fino a forse ogni filo d'erba possiede un altissimo livello di energia fredda. Inoltre la flora qui cresce solo nel Lago del Ghiaccio Infernale ed è unica in tutto il Regno degli Dei. Gran parte delle medicine spirituali di massimo livello provengono da qui. La Rugiada della Passione del Ghiaccio che avete ricevuti tutti pochi giorni fa proveniva da un Fiore e da un'Erba della Passione del Ghiaccio che si trovano qui."


Comunicò Mu Bingyun a Yun Che e a Mu Xiaolan tramite una trasmissione del suono.


"Che energia fredda pura... l'energia fredda può davvero diventare così..." Commentò Mu Xiaolan persa nei suoi pensieri.


"L'energia fredda delle acque del Lago del Ghiaccio Infernale contengono leggi del ghiaccio di livello molto alto. Nel dominio delle leggi di tipo acqua, le leggi del ghiaccio sono le leggi più difficili da comprendere e sono al loro picco in questo lago."


Mentre ascoltava le parole di Mu Bingyun, Yun Che sentì all'improvviso uno sguardo cupo puntato su di lui. Distolse lo sguardo e vide uno sguardo feroce.


Mu Yizhou del primo palazzo della fenice di ghiaccio.


In quanto capo dei discepoli del primo palazzo, ovviamente aveva i requisiti per essere qui.


Mu Yizhou non si aspettava che Yun Che l'avrebbe guardato all'improvviso e questo lo sbalordì. Poi la sua espressione si irrigidì. Lanciò un'occhiataccia verso Yun Che per poi girarsi, dando al Lago del Ghiaccio Infernale tutta la sua attenzione.


I discepoli si posizionarono ordinatamente nel Lago del Ghiaccio Infernale con sguardi pieni di desiderio, esclamando come non avevano mai fatto in tutta la loro vita. Anche l'artista più talentuoso al mondo non sarebbe riuscito a descrivere la meraviglia che avevano di fronte. Non solo l'energia fredda del luogo era incredibilmente pura, faceva pulsare l'Energia Misteriosa nelle loro Vene Misteriose.


All'improvviso risuonò il ruggito di un drago e il cielo si incupì. Tuttavia la superficie del Lago del Ghiaccio Infernale rimaneva ancora tranquillo senza mostrare la minima increspatura.


Questo ruggito fece gridare per la sorpresa Mu Xiaolan. Tutti i discepoli presenti sussultarono e perfino a Yun Che iniziarono a ronzare le orecchie. Dopo il ruggito discese una pressione incredibile.


Si stava avvicinando una creatura enorme in volo. Sorprendentemente era un gigantesco drago di ghiaccio. Era lungo dieci chilometri e la sua coda era lunga più di quindici chilometri. Quando spiegava le sue ali, copriva quasi tutto l'orizzonte. Tutto il suo corpo era ricoperto di scaglie che assomigliavano a cristalli e al centro di ogni squama c'era uno spuntone di ghiaccio. L'enorme drago alzò con orgoglio la testa, irradiando dai suoi occhi un bagliore lucente simile ad un'aurora.


Fluttuò a tre chilometri sopra di loro, proiettando la sua grossa ombra su tutto il Lago del Ghiaccio Infernale.


"I-i-il Drago Sacro!!" Gridò balbettando Mu Xiaolan. Non era la prima volta che lo aveva visto, ma l'aveva scorto solo da cinque chilometri di distanza in lontananza. Non si sarebbe mai immaginata che sarebbe riuscita a vederlo da così vicino.


I draghi erano i sovrani di tutte le bestie e la loro pressione era sconvolgente. Anche se tutti nel Regno della Canzone Glaciale sapevano della sua esistenza, essere sovrastati dalla sua potenza fece impallidire tutti i discepoli.


Yun Che era il solo a non aver saputo della sua esistenza. Mu Bingyun lo guardò, ma la sola espressione che scoprì era di stupore. Poi gli riferì tramite una trasmissione del suono: "Questo enorme drago è la cavalcatura della maestra della setta e l'ha accompagnata per diecimila anni. Nel Regno della Canzone Glaciale è chiamato Drago Sacro."


In quanto sovrano di tutte le bestie, anche in condizione di parità di coltivazione, il corpo e il potere di un Vero Drago superava quello di ogni altra forma di vita. Era estremamente difficile uccidere un drago e domarne uno era centinaia di migliaia di volte più difficile. A causa dell'aura opprimente di questa enorme creatura, perfino le palpebre degli Anziani della Sala Divina tremarono mentre le loro aure ne venivano turbate. Si poteva immaginare molto bene la sua forza, eppure aveva servito volontariamente il Realm King per diecimila anni come una cavalcatura.


La forza del Realm King doveva essere semplicemente indescrivibile.


Tutti porsero i loro saluti in questo momento e si inginocchiarono profondamente. Mentre Yun Che era ancora stupito, un enorme potere che proveniva da Mu Bingyun avvolse il suo corpo e fece inginocchiare anche lui.


"Diamo il benvenuto alla maestra della setta!!"


Erano poche parole, ma portavano una venerazione devota simile a dei fedeli davanti ad una divinità. Nelle loro voci non c'era una sola traccia di Energia Misteriosa perché temevano di offenderla o di mancarle di rispetto.


Tutti chinarono la testa. Anche se erano i migliori discepoli della setta della Divina Fenice di Ghiaccio, nemmeno la metà di loro aveva mai visto la maestra della setta prima d'ora. Per quanto riguarda il Palazzo della Fenice di Ghiaccio, nessun allievo l'aveva mai vista prima d'ora. Adesso che la maestra della setta fosse vicina, nessuno osò alzare la testa... a parte Yun Che.


Una figura bianca e nebbiosa stava sopra la testa dell'enorme drago. Anche se era a tre chilometri di distanza, questa figura sembrava avvolta da una foschia gelida. Non poteva vedere il suo aspetto, perfino il suo profilo era estremamente indistinto.


Era la maestra della setta della Divina Fenice di Ghiaccio... il Realm King della Canzone di Ghiaccio?!


Tutti attorno si stavano inginocchiando e non si muovevano come se fossero rimasti congelati. Nonostante Yun Che avesse alzato lievemente la testa, questa piccola azione risaltava particolarmente tra la folla.


Mu Bingyun sussultò. Un enorme potere premette velocemente Yun Che a terra. Yun Che si riempì di apprensione. All'improvviso divenne ubbidiente e non osò più alzare la testa.


Anche se aveva sentito parlare dell'autorità assoluta del Realm King, nessuna delle sue esperienze passate erano state sbalorditive come la scena che aveva visto oggi. Gli Anziani e i maestri del palazzo si stavano comportando come della gente comune che vedeva il loro monarca.


In effetti in passato, anche se il Realm King era la persona più potente, il potere di tutti gli Anziani era capace di interferire con le sue decisioni.


Tuttavia il Realm King di questa generazione era troppo potente. Quattro stadi di tribolazione di fulmini e lo stadio di un Divine Master, erano un risultato senza precedenti nella storia del Regno della Canzone di Ghiaccio! Nessuno poteva opporsi a lei, né era in grado di farlo. Questo aveva annullato ogni opposizione... perché chi aveva osato farlo era già morto.


Dopotutto questo era un mondo dove era il più potente a decidere.


I Realm King precedenti non erano capaci di dominare completamente il pianeta, ma quello attuale poteva davvero farlo e con facilità!


"Potete alzarvi."


Le due parole risuonarono dall'alto come un editto celeste. Il Lago del Ghiaccio Infernale, che era rimasto tranquillo nonostante il ruggito, iniziò ad incresparsi.


Questa era al voce del Realm King, l'attuale maestro della setta della Divina Fenice di Ghiaccio. Assomigliava a quella di Mu Bingyun. Sembrava avere un tono normale ed indifferente, ma scuoteva lo spirito come un martello enorme quanto il firmamento.
                                


                                



