---
title: Capitolo 985 – La Soglia della Via Divina
pubDate: 2025-02-03T07:52:46.899Z
tags:
    - atg
---


<em><strong>Capitolo Sponsorizzato!!</strong> Grazie mille, Mahesvara98! 1 in coda, 0/10 donazione</em>


<em>-Alstor</em>






Ding... Ding... Ding...


Le gocce d'acqua che cadevano sulla superficie del lago scandivano il tempo con chiarezza. In mezzo all'acqua, gli Spiriti del Ghiaccio che all'inizio si erano spaventati si stavano gradualmente calmando. Poi, uno a uno, guidati dai flussi di calma energia spirituale create con fatica, si avvicinarono poco a poco ai vari discepoli della Sala Divina, con confusione e curiosità.


Attrarre e controllare degli Spiriti del Ghiaccio di basso livello era un gioco da ragazzi per i discepoli della Sala Divina, ma gli Spiriti che vivevano nel Lago del Ghiaccio Infernale erano troppo puri e dai sensi troppo acuti, quindi era estremamente difficile anche solo non spaventarli. Entrare in contatto con anche solo uno di loro e attirarlo al proprio fianco, poi, era difficile oltre ogni immaginazione.


Passarono quindici minuti... poi un'ora... un discepolo della Sala Divina nella fase intermedia del Divine Tribulation Realm finalmente riuscì ad attirare a sé uno Spirito del Ghiaccio. Ora, c'erano due Spiriti che danzavano intorno a lui. Tuttavia, si muovevano lentamente e secondo traiettorie irregolari, come se stessero per andarsene da un momento all'altro.


Si abbandonò a un respiro di sollievo e si rilassò per un istante. Quando riaprì gli occhi, vide che il discepolo più vicino a lui aveva un solo spirito intorno a sé. Un altro, poco distante, ne aveva due, proprio come lui. Mentre si guardava intorno, si accorse che alcuni degli altri avevano già tre Spiriti del Ghiaccio.


Quando vide Mu Hanyi e Mu Feixue, molto lontani da lui, rimase senza fiato...


Perché ognuno di loro aveva già cinque Spiriti del Ghiaccio intorno a sé. Inoltre, i loro Spiriti sembravano molto più allegri e vitali degli altri, tanto che semplicemente vedendoli si sentì più felice.


Il divario era troppo grande... non solo Mu Hanyi e Mu Feixue erano i due discepoli migliori della Sala Divina, erano anche molto più bravi di tutti gli altri. Quando si parlava della Sala Divina, tutti i membri della setta pensavano immediatamente a Mu Hanyi e a Mu Feixue, senza neppure una terza persona.


Allo stesso modo, in quella competizione per la posizione di discepolo diretto del Realm King tutti pensavano a loro due come agli unici possibili vincitori. Il terzo allievo più talentuoso... non veniva mai preso in considerazione.


Quel discepolo sospirò mentalmente e, alla fine, rinunciò alle sue speranze. Lasciò andare via i due Spiriti del Ghiaccio che aveva attirato con grande fatica e non si preoccupò più di provare a richiamarne altri. Al contrario, concentrò tutta la sua Energia Misteriosa intorno al suo cuore e usò l'energia glaciale dell'acqua del Lago per rafforzare il suo corpo e le sue Vene Misterioses.


Quasi metà dei discepoli della Sala Divina allo scoccare dell'ora avevano già rinunciato alla competizione. Rimpiangevano già di aver inseguito una vaga e improbabile speranza, sprecando un'intera ora di tempo nel Lago.


Dopo due ore, l'ottanta percento dei discepoli della Sala Divina si era completamente arreso. Tuttavia, c'erano ancora alcune centinaia di discepoli che si stavano impegnando con fervore.


Anche tutti gli Anziani e i Maestri di Palazzo stavano assorbendo silenziosamente l'energia glaciale del Lago. Tuttavia, al contrario dei discepoli non si concentrarono interamente su quello, e con circa metà della loro coscienza continuarono a prestare attenzione a ciò che accadeva intorno a loro. Osservarono per tutto il tempo i loro allievi. In particolare, i Maestri di Palazzo controllavano i loro studenti relativamente più deboli che col passare del tempo, avrebbero fatto sempre più fatica a sopportare gli effetti dell'energia gelida.


Al tempo stesso, tutti loro stavano anche osservando quella competizione senza precedenti. Ovviamente, al centro dell'attenzione c'erano Mu Hanyi e Mu Feixue.


I risultati non erano particolarmente sorprendenti. Loro due avevano attratto più Spiriti del Ghiaccio di chiunque altro. Dopo due intere ore, avevano entrambi dieci Spiriti intorno a sé e nessuno dei due sembrava in vantaggio sull'altro. Anche se tutti gli altri discepoli facevano del loro meglio, il più talentuoso fra loro aveva richiamato soltanto sette Spiriti. Dietro di lui, erano in pochi ad avere almeno cinque Spiriti e il divario era chiaramente visibile.


Fra i settantadue Anziani, due persone non erano immerse nell'acqua, ma in alto nel cielo – erano Mu Huanzhi e Mu Yunzhi. Mu Feixue e Mu Hanyi erano rispettivamente la nipote del primo e l'allievo della seconda. Ovviamente i due Anziani erano estremamente impazienti e non erano abbastanza calmi da sfruttare l'energia glaciale per rafforzarsi. Mu Huanzhi era tutto sommato piuttosto tranquillo, invece Mu Yunzhi continuava a guardare gli Spiriti intorno al suo discepolo e la sua aura non si calmava neppure per un istante. Aveva le mani giunte e le stringeva senza sosta, rilassandosi solo di tanto in tanto. Tuttavia, la sua bocca era rimasta chiusa per tutto il tempo e non osava fare il minimo rumore che potesse disturbare Mu Hanyi.


“A giudicare da come stanno andando, senza contare il Sangue della Fenice di Ghiaccio il talento di Mu Hanyi non è affatto inferiore a quello di Feixue. Trovare un maschio in grado di raggiungere risultati simili è senza dubbio così raro da capitare una volta ogni mille anni.” mormorò fra sé e sé Mu Huanzhi, in tono lamentoso. Dall'attuale situazione, sembrava che i due fossero esattamente alla pari. Tuttavia, sapeva chiaramente che, se dopo sei ore i due avessero avuto ancora lo stesso numero di Spiriti del Ghiaccio, alla fine avrebbe sicuramente vinto Mu Hanyi... innanzitutto, perché era un maschio. E poi, perché tutti lo lodavano e rispettavano.


All'improvviso si sentì un grido di dolore. Vicino alla riva del Lago, un discepolo del Palazzo della Fenice di Ghiaccio stava tremando violentemente. Era pallido come uno spettro e stava cominciando a perdere il controllo dell'energia gelida che si riversava dentro di lui, sul punto di travolgerlo.


La sua Maestra di Palazzo aprì immediatamente gli occhi e volò rapidamente verso di lui, afferrandolo e gettandolo sulla riva del Lago. Subito, gli tornò un po' di colore in volto e si rialzò, per poi sedersi in silenzio accanto al Lago, provando una forte vergogna.


La forza misteriosa, il talento, l'affinità fisica e le capacità di difendersi dall'energia glaciale variavano da persona a persona. Quando qualcuno superava il limite, era costretto ad andarsene. Se avesse provato a rientrare forzatamente nel Lago del Ghiaccio Infernale, si sarebbe sicuramente ferito. L'energia sulle sponde del lago, invece, era molto più delicata ma rappresentava comunque una risorsa dal valore eccezionale che non doveva essere sprecata.


Col passare del tempo, sempre più discepoli cominciarono a non riuscire a resistere all'energia glaciale. Furono costretti a lasciare il Lago e a tornare sulla riva, per rinvigorire e stabilizzare i benefici ottenuti quel giorno.


Inoltre, persino quel discepolo del Palazzo della Fenice di Ghiaccio che era rimasto nell'acqua per meno tempo, ovvero solo due ore, si sentiva chiaramente come se fosse rinato.


Assorbire la pura energia glaciale del Lago del Ghiaccio Infernale era molto meglio che consumare migliaia di pillole, medicinali o pozioni.


Gradualmente, passarono quattro ore. Tutti i tremilacinquecento discepoli del Palazzo della Fenice di Ghiaccio erano stati costretti a uscire dal Lago e a restare sulla riva. Soltanto gli allievi della Sala Divina erano ancora in acqua.


Per via del tremendo vantaggio di Mu Hanyi e Mu Feixue, sempre meno discepoli continuavano a tentare di attirare gli Spiriti del Ghiaccio. Da qualche centinaio, erano scesi a qualche decina, finché non erano rimasti soltanto in pochi... quando l'ultimo di loro aprì gli occhi, vide che sia Mu Hanyi sia Mu Feixue avevano intorno a sé venti Spiriti del Ghiaccio. Quando sollevò lo sguardo e vide che intorno a lui danzavano solamente quattordici Spiriti, si rassegnò e sospirò con amarezza. Dopo aver accettato il suo destino, con un movimento della mano fece andare via tutti gli Spiriti che aveva attirato.


Al mondo, i geni non mancavano. Tuttavia, c'erano anche alcuni geni straordinari e senza paragoni. Di fronte a questi ultimi, tutti gli altri non potevano che diventare personaggi secondari.


Due terzi del tempo erano passati e la battaglia per gli Spiriti di Ghiaccio era diventata una competizione diretta fra Mu Hanyi e Mu Feixue... tuttavia, nessuno era sorpreso da quell'esito.


Yun Che non sapeva nulla di tutto questo. In quel momento, la sua coscienza si trovava in mondo assolutamente unico... o, in un certo senso, estremamente strano.


Incanalando la Grande Via del Budda, Yun Che era in grado di far riversare nel suo corpo l'energia glaciale del Lago a un ritmo oltre ogni umana comprensione. Tutti gli altri discepoli dovevano usare la loro Energia Misteriosa per guidare l'energia glaciale in modo da farle rafforzare il loro corpo e le loro Vene Misterioses, ma Yun Che non ne aveva bisogno. Lui poteva dirigere l'energia del Lago direttamente nelle sue Vene Misterioses. Man mano che l'energia glaciale entrava dentro di lui, la velocità con cui l'Energia Misteriosa circolava nel suo corpo e nelle sue Vene Misterioses diventava sempre maggiore. La coscienza di Yun Che era completamente concentrata sull'energia glaciale esterna, per poterla guidare e farla fondere alla sua Energia Misteriosa.


In quelle condizioni, mentre la sua coscienza si estraniava sempre più dal mondo, perse la cognizione del tempo. Dopo un periodo di tempo impossibile da determinare, dopo che l'Energia Misteriosa aveva ripetuto migliaia e migliaia di cicli dentro di lui, si fermò improvvisamente, così come se niente fosse. Tutta la sua Energia Misteriosa smise di muoversi e divenne così calma da far sembrare che il tempo stesso avesse smesso di scorrere.


Yun Che rimase stupito da quel cambiamento. Poi, l'Energia Misteriosa all'interno del suo corpo crebbe vertiginosamente e si riversò verso le sue Vene Misterioses come un fiume in piena. Anche la sua coscienza si immerse nelle sue Vene Misterioses, ma prima ancora che potesse verificare la presenza di anomalie sentì un boato risuonare in tutta la sua mente.


Al centro delle sue Vene Misterioses sembrava esserci stata un'esplosione e il loro mondo interiore cadde nel caos. Una foschia bianca le riempì interamente e cominciò ad agitarsi senza controllo, disperdendosi e riaggregandosi di continuo. Di tanto in tanto, brillava con un bagliore blu. A volte prendeva fuoco ed emetteva fiammate. A volte lampeggiava con saette viola. A volte diventava completamente nera.


Sembrava un piccolo mondo improvvisamente devastato da una calamità naturale...


Alla fine, la foschia bianca scomparve e tutta l'Energia Misteriosa originaria delle sue Vene Misterioses si disperse, scorrendo fuori da esse.


Anche questo scioccò molto Yun Che. La dispersione completa dell'Energia Misteriosa... indicava la scomparsa totale della forza misteriosa. Significava la perdita di tutti i progressi compiuti in anni e anni di coltivazione. Per qualunque praticante del mistero, sarebbe stata senza dubbio una scena da incubo. Nonostante lo stupore, Yun Che si accorse all'improvviso che delle piccole particelle di luce, simile a quella delle stelle, stavano comparendo al centro delle sue Vene Misterioses mentre si svuotavano.


Sembrava una nebulosa nel cielo notturno, che brillava debolmente e con un aspetto misterioso.


Una sensazione strana e sovrannaturale si diffuse improvvisamente per tutto il suo corpo e la sua coscienza. Era particolare e indescrivibile. Si sentiva come se... tutto stesse migliorando, come se il suo corpo e la sua anima stessero ascendendo a un mondo completamente nuovo. Come se stesse ricevendo un'aura e sentendo delle voci di un altro mondo...


Nelle sue Vene Misterioses i quattro colori, blu, rosso, viola e nero si riaccesero ancora. La strana nebulosa al centro cominciò a roteare lentamente. A ogni giro, diventava più grande e le stelle al suo interno diventavano più luminose. Al tempo stesso, la strana sensazione nel suo corpo diventava più intensa. Le sue vene, il suo scheletro, il suo sangue, i suoi capelli e ogni singola cellula del suo corpo tremavano intensamente... e nella sua coscienza iniziarono ad apparire varie immagini.


Erano dei ricordi, che cominciarono da quando aveva sedici anni. Per essere precisi, dal giorno in cui le sue Vene Misteriose erano rinato, e gli mostrarono di nuovo ogni suo passo lungo la Via del Profound...


Tutti i suoi allenamenti, i suoi passaggi da un Realm al successivo, ogni incontro inusuale, ogni pericolo, tutte le situazioni di vita o di morte...


Rivedendo quelle immagini, fu come se avesse ripercorso tutta la sua vita. Otto anni... dal punto di vista della Via del Profound, otto anni non erano che un battito di ciglia. Eppure, le situazioni di vita o di morte che aveva affrontato erano molte più di quante altre persone avrebbero sperimentato in migliaia di vite...


Nel Lago del Ghiaccio Infernale, in alto nel cielo, sopra il gigantesco drago di ghiaccio, uno sguardo penetrante scese improvvisamente e superò la nebbia, posandosi su Yun Che.


In quell'istante, anche Mu Bingyun si voltò e fissò di scatto Yun Che... intorno a lui, innumerevoli rivoli di Energia Misteriosa si stavano formando senza però disperdersi. Al contrario, formarono un anello e cominciarono a ruotare rapidamente intorno a lui, rendendo caotica l'aria circostante.


Contemporaneamente, il suo corpo cominciò a tremare visibilmente e a essere attraversato da increspature simili a quelle dell'acqua.


Yun Che e Mu Xiaolan erano molto vicini l'uno all'altra e il chiaro cambiamento nell'aura del primo fece uscire immediatamente la seconda dalla meditazione. Quando vide le condizioni di Yun Che stava per dire qualcosa, ma la voce di Mu Bingyun risuonò nel profondo della sua anima: “Non dire nulla... sta per avanzare!”


Mu Xiaolan si portò una mano davanti al viso e si premette un indice sulle labbra, per poi indietreggiare attentamente. Le sue pupille si espansero e fissò con gli occhi spalancati Yun Che.


La trasformazione nell'Energia Misteriosa di Yun Che attirò subito l'attenzione di tutti i discepoli del Palazzo della Fenice di Ghiaccio sulla riva del Lago.


Quello non era un avanzamento di Realm ordinario.


Quello era il passaggio di un praticante del mistero dal mortale al divino!


Era un vero avanzamento, una rinascita!


Finalmente, per la prima volta, Yun Che tre mesi dopo essere arrivato nel Regno della Canzone Glaciale, in circostanze completamente inaspettate, stava facendo il suo primo vero passo nella Via Divina.
                                


                                



