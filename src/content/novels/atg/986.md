---
title: Capitolo 986 – Entrare finalmente nella Via del Divino
pubDate: 2025-02-03T07:52:46.899Z
tags:
    - atg
---


<em>Capitolo regolare,
1 Capitoli in coda, 0/10
-Schadenfreude</em>


<em>Perché proprio ora...</em>


Mu Bingyun aggrottò le sopracciglia. Se l'aumento di un solo livello era un cambiamento quantitativo della forza misteriosa e quello di stadio era qualitativo, allora ascendere ai realm divini era una trasformazione completamente diversa da ogni altro progresso precedente. Era una fase estremamente lunga e difficile e di solito richiedeva diversi giorni per essere completata. Anche con un talento innato molto alto, ci sarebbero volute diverse ore per finirlo.


Inoltre sarebbe stato accompagnato da rischi considerevoli. Durante questo processo non bisognava essere disturbati altrimenti sarebbe stato facile ricevere un danno irreversibile alle Vene Misteriose.


Di conseguenza, quando un praticante di arti marziali al picco della via mortale fosse stato sul punto di avanzare di stadio, sarebbe andato immediatamente in isolamento.


Eppure Yun Che l'aveva fatto così all'improvviso.


Tutta l'Energia Misteriosa del suo corpo si sarebbe trasformata completamente. Durante questo processo una persona avrebbe perso il controllo della sua forza e non sarebbe riuscita ad incanalarla o rilasciarla, questo significava che non sarebbe riuscito a gestire l'energia fredda del lago celeste. Quest'aura sarebbe diventata indubbiamente il più grande ostacolo per lui e probabilmente avrebbe danneggiato gravemente il suo corpo e le sue Vene Misteriose. Questo era il motivo per cui avanzare di stadio qui era estremamente pericoloso.


Mu Bingyun non esitò più ed entrò in azione, voleva creare una barriera che lo isolava dall'esterno. Allo stesso tempo iniziò a pensare a dei modi per farlo uscire dal Lago del Ghiaccio Infernale senza disturbarlo.


Tuttavia, prima che intervenisse, la donna si irrigidì all'improvviso... perché la velocità con cui l'Energia Misteriosa circolava attorno a Yun Che aveva raggiunto un livello incomprensibile.


Dato che era una "trasformazione", naturalmente doveva essere lenta e difficile, ma in realtà l'Energia Misteriosa di Yun Che era veloce come un tornado. Senza una protezione, una volta che l'energia gelida fosse entrata nel corpo, una persona sarebbe dovuta tremare per il freddo e il dolore intollerabile. Tuttavia il colorito di Yun Che sembrava normale come sempre e non fremeva minimamente, non era influenzato assolutamente dall'energia fredda.


Anche se la circolazione dell'Energia Misteriosa era incredibilmente veloce, non era affatto caotica.


Mu Bingyun fermò la mano sul posto e non la mosse per molto tempo, rimase interdetta per molto tempo. Dietro di lei, Mu Xiaolan si agitò e non osò dire una sola parola, né respirare troppo profondamente.


Solo Mu Bingyun, che era la più vicina a lui, aveva percepito la condizione insolita di Yun Che. Per quanto riguardava gli altri, gli Anziani, i maestri del palazzo o i discepoli, distolsero velocemente lo sguardo dopo lo stupore iniziale. Per Yun Che questa era una rinascita che gli avrebbe permesso di entrare in uno stadio completamente nuovo, ma... per tutti gli altri non era affatto strano... e alcuni sbuffarono perfino con sdegno.


Perché per loro era solo un punto d'inizio che avevano superato da molto tempo.


Il motivo per cui Yun Che aveva attirato l'attenzione prima era solo perché era inopportuno. C'era un'intensa battaglia che avrebbe deciso chi sarebbe stato il nuovo discepolo diretto del Realm King, quindi a chi sarebbe importato di una persona che sarebbe entrata nella via del divino?


Dalla postura di Mu Bingyun, ovviamente lo stava proteggendo. Non ci sarebbero dovuti essere problemi.


Nel mondo delle Vene Misteriose di Yun Che, la nebulosa crebbe lentamente mentre roteava velocemente e le stelle diventarono sempre più concentrate. I quattro bagliori brillarono con la stessa frequenza mentre il mondo interno delle sue Vene Misteriose andava incontro ad un cambiamento sconvolgente. La percezione del suo corpo e del mondo si stava modificando distintamente.


La sua coscienza si abbandonò ai ricordi, come se stesse dando l'addio al suo passato... dichiarando così il suo passaggio in un nuovo mondo.


La sola cosa che non cambiò fu la sua sfera dell'origine... era ancora grigio spento e mortalmente silenziosa.


Il Lago del Ghiaccio Infernale era completamente tranquillo, il solo rumore che si sentiva erano le gocce d'acqua che cadevano. L'attenzione di tutti era puntata su Mu Hanyi e Mu Feixue e, con il passare del tempo, la gara era rimasta sempre più alla pari. Attiravano lo stesso numero di spiriti di ghiaccio e fin dall'inizio non c'era stato un grande divario tra di loro.


Erano trascorse quattro ore ed entrambi avevano attirato ventiquattro spiriti... Trenta minuti dopo, allo stesso tempo, erano arrivati a ventisei... e poi erano aumentati nuovamente fino a ventisette quindici minuti dopo.


Sembrava che il tempo fosse rallentato. Tutti i discepoli fissavano con attenzione la competizione con occhi spalancati e fiato sospeso, volevano vedere il risultato finale.


L'atmosfera non sarebbe stata così soffocante se ci fosse stato un lieve divario tra i due. Tuttavia non solo nessuno dei due era passato in vantaggio fin dall'inizio, ma continuavano a rimanere in parità.


"Non mi sarei mai aspettato che sarebbero stati così alla pari in termini di leggi di ghiaccio. Stanno per passare sei ore e non sappiamo ancora chi è più potente." Si lamentò un Anziano della Sala Divina.


"È un grande onore che siano apparsi allo stesso tempo due discepoli così sbalorditivi in questa generazione." Disse un altro Anziano.


Proprio in quel momento gli sguardi e le espressioni degli spettatori cambiarono drasticamente.


Questo perché, negli ultimi quindici minuti, sia Mu Hanyi che Mu Feixue si erano concentrati sullo stesso spirito.


Lo sapevano entrambi, ma non avevano cambiato obiettivo... perché questo era lo spirito più vicino. Dato che erano in pari, era quasi certo che avrebbero perso se avessero scelto un altro obiettivo durante questo punto critico.


Questa situazione raggelò all'improvviso l'atmosfera già tesa. Stavolta anche i vari Anziani e i maestri dei palazzi trattennero il respiro.


La competizione sarebbe finita tra quindici minuti. Questo periodo di tempo era sufficiente solo per attirare uno spirito... ciò significava che sarebbe stato questo momento a decidere tutto.


La coscienza di questo spirito fu agitata dalle due aure gelide che lo attraevano e lo chiamavano. Dopo un po' di esitazione, volò verso i due. Era molto più rapido degli altri e la sua traiettoria sembrava cambiare in modo instabile, a volte andava a sinistra e a volte a destra.


Alla fine si fermò... proprio tra Mu Hanyi e Mu Feixue. Poi rimase sul posto per molto tempo... ovviamente non aveva idea di chi scegliere.


Ding.. Ding... Ding...


Le acque del lago nella formazione diminuirono mentre stava per avvicinarsi il termine della competizione. Gli sguardi di tutti si concentrarono fermamente sullo spirito di ghiaccio. Nonostante il tempo stesse per scadere, non si muoveva come se si fosse bloccato sul posto.


"Vai da Hanyi!" Anche Mu Yunzhi aveva il fiato sospeso. Anche se aveva un alto livello di coltivazione, il suo viso si era arrossato. Le vene blu dei suoi pugni sembravano sul punto di spcoppiare.


"Buona fortuna Feixue." La fronte di Mu Huanzhi era fradicia di sudore. Anche se non ci teneva quanto Mu Yunzhi visto che avrebbe potuto accettare la vittoria di Mu Hanyi, ora che la competizione stava per finire, non poté non tendersi.


Nonostante Mu Feixue fosse naturalmente indifferente e parlasse raramente, quale discepolo non avrebbe sognato di diventare il discepolo diretto del grande Realm King!


Ding... ding... ding...


Le acque del lago cadevano ritmicamente e rimanevano solo cento gocce nella formazione.


Novanta gocce...


Ottanta gocce...


Settanta gocce...


.....


Mu Hanyi e Mu Feixue avevano gli occhi chiusi fin dall'inizio e della nebbia si alzava dai loro corpi mentre rilasciavano le loro ispirazioni riguardo alle leggi del ghiaccio... Prima d'ora erano assolutamente sicuri di vincere, ma non si aspettavano che il loro avversario fosse così potente.


Anche se i due erano riconosciuti come i migliori della loro generazione, normalmente nascondevano il loro potere... fino ad oggi, un momento in cui non avevano osato trattenersi.


Cinquanta gocce...


Quaranta gocce...


Trenta gocce...


Ogni goccia che cadeva scuoteva i cuori di tutti i presenti, eppure lo spirito di ghiaccio che avrebbe fatto la differenza rimase ancora fermo sul posto.


L'unica persona tranquilla nel Lago del Ghiaccio Infernale era...


Ovviamente Yun Che, che era nel suo mondo.


Fu anche in quel momento che avanzò di stadio completamente e alla perfezione dopo due ore.


l'Energia Misteriosa attorno a lui si era già fermata ed era tornata nel suo corpo. IL mondo nelle sue Vene Misteriose era cambiato completamente, da una nebbia densa era diventata un vasto cielo stellato. Le stelle brillanti in esso emanavano un'aura misteriosa e forte.


L'aura della via del divino... il primo livello del Divine Origin Realm!!


Il Divine Origin Realm era il primo passo, l'energia vitale sarebbe diventata divina, aumentando i limiti del corpo umano e rafforzando il fisico. Anche la durata della propria vita sarebbe aumentata di molto.


Questo tipo di cambiamento era una trasformazione estremamente distinta per il corpo di un praticante del mistero, ma per Yun Che non fu così intenso, questo perché il suo fisico aveva già superato quello dei mortali.


Per gli altri era una trasformazione, ma per lui era solo un altro aumento di forza.


Ciò che lo entusiasmò comunque era il potenziamento esplosivo della sua forza misteriosa!


La sua percezione cambiò completamente. Prima, anche quando stava lottando contro un praticante della via del divino non poteva sentirlo chiaramente, ma ora percepiva un altro potere! Anche se era solo un avanzamento di stadio, sentiva che la sua forza non era solo raddoppiata, poteva perfino essersi decuplicata!!


A causa dell'amplificazione del potere del Dio Malvagio, non riusciva a capire quanto fosse potente adesso!


Questo tipo di avanzamento senza precedenti lo fece agitare. La sua sicurezza e la sua arroganza di conseguenza aumentarono, erano così intense che si sentiva quasi onnipotente. Immerso nella sua gioia, si dimenticò di dov'era mentre ruggì con felicità. Stese le braccia e rilasciò la sua Energia Misteriosa. Allo stesso tempo la sua coscienza si svegliò...


Venticinque gocce...


Venti gocce...


Quindici gocce...


L'acqua stava terminando e in quel momento lo spirito di ghiaccio che era rimasto fermo per molto tempo balzò di fronte a tutti. Finalmente aveva iniziato a muoversi. Dopo un po' di esitazione... si diresse verso Mu Hanyi.


Dieci gocce...


"Hanyi ha vinto!!" Il risultato era evidente. Tutto alla fine era stato deciso dalla scelta di questo spirito.


"Ahahahahah!" Mu Yunzhi si rilassò completamente. Anche se aveva diversi millenni di coltivazione sulle spalle, non riuscì a reprimere la sua folle gioia mentre rideva di cuore.


"Sigh," Mu Huanzhi sospirò. Era stato uno scontro intenso, ma il risultato finale non aveva niente a che fare con la forza, ma con la risonanza con gli spiriti di ghiaccio. Tuttavia una sconfitta era una sconfitta.


Anche se Mu Hanyi teneva ancora gli occhi chiusi, stava già iniziando a sorridere e stava tremando per l'entusiasmo.


E fu anche in quel momento che dell'Energia Misteriosa fu rilasciata dal confine del lago, insieme ad un ruggito entusiasta e scortese.


Nell'istante in cui risuonò questo rumore, lo spirito che stava volando verso Mu Hanyi si fermò all'improvviso. Poi rilasciò un grido etereo che i presenti non avevano mai sentito prima e accelerò, più veloce di ogni altro spirito che si era mosso finora...


Tuttavia ora aveva cambiato direzione, stava volando verso i confini del lago... verso Yun Che!!


Prima che la folla si rendesse conto di ciò che era accaduto, il tranquillo Lago del Ghiaccio Primordiale si increspò. Gli spiriti in lontananza che si stavano divertendo sulla superficie emisero dei suoni splendidi e melodiosi. Poi iniziarono a volare e inseguirono l'ultimo spirito che si era mosso, erano così rapidi da sembrare stelle cadenti bianche come la neve...


Fu anche in quell'istante che gli spiriti che danzavano attorno a Mu Hanyi e Mu Feixue se ne andarono senza esitare, anche loro si unirono agli altri e volarono verso Yun Che.


Furono estremamente rapidi e arrivarono accanto a Yun Che. Quelli che avevano circondato i discepoli della sala divina erano stati tutti attenti ed esitanti. Invece quelli attorno a Yun Che danzavano con entusiasmo, le loro voci erano entusiaste. Mentre si avvicinavano, uno cercava di superare l'altro, sembrava che Yun Che avesse una strana forza attrattiva.


In pochi secondi, tutti e tremila gli spiriti del Lago del Ghiaccio Primordiale si erano radunati tutti attorno a lui!


Ding!


L'ultima goccia d'acqua della formazione cadde e Yun Che aprì gli occhi proprio in quel momento. Rimase sbalordito e scioccato nel vedere tutti gli spiriti che volavano con entusiasmo attorno a lui... e le espressioni stupefatte che lo fissavano.
                                


                                



