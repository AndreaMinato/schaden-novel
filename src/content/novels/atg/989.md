---
title: Capitolo 989 – Enorme Disastro
pubDate: 2025-02-03T07:52:46.899Z
tags:
    - atg
---


<em>Capitolo regolare
Capitoli in coda, 0/10
-Schadenfreude</em>


"Oh?" Mu Huanzhi alzò le sopracciglia sentendo il rifiuto di Yun Che, ma non ne fu sorpreso perché aveva previsto questa reazione. "Perché? Mu Hanyi ti ha già concesso un ottanta per cento. Credi che non sia sufficiente?"


"Non ha niente a che fare con quello." Disse accigliato Yun Che. "Vorrei chiedere perché, durante la battaglia degli spiriti di ghiaccio, non avete proposto una prova aggiuntiva quando Mu Hanyi e Mu Feixue erano quasi alla pari e il risultato finale dipendeva più dalla fortuna? Quando il numero di spiriti che ho attirato ha superato completamente Mu Hanyi, avete dichiarato che era lui il vincitore e adesso avete proposto una prova aggiuntiva... in base a cosa?"


"Questo..." Mu Huanzhi rimase senza parole.


Molti sguardi si concentrarono su Yun Che, la maggior parte di essi erano pieni di derisione... e pietà.


"Eheheh, lo sapevo che non avrebbe osato farlo." Un discepolo del Palazzo della Fenice di Ghiaccio rise sommessamente.


"Devi anche chiederlo? Non ha osato entrare nel lago prima e credi che si meriti di essere paragonato al fratello maggiore Hanyi? Ovviamente non accetterà e cercherà di far valere il risultato precedente... Sigh, è appena entrato nella via del divino e sogna davvero di diventare il discepolo diretto della maestra della setta, troppo ridicolo."


"Non ci si può fare niente. Dopotutto diventare il discepolo diretto della maestra della setta è un'attrattiva troppo grande. Chiunque altro avrebbe fatto lo stesso al suo posto."


Molti discepoli sogghignarono e perfino Mu Hanyi scosse la testa e sospirò.


"Darmi l'ottanta per cento? Ahah, che grande coraggio, che enorme favore!" Yun Che non considerò le persone attorno mentre sfogava la sua rabbia: "Come può essere giusto nei miei confronti? Questa prova in più è già ingiusta. Questa concessione... è semplicemente uno scherzo! Perché dovrei accettarla?!"


"Continuate a dire che la competizione dev'essere giusta e imparziale, dicendo ripetutamente che è una questione importante per la setta, eppure continuate ad ignorare il fatto che ho già vinto contro Mu Hanyi e volete che faccia una prova aggiuntiva. È questa la giustizia del cosiddetto setta della Divina Fenice di Ghiaccio?!"


Yun Che aveva gridato l'ultima frase... e si era perfino rivolto a tutti gli Anziani e ai maestri di palazzo. Le loro espressioni cambiarono allo stesso tempo. Mu Bingyun mostrò sorpresa e disse frettolosamente: "Yun Che, fermati!"


"Che insolenza!!"


Una voce arrabbiata ammutolì il Lago del Ghiaccio Infernale. Fu come se tutti gli spiriti sulla superficie fossero stati congelati mentre si fermavano sul posto. Queste parole fecero impallidire per lo spavento tutti i discepoli sogghignanti. Gli Anziani e i maestri del palazzo che stavano per intervenire abbassarono la testa velocemente e rimasero zitti per la paura.


Questo perché questo rimprovero arrabbiato proveniva sorprendentemente dal Realm King della Canzone Glaciale.


"Yun Che, ho già acconsentito alla prova aggiuntiva, quindi come puoi rifiutarla?! Sei solo un piccolo discepolo. Non solo stai disubbidendo agli ordini, hai anche l'audacia di dire assurdità che gettano disgrazia alla setta! Chi ti ha dato un coraggio del genere?!"


La temperatura precipitò rapidamente e l'atmosfera diventò incredibilmente gelida. Da tempo c'era un detto nel Regno della Canzone Glaciale, la furia del Realm King non lascia scampo a nessuno.


Il Realm King raramente si arrabbiava, ma ogni volta che lo faceva, le conseguenze erano estremamente terrificanti, terrificanti al punto che nessuno avrebbe osato ripensare a ciò che era accaduto. Anche i superiori del Regno della Fenice di Ghiaccio molto vecchi avevano visto raramente il Realm King arrabbiarsi, forse poche volte nell'arco di diversi millenni.


Oggi però, a causa di un piccolo discepolo dei piani inferiori... si era davvero irritata!


Rimasero tutti col cuore in gola e i loro capelli si rizzarono... erano un po' arrabbiati per le parole di Yun Che di prima, ma ora provavano compassione per lui mentre venivano colti dal terrore.


Spacciato, questo ragazzino è già spacciato... per favore però non coinvolgere gli altri.


Il rimprovero fece sentire Yun Che come se fosse stato colpito alla testa da una pesante montagna, gli sembrava che tutte le sue ossa fossero sull'orlo del collasso. Tuttavia alzò a forza la testa e disse lentamente con un tono determinato: "È il Realm King della Canzone Glaciale, quindi dovrebbe rispettare la parola data! Se ho vinto, allora ho vinto... in base a cosa avrei bisogno di un'altra prova?!"


"..." Tutti i presenti rimasero sbigottiti.


Aveva davvero risposto al Realm King... le aveva davvero risposto!


Era condannato, completamente spacciato stavolta.


Mu Bingyun impallidì. Accorse frettolosamente accanto a Yun Che e disse: "Maestra della setta, la personalità di Yun Che è così. Non intende sicuramente offenderla, la prego...."


"Personalità?" La voce del Realm King era piena di derisione. "Un giovane ignorante appena entrato nella via del divino, qualcuno di debole come una formica, osa davvero fare i capricci e rispondermi?! Bingyun, la persona che hai portato dai piani inferiori in realtà è uno stolto davvero spudorato!"


"Vuoi che rispetti ciò che ho detto? Umpf, come potresti riuscirci? Potrei dire di proteggere la tua famiglia per poi massacrarla un secondo dopo, ma cosa potresti fare? Ai miei occhi non sei paragonabile nemmeno ad una formica. Figuriamoci ucciderti, potrei distruggere con un pensiero il pianeta da dove provieni. Invece di fare tesoro della tua possibilità, osi davvero fare i capricci di fronte a me. Il fatto che questo stolto sia diventato un discepolo del Palazzo della Fenice di Ghiaccio ha già macchiato la reputazione dei trentasei palazzi, eppure osa davvero fantasticare di diventare il mio discepolo!"


"Thump!"


Mu Bingyun si chinò su un ginocchio e implorò: "Maestra della setta, ho portato io Yun Che dai piani inferiori. Ha un temperamento intransigente e non ho mai pensato che fosse una caratteristica negativa, quindi non l'ho trattenuto molto. È stato tutto perché sono stata incapace di disciplinarlo. Chiedo alla maestra della setta di punire me invece e alleggerire la sua punizione... almeno di lasciarlo vivo."


Quando Yun Che aveva "causato guai" le volte precedenti, Mu Bingyun non l'aveva mai bloccato, invece l'aveva protetto in segreto perché ammirava un po' il temperamento di Yun Che. Tuttavia, prima di entrare nel Lago del Ghiaccio Infernale, lo aveva già avvertito che non doveva infrangere le regole... Non si sarebbe mai aspettata che Yun Che avrebbe causato un enorme disastro.


Aveva davvero irritato il Realm King!


Yun Che era appena arrivato nel Regno della Canzone Glaciale, quindi non capiva cosa significava fare arrabbiare il Realm King... e l'aveva anche rimproverata dopo che si era irritata!


Yun Che si raggelò. Tutto l'orgoglio, l'arroganza e la sua intransigenza si dissiparono completamente... ciò che li rimpiazzò fu freddo risveglio e genuino terrore.


Si ricordò di quando Jasmine lo aveva accettato come discepolo. Allora era stato presuntuoso ed orgoglioso, determinato a non inchinarsi, eppure la sua testa era stata calpestata da Jasmine, completando quindi il rituale di accettazione. Le parole provocatorie di allora risuonarono nella sua mente:


"Pensavi di avere una grande integrità, di essere straordinario? Senza forza, non hai nemmeno la possibilità di rifiutarti di inchinarti davanti a me. Che diritto hai di trattarmi con arroganza? Senza forza, il tuo orgoglio e la tua dignità non sono altro che una presa in giro!"


Yun Che sussultò e si raggelò... Nella Stella Polo Blu era al picco e poteva fare ciò che desiderava. Non aveva limiti e poteva dare sfogo al suo temperamento perché era il più potente.


Qui però, cos'era davanti al Realm King che era abbastanza potente da governare il mondo?


Figuriamoci esistenze terrificanti come il Realm King della Canzone Glaciale, quanti Anziani, maestri dei palazzi o discepoli qui lo rispettavano davvero?


Perché avrebbero ignorato il conteggio degli spiriti e avrebbero dichiarato che il vincitore era Mu Hanyi? Perché era debole! Perché agli occhi di tutti non era nemmeno degno di essere paragonato a Mu Hanyi.


Perché volevano fare una prova aggiuntiva? Perché era troppo debole, perché nessuno credeva che meritasse di diventare il discepolo diretto della maestra della setta! Se fosse stato sufficientemente forte, perché avrebbe dovuto fare un'altra prova?


Ai loro occhi, l'intransigenza, l'arroganza e la dignità che pensava di avere erano ridicoli. La sua resistenza, anche se era completamente logica, attirava solo più derisione e sdegno invece che la loro approvazione.


Come diavolo sarebbe stato degno di rispondere al Realm King... Sarebbe stato solo un suicidio. Alla fine aveva anche coinvolto Mu Bingyun, facendole implorare pietà per lui.


Il Realm King della Canzone Glaciale aveva ragione... a definirlo uno stolto...


"Yun Che, presto... presto, ammetti i tuoi errori e implora perdono... presto..." Mu Xiaolan era impallidita per la paura. Di fronte alla rabbia del Realm King, si fece coraggio e mandò una trasmissione del suono a Yun Che.


Le reazioni della folla attorno gli avevano fatto capire che enorme disastro avesse causato stavolta. Anche se aveva salvato Mu Bingyun... che tipo di esistenza era il Realm King? Sarebbe stato facilissimo per lei ucciderlo.


<em>Non posso morire... Non ho nemmeno rivisto Jasmine, come posso morire qui?</em>


Con un tonfo, Yun Che si inginocchiò profondamente accanto a Mu Bingyun. Abbassò la testa: "Ho fatto un commento impertinente. Chiedo alla maestra della setta di perdonarmi."


Un discepolo che si inginocchiava di fronte al Realm King era solo naturale, ma nessuno sapeva che si era inginocchiato solo a Jasmine e ai suoi genitori fino ad ora.


Il silenzio del Lago del Ghiaccio Infernale era spaventoso, non si poteva sentire nemmeno il rumore di un respiro o di un cuore che batteva. Tutti stavano pensando: <em>Perdona 'sto cavolo! Se ti lascerà con un cadavere intatto, allora prenderò il tuo cognome!</em>


"Saresti dovuto morire diecimila volte, ma dato che Bingyun è mia sorella, ti garantirò una possibilità di sopravvivere." Ogni parola del Realm King conteneva una forza incredibile. "Nella competizione tra te e Mu Hanyi, se vincerai, non solo risparmierò la tua vita, dimenticherò questo affronto e ti accetterò come mio discepolo diretto!"


"Ma se perderai... morirai!"


Le prime parole scioccarono la folla, ma dopo tutti capirono... che, come previsto, era impossibile che la maestra della setta perdonasse chi l'aveva fatta arrabbiare. I presenti sapevano che era estremamente protettiva di Mu Bingyun, ma questa cosiddetta possibilità di sopravvivere era solo un segno della considerazione dei suoi sentimenti. Alla fine voleva comunque che Yun Che morisse.


Dopotutto come poteva Yun Che battere Mu Hanyi?


Tutti i vari Anziani e i maestri del palazzo si rilassarono mentre alzavano le teste e si asciugavano il sudore dalla fronte... Anche se Yun Che era destinato alla morte, almeno non erano stati coinvolti. Questa era già una fortuna straordinaria.


Mu Bingyun disse velocemente: "Maestra della setta, questo..."


"Non dire altro!" La voce severa del Realm King interruppe Mu Bingyun: "Yun Che, questa è la tua sola possibilità. Puoi accettarla o posso annientarti ora!"


Dopo aver appreso dall'esperienza, Yun Che disse senza esitare: "Sì, ubbidirò agli ordini della maestra della setta."


"Umpf, Huanzhi, vai a preparare il loro incontro." Comandò il Realm King.


"Sì maestra della setta." Il tono di Mu Huanzhi era ancora più cauto di prima. Raddrizzò la schiena e alzò una mano senza osare tardare: "Hanyi, Yun Che, seguitemi nel lago celeste."
                                


                                



