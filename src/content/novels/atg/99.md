---
title: Capitolo 99 – Un Gioco tra la Vita e Morte
pubDate: 2024-05-26T17:27:25.193Z
tags:
    - atg
---


Una gigantesca aquila bianca e un enorme falco nero sfrecciavano nel cielo, come una saetta bianca e una nera; innumerevoli passanti si fermavano e guardavano in alto, cercando di indovinare quale fosse la specie esatta di quelle Profound Beast di alto livello. Ma subito dopo, l’aquila e il falco acceleravano, allontanandosi e guadagnando quota, fino a sparire completamente oltre le nuvole.
“Piccola Snow! Un po’ più in alto!”
L’intero corpo dell’Aquila delle Nevi Gigante era bianco come la neve; Lan Xueruo sperava che, dopo essere volati al di sopra delle nuvole, avrebbero potuto nascondersi. Ma Yun Che capì chiaramente che quello stratagemma avrebbe potuto funzionare, se solo ad inseguirli non fosse stato un Falco Fierce Storm. Stavano fuggendo da un falco l’assoluto dominatore del cielo, e nulla poteva nascondersi dai suoi occhi.
L’Aquila delle Nevi Gigante volava sempre più in alto ed era passata attraverso svariate coltri di nubi. Tuttavia, il Falco Fierce Storm continuava a dar loro la caccia, senza mai fermarsi. L’Aquila delle Nevi Gigante poteva raggiungere grandi altezze, poteva arrivare persino a cinquemila metri, ma queste altitudini non erano minimamente paragonabili a quelle raggiungibili da un falco. Un normalissimo esemplare adulto poteva raggiungere i diecimila metri, quindi si può solo immaginare fin dove potesse arrivare un Falco Fierce Storm appartenente allo Spirit Profound Realm.
Per fortuna la velocità dell’Aquila delle Nevi Gigante non era inferiore a quella del Falco Fierce Storm; anche se li stava inseguendo da vicino, non riusciva a guadagnare molto terreno. L’Aquila delle Nevi Gigante non aveva nessun modo per riuscire a scrollarsi di dosso il Falco Fierce Storm, ma d’altro canto il Falco Fierce Storm non avrebbe potuto raggiungerla per parecchio tempo. Ma il livello di un’Aquila delle Nevi Gigante, dopotutto, era più basso di quello del Falco Fierce Storm; prima o poi l’avrebbe raggiunta, era solo questione di tempo.
“Secondo le mie informazioni, questo Falco Fierce Storm è stato catturato vivo qualche anno fa dallo Xiao Sect. Non sembra che siano ancora riusciti a domarlo del tutto e non è nemmeno una Profound Beast legata ad un padrone; quindi, c’è il rischio che scappi se viene liberato. Quindi a meno che si tratti di una questione vitale, non lo userebbero mai… Fratello Minore Yun, cos’è che hai combinato di preciso mentre eri allo Xiao Sect?” chiese nervosamente Lan Xueruo, aggrappandosi saldamente alle piume della sua aquila.
Il vento ululava come un tuono. Ascoltando la domanda di Lan Xueruo, Yun Che esitò per qualche istante, ma poi rispose con sincerità: “Anche se decidi di non credere a quello che sto per dirti, non c’è nessun problema… ho completamente menomato Xiao Luocheng e ho fatto in modo che buttassero al vento seicentomila Monete Purple Profound…” Yun Che fece una piccola pausa, e alla fine scelse delle parole che avrebbero reso la sua storia più credibile: “E ho anche distrutto tutta la loro Tesoreria.”
“Ah!” Lan Xueruo spalancò i suoi bellissimi occhi; le sue labbra erano aperte, lo stava fissando sbalordita come se stesse guardando un mostro.
“Giuro sulla mia bellezza che è tutto vero.” disse Yun Che, sconsolato.
“…” Lan Xueruo rimase a lungo senza parole. Non dubitava delle affermazioni di Yun Che; era sicura che, per quanto conoscesse il suo carattere, in una situazione del genere non avrebbe mai usato delle parole così ridicole per ingannarla. Eppure, era proprio perché gli credeva che si sentisse immensamente scioccata e terrorizzata. A lasciarla scioccata era il fatto che Yun Che, un ragazzo al primo livello del Nascent Profound Realm, era davvero stato in grado di causare un disastro così grande per il Sect più grande di tutta New Moon City, e che aveva fatto tutto da solo; era una cosa semplicemente inimmaginabile. E a terrorizzarla era… Era che menomare Xiao Luocheng e far perdere seicentomila Monete Purple Profound era già abbastanza da sollevare un odio profondo; ma distruggere la Tesoreria del Sect… avrebbe causato ancora di peggio! Sarebbe stato un odio così terribile da sopravvivere per centinaia di generazioni, migliaia di anni!
Se la Frazione Esterna dello Xiao Sect non avesse voluto ridurre il cadavere di Yun Che in decine di migliaia di pezzi, a qualsiasi costo, persino lei l’avrebbe trovato strano.
Non c’era da stupirsi che, pur di catturarlo, lo Xiao Sect avesse deciso di utilizzare persino il Falco Fierce Storm.
Lan Xueruo si stava iniziando a chiedere se non fosse il caso di interrompere quell’inutile fuga e di rivelare la sua identità per garantire la sicurezza di Yun Che. Ma dopo averlo ascoltato abbandonò immediatamente quest’idea. Dopo quello che aveva fatto, se fosse caduto nelle mani dello Xiao Sect, non sarebbe stata in grado di salvarlo da sola, anzi, non avrebbe potuto essere d’aiuto nemmeno se avesse chiesto l’appoggio di suo padre.
Notando la reazione di Lan Xueruo, Yun Che disse quasi come se si sentisse colpevole: “Sorella Maggiore Xueruo, scusami, sono un peso per te.”
Lan Xueruo scosse la testa: “È stata una mia scelta, non c’è nulla che io possa considerare un peso.” sorrise gentilmente e lo confortò: “E poi, mi sembra naturale che questa Sorella Maggiore protegga un suo bel Fratello Minore.”
“È troppo presto per dire che sei un peso per me, perché non è ancora sicuro che ci cattureranno. Forse tra un po’ smetteranno di inseguirci. O forse… quel Falco Fierce Storm all’improvviso deciderà di disobbedire e si metterà a volare in un’altra direzione; non è affatto impossibile… Piccola Snow, vola un po’ più veloce!”
Sentendo le parole di Lan Xueruo, il volto di Yun Che si fece serio. Infatti, quando Lan Xueruo aveva pronunciato quelle frasi, Yun Che nei suoi occhi non aveva visto il minimo segno di rimpianto, di inganno o di mancanza di sincerità.
Non gli piaceva essere in debito verso qualcun altro, ma stavolta doveva senza dubbio un grande favore a quella ragazza. Le doveva la vita o, perlomeno, qualche sorta di sentimento…
“A proposito, Fratello Minore Yun, come hai fatto a riuscire ad infiltrarti nello Xiao Sect? E come hai fatto a devastarli così tanto? Saresti disposto a dirmelo?”
Naturalmente in quel momento Lan Xueruo era in preda a un’ansia tremenda. Ma i suoi occhi rivelavano una curiosità estremamente sincera, e resero Yun Che, che inizialmente non voleva parlarne, incapace di rifiutare. Ci pensò per un po’ e poi le raccontò: “Molto, molto tempo fa, avevo un Maestro. Da lui ho imparato un po’ di cose riguardo la medicina e tra queste c’era anche l’arte di travestirsi. Ho ferito gravemente Xiao Luocheng e di sicuro lo Xiao Sect avrebbe cercato dottori per tutta la città. Quindi mi sono travestito da medico di mezza età… e mi sono infiltrato nello Xiao Sect…”
Yun Che aveva un talento naturale nel parlare eloquentemente e raccontò vivacemente a Lan Xueruo tutto quello che era successo nello Xiao Sect in quei giorni. Ovviamente, non le disse nulla riguardo a cose come il nucleo draconico Emperor Profound; alcuni segreti non poteva farli sapere a nessuno. L’intera descrizione degli avvenimenti risultò, ovviamente, fantastica; qualche volta fece restare Lan Xueruo a bocca aperta, altre la fece ridere, coprendosi le labbra con una mano, e altre la sbalordì… specialmente quando sentì che era stato scambiato per un dottore senza eguali, così come quando Xiao Luocheng si era prostrato davanti a lui come se fosse suo nonno. Era scoppiata a ridere tenendosi la pancia e stava quasi per mettersi a piangere dal divertimento… per tutto il tempo, era come se si fosse dimenticata di trovarsi in una situazione così pericolosa.
Passarono due ore, passarono quattro ore…
Il cielo si era già scurito. Dopo quattro ore e centinaia di chilometri avvolti nell’ululato del vento, Yun Che e Lan Xueruo stavano per perdere l’udito. Era già da parecchio che non sapevano più dove si trovassero. Ognuna delle incalcolabili volte che si erano voltati, avevano sempre visto chiaramente la sagoma del falco nero che li stava inseguendo.
“Non va affatto bene! Ci hanno quasi raggiunto! Piccola Snow, vola un po’ più veloce. Piccola Snow!!”
Yun Che si girò e fu scioccato dallo scoprire che il Falco Fierce Storm alle loro spalle si era avvicinato, da una distanza di circa mille metri a meno di trecento. Seduto sulla schiena dell’Aquila delle Nevi Gigante, Yun Che sentì l’intero corpo essere scosso dal dolore… per una True Profound Beast, volare alla massima velocità per quattro ore era già un miracolo. Se non fosse stata la Profound Beast di Lan Xueruo e non le fosse stata completamente leale, non sarebbe mai riuscita a resistere così a lungo.
Ma il vantaggio costituito dal livello maggiore del Falco Fierce Storm era ormai evidente. La sua velocità di volo era a malapena diminuita di un soffio. Gli occasionali gridi che lanciava erano pieni di energie, e risuonavano per tutto il cielo e la terra.
“Sorella Maggiore, non spronarla più. Ormai è già senza forze e se andassimo avanti così la sua forza vitale ne risentirà gravemente, abbreviando persino la durata della sua vita.”
In quanto proprietaria dell’Aquila delle Nevi Gigante, Lan Xueruo comprendeva la situazione molto meglio di Yun Che. Si morse le labbra, stringendo con forza entrambi i pugni.
Gli spasmi dell’Aquila delle Nevi Gigante si fecero sempre più gravi; non riusciva più a mantenere stabilmente nemmeno la postura di volo. Iniziò a oscillare e barcollare e rallentò progressivamente. Il Falco Fierce Storm dietro di loro accorciò ancora di più le distanze e, in quel momento, udirono una voce carica d’odio: “Piccolo bastardo, hai davvero costretto Papino a inseguirti così a lungo! Stavolta, vedremo dove fuggirai!!”
Yun Che si voltò all’improvviso e solo in quell’istante si accorse che il Falco Fierce Storm era già a meno di cento metri di distanza. Poteva vedere chiaramente il falco, così come la persona che c’era sulla sua schiena… era senza alcun dubbio Xiao Zaihe!
“Sorella Maggiore, lascia che Piccola Snow voli subito verso il basso, dovremmo prepa-...”
Quando Yun Che era ancora a metà frase, si fermò immediatamente; infatti, solo un secondo prima, aveva avvertito una sensazione di enorme pericolo raggiungerlo alle spalle. Si voltò veloce come un fulmine e con un solo sguardo vide la strana arma che Xiao Zaihe, sulla parte più alta della schiena de Falco, stava tenendo in mano.
Quello è…
Un Bastone Poison Fire!!
Xiao Zaihe possedeva davvero un Bastone Poison Fire!
Prima ancora che potesse reagire, vide un bagliore infuocato sgorgare improvvisamente dal Bastone Poison Fire… in un solo momento, una linea di fumo letale volò verso Yun Che, ma a causa del forte vento deviò lievemente, dirigendosi verso il petto di Lan Xueruo.
“Sorella Maggiore, attenta!!”
Lan Xueruo, che si stava girando in quel momento, non notò affatto il terribile pericolo che la stava per colpire. Quando finalmente se ne accorse, non aveva già più tempo per reagire… nelle sue pupille allargate, apparve un oggetto nero come la pece che si stava avvicinando sempre di più; e subito dopo, fu fermato bruscamente dal corpo di Yun Che, che si era sporto davanti a lei…
Poof!!
Sulla spalla di Yun Che apparve un enorme buco e il sangue schizzò ovunque. Anche se non era stato colpito nessun organo vitale, aveva sottovalutato la forza del Bastone Poison Fire; nell’istante in cui fu colpito, gli sembrò quasi di sentire il terrificante richiamo del Tristo Mietitore.
“Fratello… Fratello Minore Yun!!”
Lan Xueruo era come pietrificata. Solo quando vide la spalla di Yun Che, dipinta di rosso dal sangue, si lasciò sfuggire un grido terrorizzato e in preda al panico lo afferrò, siccome stava lentamente scivolando nel vuoto.
“Sorella Maggiore…” riusciva a malapena a sopportare il dolore causato dalla ferita, e quel colpo terribile aveva portato il caos nella sua mente, dandogli l’impressione di potersi sorreggere da solo. Con un volto spettrale, si morse la punta della lingua e disse a fatica: “Quello è… un Bastone Poison Fire, ha un veleno molto potente… se colpiti… morte inevitabile… stringimi… e salta giù… se saltiamo… potremmo morire… ma se non saltiamo… moriremo di sicuro…”
Un veleno molto potente?
Guardando la spalla sanguinante e mutilata di Yun Che, il cuore di Lan Xueruo fu scosso violentemente. Annuì, gli occhi bagnati dalle lacrime, e abbracciò stretto Yun Che: “Va bene… saltiamo.”
In quel momento, di fronte a Yun Che, che l’aveva difesa con la sua vita, decise di fidarsi ciecamente di lui, anche dovendo gettarsi da varie migliaia di metri. Lo abbracciò e si alzò in piedi sulla schiena dell’Aquila delle Nevi Gigante. Guardò l’enorme distesa di terra sotto di loro, e sussurrò dolcemente: “Piccola Snow, hai dato il massimo… torna indietro e riposa con calma.”
Non appena finì di parlare, il marchio sulla sua mano brillò. Con un lungo grido, l’enorme aquila scomparve nella luce bianca.
Yun Che e Lan Xueruo precipitarono verticalmente, dirigendosi verso l’ignoto senza fine che si stagliava sotto di loro.



