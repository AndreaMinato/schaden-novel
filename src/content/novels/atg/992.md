---
title: Capitolo 992 – Dea del Lago Celeste (3)
pubDate: 2025-02-03T07:52:46.900Z
tags:
    - atg
---


Man mano che Yun Che si avvicinava alla luce, essa diventava sempre più luminosa. Non la stava assolutamente immaginando. Sul fondo del lago cominciarono a esserci anche dei piccoli e irregolari granelli di sabbia. Ognuno di essi era luccicante e traslucido, sembravano delle piccole perle che riflettevano il bagliore blu. Yun Che ne prese alcuni in mano e capì subito con certezza che l'energia glaciale al loro interno sarebbe stata sufficiente a congelare all'istante un'area di mare del raggio di cinquemila chilometri.


Camminando su quei granelli di sabbia simili a piccoli gioielli, Yun Che si avvicinò sempre più a quella luce blu incredibilmente intensa. Dopo aver accelerato ancora una volta, riuscì ben presto a vedere che al centro del bagliore c'era, incredibilmente, un blocco di ghiaccio.


<em>Ghiaccio!?</em>


<em>Sul fondo di questo Lago dall'acqua divina, che non si è mai congelato prima d'ora per via della sua terrificante energia glaciale, come può esserci un blocco di ghiaccio?</em>


Sebbene fosse ancora lontano, poteva vedere chiaramente che quel blocco di ghiaccio aveva la forma di un diamante. Era largo meno di tre piedi e lungo dieci, ma si trovava esattamente al centro della Vena di Energia Glaciale sul fondo del Lago. Anche se galleggiava nell'acqua, era così immobile da sembrare incastonato in un mondo ghiacciato.


Dopo aver visto quel diamante di ghiaccio, Yun Che si avvicinò lentamente, con lo sguardo fisso su qualcosa.


Perché c'era una persona al suo interno...


Si poteva distinguere vagamente la sagoma di una ragazza.


La ragazza era rannicchiata, con le ginocchia strette fra le braccia e la testa fra le gambe. Era completamente nuda e si potevano intravedere le sue lunghe gambe bianche e i suoi piedi delicati come fiori di loto. La sua pelle era così lucida e luminoso da ricordare la luce della luna e delle stelle, anche attraverso quel muro di ghiaccio.


I suoi lunghi capelli le avvolgevano il corpo ed erano bianchi come la neve, con però una lieve sfumatura azzurra... aveva un aspetto molto simile a quello della donna che aveva detto di chiamarsi “Mu Xuanyin”. Ogni suo capello sembrava avvolto dai freddi riflessi della neve e del ghiaccio.


I suoi capelli simili a giada le coprivano il volto e le parti più intime.


Yun Che fissò la ragazza con lo sguardo perso nel vuoto. Era bella come un dipinto che si poteva vedere soltanto nei sogni. Anche se non poteva vedere il suo viso, senza dubbio un corpo così meraviglioso doveva essere accompagnato da dei tratti così stupendi da far impallidire per la vergogna qualsiasi fata o dea.


<em>Chi è questa ragazza?</em>


<em>Perché è sigillata all'interno di questo cristallo di ghiaccio sul fondo del lago?</em>


<em>Da quanto tempo è qui? Cento anni? Mille anni? Diecimila anni, o... ancora di più?</em>


<em>È stato la setta della Fenice di Ghiaccio a intrappolarla qui?</em>


Le uniche persone a potersi avvicinare al Lago del Ghiaccio Infernale erano i membri della setta della Fenice di Ghiaccio... che quella ragazza in passato fosse stata una figura molto importante per la setta e fosse stata immersa nel lago per preservarne per sempre il corpo?


<em>Aspetta! Considerando il clima del Regno della Canzone Glaciale e la potenza dell'Energia Misteriosa del Ghiaccio di chi ha intrapreso la Via Divina, non ci sarebbe affatto bisogno di immergere qualcuno nel Lago del Ghiaccio Infernale per preservarne il cadavere. E poi, contaminare il Lago di sicuro è assolutamente vietato.</em>


<em>Inoltre, il Lago del Ghiaccio Infernale non è un lago qualunque. Qualsiasi cosa vi venga immersa verrebbe sicuramente cancellata dall'esistenza dalla sua terribile energia glaciale prima ancora che possa raggiungere il fondo.</em>


<em>Ma questo è chiaramente ghiaccio e la ragazza al suo interno... il suo corpo è perfettamente intatto. Non sembrano minimamente influenzati dall'energia glaciale di questo luogo.</em>


Yun Che decise di avvicinarsi e giunse proprio di fronte al cristallo di ghiaccio. Quella pelle bianca come la giada e luminosa come la neve, a pochi centimetri da lui, lo spinse a distogliere lo sguardo. Non osava profanare il meraviglioso corpo della ragazza con i suoi occhi. Distese lentamente una mano e sfiorò il ghiaccio.


Ding...


Un piccolo bagliore blu comparve nel punto in cui il suo dito aveva toccato il cristallo di ghiaccio. Eccetto questo, non ci furono altre reazioni.


Non riusciva a percepire neppure la minima traccia di energia vitale o di Energia Misteriosa.


<em>Chi era questa ragazza... e perché si trova qui?</em>


Yun Che era molto incuriosito e tremendamente confuso, ma sul freddo e silenzioso fondo di quel lago non avrebbe potuto trovare nessuna risposta.


Del resto, Yun Che non si era dimenticato neppure della situazione in cui si trovava al momento. Indietreggiò di qualche passo e alla fine si voltò del tutto... aveva già sperimentato una volta la freddezza e la potenza soverchiante del Realm King. Se avesse voluto dimostrarle di essere degno di diventare suo discepolo, gli sarebbe bastato scendere a trecento piedi di profondità. Ma siccome era troppo ansioso di trovare un modo per far crescere rapidamente la sua forza misteriosa e per la sua curiosità era sceso velocemente fino in fondo al Lago. Se il Realm King avesse deciso che era rimasto sott'acqua troppo a lungo, considerando il suo carattere le conseguenze sarebbero state di sicuro gravi e inimmaginabili.


Yun Che inspirò leggermente, pronto ad andarsene, ma all'improvviso nella sua anima risuonò la voce di una ragazza:


“Chi sei?”


“Come... se riuscito ad arrivare qui?”


Quella voce era eterea e pura come una fonte d'acqua che sgorgasse dal suo cuore. Yun Che si fermò improvvisamente e si voltò veloce come un fulmine: “Mi stai... parlando?”


Poco prima, aveva esaminato la zona e non aveva trovato la minima traccia di energia vitale o spirituale all'interno del ghiaccio... ma quella ragazza era chiaramente l'unica persona oltre a lui, in quel luogo. E aveva persino chiesto come fosse arrivato “qui”.


La ragazza non rispose, ma l'acqua sul fondo del Lago del Ghiaccio Infernale si mosse lievemente. Una coscienza divina delicata e limpida come l'acqua avvolse completamente Yun Che.


Lui non oppose resistenza... perché quella coscienza divina non era soltanto gentile e amichevole, era anche così immensa e sconfinata che non avrebbe mai potuto resisterle.


Nonostante fosse sul fondo del Lago e all'interno del cristallo di ghiaccio, quella ragazza possedeva una propria coscienza divina, che era persino così spaventosamente forte.


<em>Si può sapere... cos'è questa ragazza!?</em>


In un lampo, la terrificante coscienza divina lasciò il corpo di Yun Che e la voce della ragazza risuonò ancora una volta nella sua anima: “Ah... hai ereditato il potere del Dio Malvagio. Non mi sorprende che sia riuscito ad arrivare qui.”


Yun Che sollevò di scatto lo sguardo: “Tu sei... lo Spirito della Fenice di Ghiaccio?”


Era riuscita a individuare e riconoscere il potere del Dio Malvagio in suo possesso semplicemente esaminando la sua aura. Le uniche creature in grado di farlo erano le anime divine con alcuni ricordi riguardanti i Veri Dei, come quella della Fenice, quella del Dio Drago e quella del Corvo Dorato!


La ragazza non rispose e, al contrario, rimase in silenzio molto, molto a lungo. Poi, senza preavviso chiese a bassa voce: “Posso... controllare i tuoi ricordi?”


Anche se gli spiriti divini che Yun Che aveva incontrato avevano ognuno la propria personalità, erano sempre stati orgogliosi gli Dei da cui erano stati creati. Ma quella ragazza, che molto probabilmente era lo Spirito della Fenice di Ghiaccio, non solo gli aveva rivolto la parola con grande gentilezza sebbene fosse un intruso irrispettoso, gli aveva addirittura chiesto il permesso di vedere i suoi ricordi con cortesia e sincerità.


Lo Spirito del Corvo Dorato, invece, aveva esaminato la sua memoria violentemente, con la forza.


L'immensa coscienza divina che era comparsa dal nulla e lo aveva avvolto era la prova che quasi di sicuro quella ragazza ero lo Spirito della Fenice di Ghiaccio. La sua potenza spirituale era molto maggiore di quella dello Spirito del Corvo Dorato, quindi per lei sarebbe sicuramente stato un gioco da ragazzi leggere i suoi ricordi contro la sua volontà... eppure, glielo aveva davvero chiesto gentilmente.


“Va bene.” permettere a qualcuno di esaminare la propria memoria equivaleva a rivelare tutti i propri segreti. Era un tabù che nessuno avrebbe mai accettato normalmente, ma Yun Che non ebbe altra scelta.


L'acqua si increspò e l'immensa coscienza divina avvolse di nuovo Yun Che, penetrando lentamente e delicatamente nel profondo della sua anima. Yun Che svenne immediatamente.


Dopo un periodo di tempo impossibile da determinare, Yun Che si risvegliò poco alla volta. La coscienza divina aveva lasciato la sua anima già da parecchio.


“La Stella Polo Blu... la Fenice... il Dio Drago... il Corvo Dorato... la Perla del Veleno Celeste... lo Specchio del Samsara... il Sovrano Diabolico Moon Slaughter...” mormorò a bassa voce la ragazza: “Ti sono successe davvero così tante cose nella tua breve vita.”


“Tu... non mi hai risposto. Sei lo Spirito della Fenice di Ghiaccio?” insistette Yun Che.


“Lo sono e non lo sono.”


“Huh?” la sua risposta stupì Yun Che.


“Sono diversa dagli Spiriti della Fenice, del Dio Drago e del Corvo Dorato che hai incontrato in passato. Tutti loro erano frammenti di anima rimasti in questo mondo nella speranza di trasmettere il loro potere ad altri dopo la loro morte. Anche io ho diviso la mia anima in due parti, ma la seconda è scomparsa molto tempo fa dopo aver lasciato in eredità le sue ultime forze e le sue ultime gocce di sangue al Regno della Canzone Glaciale.”


“Quindi... tu chi sei?”


“Io, che ora sono di fronte a te, sono colei da cui ebbe origine quel frammento di anima.”


La voce della ragazza rimase inaspettatamente debole e delicata come sempre. Dopo essere rimasto senza fiato per qualche secondo, Yun Che impallidì ed esclamò: “Tu... tu sei la Fenice di Ghiaccio!”


Non era un frammento di anima, ma colei da cui era nato il frammento d'anima... quindi, era la vera e propria Dea! La vera e unica Fenice di Ghiaccio!


Era una Vera Dea sopravvissuta fino a quel giorno!


Il Sovrano Diabolico Moon Slaughter era un Vero Diavolo sopravvissuto fino a... fino a quando lui non lo aveva ucciso con la Spada Colpo Celeste Nemesi dei Diavoli, ma ora aveva incontrato persino una Vera Dea sopravvissuta fino al presente!


“Non devi essere sorpreso.” la ragazza sapeva bene cosa stava pensando Yun Che: “Sarò ancora viva, ma non sono minimamente paragonabile al Sovrano Diabolico Moon Slaughter che hai incontrato in passato. Lui forse un giorno avrebbe potuto guarire e recuperare la sua forza, ma io posso soltanto continuare a preservare le ultime briciole della mia energia vitale e della mia forza spirituale. Non potrò mai guarire, anzi, forse non potrò mai neppure lasciare questa vena di Energia Glaciale. Non potrò neppure tornare mai ad avere il mio vero corpo, sarò sempre costretta a mantenere questa forma umana.”


“Non c'è che un lieve confine fra me e la mia definitiva morte.”


“Quindi intendi dire che... sei qui da più di un milione di anni?” Yun Che era comunque scioccato oltre ogni immaginazione. Riuscì a malapena a restare calmo.


Anche se le restavano soltanto pochissimi e minuscoli frammenti di energia vitale e forza spirituale, era pur sempre una Vera Dea non ancora del tutto morta... una Vera Dea! Era completamente diversa dagli Spiriti Divini che aveva incontrato in passato! Era su un livello d'esistenza completamente diverso!


“Esatto... senza che me ne rendessi conto, sono già passati un milione di anni da quella calamità. Più di una volta ho desiderato di morire e ho pensato di porre fine alla mia patetica vita e alla mia eterna solitudine. Ma non l'ho fatto nella speranza di vedere coi miei stessi occhi se quel giorno giungerà davvero oppure no...”


“Quel giorno? Quale giorno?” Yun Che era confuso.


“Quel giorno non è ancora arrivato, anche se ho aspettato per un milione di anni. Ma tu, tu sei arrivato. Credo che sia il volere del destino... no, questo è il volere del Dio Malvagio. Lui rinunciò al suo titolo di Dio della Creazione e venne considerato da tutti il Dio più eretico e solitario dell'universo... ma chissà in quanti hanno mai saputo che in realtà era il più grande fra tutti gli Dei?”


La ragazza di fronte ai suoi occhi sembrava parlare sia a lui che a se stessa. Yun Che non riusciva a comprendere il significato delle sue affermazioni sconnesse.


“Yun Che.” la ragazza lo chiamò gentilmente per nome: “Il potere del Dio Malvagio che ora è in tuo possesso deriva da una sola goccia del suo Sangue Immortale. Il suo potere è diverso da ogni altro potere divino che hai ottenuto, perché sebbene tu possieda anche il Sangue della Fenice, del Dio Drago e del Corvo Dorato, ne hai molto poco. Invece il Sangue Immortale del Dio Malvagio ha creato delle intere e perfette Vene Misterioses del Dio Malvagio all'interno del tuo corpo. Quella goccia di Sangue Immortale è la sola e completa fonte del potere del Dio Malvagio. Anche il suo significato è completamente diverso da quello di ogni altro potere divino in tuo possesso.”


Yun Che annuì. Lo capiva perfettamente. La sua forza si era sempre basata sui poteri del Dio Malvagio e anche tutti i suoi altri poteri divini erano in grado di coesistere in lui e di superare i loro limiti soltanto grazie alle Vene Misterioses del Dio Malvagio.


“Sai quanto è stato difficile per il Dio Malvagio lasciare in eredità quella goccia di Sangue Immortale? …Non solo ha dovuto uccidersi con le proprie mani, ha dovuto anche pagare come prezzo almeno seicentomila anni di vita. Capisci cosa significa? Vuol dire che il Dio Malvagio avrebbe potuto continuare a vivere per altri seicentomila anni con il suo terrificante potere divino, sebbene fosse stato infettato dalla Calamità.”


“Ma una volta colpito dalla Calamità ha rinunciato a seicentomila anni di vita e ha usato tutto il suo potere divino e tutta la sua energia vitale per creare quell'unica goccia di Sangue Immortale. Tutto questo, per poter lasciare in eredità la fonte del suo potere... fino ai suoi ultimi istanti di vita, il Dio Malvagio ha sempre temuto solo l'arrivo di quel giorno, tanto da darsi la morte per poter lasciare un'ultima e unica speranza alle generazioni future. Forse, era l'unico a meritare di essere chiamato 'il più grande fra tutti gli Dei'.”


“... non capisco nulla di ciò che stai dicendo. Cosa intendi di preciso con 'quel giorno'? E perché il Dio Malvagio si è ucciso per lasciare in eredità una versione completa e perfetta della fonte del suo potere?”


Dato che si trattava del Dio Malvagio, in qualche modo era un argomento legato a lui, ma questo non cambiava il fatto che Yun Che non fosse davvero riuscito a capire nulla di quello che aveva detto la ragazza.
