---
title: Capitolo 993 – L'unica Speranza
pubDate: 2025-02-03T07:52:46.900Z
tags:
    - atg
---


“Nei tuoi ricordi ho visto che conosci alcuni eventi dell'antica Era degli Dei. Fra questi, c'era anche il fatto che il Divino Imperatore Heaven Punishing bandì un Imperatore Diabolico e altri novecento Diavoli sotto il suo comando all'esterno del Caos Primordiale. È sempre stato un segreto custodito gelosamente.”


Yun Che annuì. Era stato lo Spirito del Corvo Dorato a raccontaglielo, mesi prima. Mo E aveva usato un frammento della Divine Art Ancestrale come esca e aveva attirato in una trappola l'Imperatore dei Diavoli, con la scusa di studiarlo insieme. Poi, Mo E aveva usato la Spada Ancestrale della Punizione Celeste per aprire uno strappo nel Muro del Caos Primordiale, scagliando sia quell'Imperatore Diabolico sia i suoi sottoposti all'esterno del Caos Primordiale.


Tuttavia, al di fuori del Caos Primordiale non c'era altro che un vuoto eterno. Nessuno avrebbe potuto tornare indietro, una volta superato il Muro. Probabilmente l'unica possibilità era che l'Imperatore Diabolico e i novecento Diavoli fossero stati cancellati dall'esistenza, nel mezzo di quel nulla assoluto.


“Ma sai forse dirmi perché mai il Divino Imperatore Heaven Punishing avrebbe dovuto uccidere a tradimento quell'Imperatore Diabolico?”


La voce della ragazza era tenue e gentile, come se stesse sussurrando in piena notte al chiaro di luna.


Yun Che ci pensò per qualche secondo: “Qualche mese fa lo Spirito del Corvo Dorato mi ha detto che Mo E era estremamente giusto e retto, tanto da odiare con tutto se stesso la malvagità e da ritenere esseri crudeli tutti coloro che usavano l'Energia Misteriosa dell'Oscurità. Quindi, non avrebbe mai potuto lasciare che i frammenti della Divine Art Ancestrale lasciati in eredità dalla Dea Ancestrale cadessero nelle mani dei Diavoli. Di conseguenza, deve aver scelto di uccidere così violentemente uno degli Imperatori Diabolici e di impadronirsi del frammento.”


“Sigh.” la ragazza sospirò lievemente, rassegnata, ripensando ai tempi antichi: “In effetti, era questa la voce che si era diffusa nell'Era degli Dei e sia gli Dei che i Diavoli credevano che fosse la verità. Tuttavia... è riduttivo affermare che Mo E fosse un Dio che credeva con tutto se stesso nella giustizia e detestava il male. Infatti, disprezzava ferocemente gli attacchi a sorpresa e i tradimenti, non avrebbe mai infranto una promessa. Proprio per questo motivo, l'Imperatore Diabolico partecipò tranquillamente all'incontro senza troppa preoccupazione. Eppure Mo E, usando come esca la Divine Art Ancestrale, tradì davvero la fiducia dell'Imperatore Diabolico.”


Yun Che rimase a bocca aperta, piuttosto scioccato.


“Mo E non era in grado di controllare alla perfezione la Spada Ancestrale della Punizione Celeste. Ogni volta che la usava, perdeva grandi quantità di energia vitale e innumerevoli secoli di vita. Sebbene fosse in grado di sconfiggere quell'Imperatore Diabolico anche senza la Spada, sicuramente senza di essa non sarebbe riuscito a battere anche i novecento Diavoli al suo servizio. Di conseguenza, usò la Spada Ancestrale della Punizione Celeste anche a costo di accorciare notevolmente la durata della sua vita.”


Yun Che: “...”


“L'Imperatore Diabolico contro cui complottò Mo E si chiamava Imperatore Diabolico Colpo Celeste Nemesi dei Diavoli ed era uno dei quattro Grandi Imperatori dei Diavoli, individui al pari dei Quattro Dei della Creazione della Razza degli Dei. Il Regno degli Dei e quello dei Diavoli non erano mai stati compatibili, ma non erano neanche mai stati nemici giurati. Tuttavia, l'assassinio di uno dei quattro Grandi Imperatori dei Diavoli ovviamente suscitò l'ira dell'intero Regno dei Diavoli. Molto probabilmente, quel crimine avrebbe portato allo scoppio di una feroce guerra e allo scontro diretto fra tutte le forze dei due Regni... sarebbe stata una catastrofe inimmaginabile. E ovviamente, era impossibile che Mo E non sapesse quali sarebbero state le conseguenze delle sue azioni.”


Yun Che: “...”


“Eppure, nonostante la malvagità di quel gesto, nonostante la perdita di molta energia vitale e nonostante sapesse che avrebbe fatto scoppiare una guerra fra Dei e Diavoli, Mo E scelse comunque di uccidere l'Imperatore Diabolico Colpo Celeste Nemesi dei Diavoli... credi davvero che l'abbia fatto soltanto per impedire che un frammento della Divine Art Ancestrale restasse nelle mani dei Diavoli?”


“Allora... qual era il vero motivo?” Yun Che si accigliò e il suo cuore cominciò a battere all'impazzata... quella ragazza gli stava incredibilmente svelando, anche se soltanto a grandi linee, un segreto che neppure lo Spirito del Corvo Dorato e gli antichi Dei conoscevano.


Sebbene non capisse come mai la ragazza gli stesse raccontando tutto ciò, aveva già vagamente intuito di stare per scoprire un antico segreto in grado di sconvolgere i Cieli stessi.


La voce della ragazza risuonò nella sua anima e nella sua mente, lasciando che ogni parola restasse impressa per sempre dentro di lui: “L'Imperatore Diabolico Colpo Celeste Nemesi dei Diavoli, bandito da Mo E, era l'unica donna fra i quattro Grandi Imperatori dei Diavoli, nonché la più potente fra loro. Ma era anche...”


“La moglie del Dio Malvagio.”


Ognuna di quelle cinque parole era così scioccante da far tremare l'intero universo.


….


“Co... Cosa!?!?” Yun Che rimase pietrificato per dieci interi secondi, per poi gridare involontariamente.


Il Dio Malvagio... era un Dio e, a quell'epoca, era ancora considerato uno dei quattro Dei della Creazione.


L'Imperatore Diabolico Colpo Celeste Nemesi dei Diavoli... era uno dei quattro sovrani di tutti i Diavoli, anzi, la più potente fra loro!


Gli Dei e i Diavoli vivevano nel Caos Primordiale, ma in regni separati, erano avversari, erano incompatibili gli uni con gli altri...


Eppure due di loro, ognuno ai vertici della propria Razza, erano davvero... marito e moglie!?


Com'era possibile!?


<em>Co... cosa diavolo significa?</em>


“Non solo erano sposati, avevano anche avuto un figlio... una progenie proibita, nata dall'unione fra un Dio e un Diavolo!”


“...” la bocca di Yun Che si spalancò ancora di più. Soltanto dopo parecchio tempo riuscì a dire, incredulo: “Quindi, ecco perché... il Divino Imperatore Heaven Punishing era così determinato a uccidere l'Imperatore Diabolico Colpo Celeste Nemesi dei Diavoli, anche con metodi spregevoli e nonostante le conseguenze... quel Diavolo in realtà era anche la moglie del Dio Malvagio... Sss, ora capisco perché poi il Dio Malvagio ha combattuto così ferocemente con Mo E.”


Mo E, che si era dedicato alla giustizia e detestava il male, che non tollerava la razza dei Diavoli, come avrebbe potuto lasciare che un Dio... anzi, che un Dio della Creazione si innamorasse di una degli Imperatori Diabolici e avesse un figlio da lei! Ai suoi occhi, doveva trattarsi del più terribile disonore per la razza degli Dei. Soltanto facendo sparire per sempre l'Imperatore Diabolico Colpo Celeste Nemesi dei Diavoli... avrebbe potuto cancellare quella vergogna.


“Questo è un segreto terribilmente importante, che fra tutti gli Dei conoscevano soltanto gli Dei della Creazione. Un tempo, ebbi la grande fortuna di poter servire la Dea della Creazione della Vita, Li Suo, e per puro caso scoprii questo segreto in circostanze molto particolari. Li Suo mi fece promettere che non avrei mai raccontato a nessuno nulla di tutto questo... così, sono diventata l'unica Dea a conoscere questo segreto proibito, oltre agli Dei della Creazione.”


“Alla fine, è diventato anche il motivo per cui ho continuato a rifiutarmi di scomparire, anche al costo di vivere questa vita miserabile.”


Dal punto di vista degli Dei della Creazione e dei Diavoli dell'Era Antica, quello era senza dubbio un segreto che nessuno doveva scoprire. Di conseguenza, dovevano aver diffuso la voce che Mo E aveva assassinato l'Imperatore Diabolico Colpo Celeste Nemesi dei Diavoli per ottenere il frammento della Divine Art Ancestrale e neppure lo stesso Mo E avrebbe mai pensato di rivelare la verità.


<em>Ah, giusto, fu dopo tutto questo che il Dio Malvagio decise di rinunciare al suo titolo di Dio della Creazione, cambiando il proprio nome... quindi, in realtà il motivo per cui lo fece era davvero un segreto così tragico.</em>


La voce della ragazza risuonò di nuovo nella mente di Yun Che: “Sai già della terribile battaglia fra Mo E e il Dio Malvagio, che si svolse in seguito. Tuttavia, quest'ultimo conosceva molto bene il carattere di Mo E. sapeva che era troppo orgoglioso, che odiava fin troppo il male e che era assolutamente certo del fatto che Dei e Diavoli non potessero coesistere. Sapeva anche che aveva ucciso l'Imperatore Diabolico Colpo Celeste Nemesi dei Diavoli soltanto per proteggere l'onore e la dignità della razza degli Dei, oltre a evitare che gli altri Dei potessero rivoltarsi contro di lui una volta scoperto di suo figlio. Se Mo E fosse stato crudele e spregevole, sicuramente la Spada Ancestrale della Punizione Celeste non lo avrebbe riconosciuto come suo legittimo proprietario.”


“Per questo motivo, sapeva bene di non potersi vendicare di Mo E... ma non combatté quella feroce battaglia soltanto per sfogare la sua rabbia. Sentii accennare vagamente dalla Dea della Vita Li Suo che quel duello avrebbe determinato il destino della progenie del Dio Malvagio e dell'Imperatore Diabolico Colpo Celeste Nemesi dei Diavoli.”


“Il destino della loro progenie? E alla fine chi vinse? Cosa accadde a quel bambino?” chiese Yun Che, in tono piuttosto incalzante.


La progenie di un Dio della Creazione e di un Imperatore Diabolico... era considerabile una creatura la cui esistenza era proibita.


“Non lo so.” rispose lentamente e gentilmente la ragazza: “Secondo le voci che si diffusero per il Regno degli Dei, fu il Dio malvagio a vincere. Ma eccetto lui e Mo E, nessun altro seppe mai il vero esito dello scontro. Si seppe soltanto che il Dio Malvagio aveva deciso di rinunciare al titolo di Dio della Creazione degli Elementi e che prese il suo attuale nome, diventando estremamente solitario e introverso. Si faceva vedere raramente e non si immischiava più negli affari degli altri Dei come invece faceva prima, a volte.”


“...” Yun Che assorbì lentamente quelle informazioni tenute segrete fin dall'Era Antica. Poi, domandò: “Dato che tutti questi sono dei tabù e hai persino promesso alla Dea della Vita Li Suo che non avresti mai raccontato a nessuno niente di tutto questo... perché mi hai detto tutto questo?”


“Perché tu devi saperlo.”


“Io... devo saperlo?” Yun Che si indicò il volto con un dito, incredulo.


“Mo E non seppe mai le reali conseguenze della sua decisione, presa per proteggere l'onore degli Dei, neppure quando morì. Anche se le ripercussioni non sono ancora terminate del tutto... un milione di anni fa, causò l'estinzione di Dei e Diavoli. E ora... potrebbe causare anche la scomparsa degli esseri umani.”


“Se davvero giungerà quel giorno, tu, che ti sei fatto carico del potere del Dio Malvagio... sarai la nostra unica speranza.”


La voce della ragazza era cortese e cristallina, eppure fece impallidire Yun Che dallo stupore, come se provenisse direttamente dai Cieli.


“Cosa intendi, di preciso? Cos'è 'quel giorno' di cui parli, quando potrebbe arrivare?” Yun Che era nervoso e molto più teso di prima.


Quella ragazza aveva riconosciuto il potere del Dio Malvagio. Quindi, anche se non aveva più il suo corpo originale, era senza dubbio la vera Fenice di Ghiaccio, una Vera Dea... quindi, come minimo non doveva avergli mentito.


“Non posso dirtelo ora, perché sei ancora troppo debole e non posso permettere che la terrificante verità ti schiacci e ti terrorizzi. Ora, devi diventare più forte. Se prendessi sulle tue spalle troppo presto tutto questo, ci sarebbero soltanto gravi ripercussioni sulla crescita della tua forza. Per ora, ti basterà sapere due cose... innanzitutto, devi diventare il più forte possibile il più in fretta possibile, devi rafforzare a sufficienza il tuo potere del Dio Malvagio. Secondo, devi continuare a vivere. Devi fare di tutto per non morire. Se morissi, anche la nostra ultima speranza sarebbe perduta.”


<em>Io? L'ultima speranza...?</em>


<em>Perché ho la strana sensazione... di essere stato scelto dai Cieli per salvare il mondo o qualcosa del genere? Sul serio?</em>


Anche se era senza parole dallo stupore, Yun Che in realtà non si sentiva agitato, eccitato o intimorito. Al contrario, gli sembrava tutto piuttosto surreale.


Yun Che ci pensò per un po', ma alla fine non indagò ulteriormente. Annuì: “Capisco. Anche se non ho idea di cosa accadrà in futuro, come minimo ho sempre tenuto molto alla mia vita.”


“...” La ragazza rimase a lungo in silenzio, poi sorrise amaramente: “Fra tutti coloro che ho incontrato nel corso dei millenni, tu sei quello che tiene di meno alla propria vita.”


Yun Che: “...”


“Sei troppo giovane, hai davvero troppa poca esperienza e la tua forza misteriosa e la tua anima sono davvero troppo deboli. Se un giorno crederai di essere diventato abbastanza forte, se penserai che la tua forza di volontà e le tue capacità di comprensione saranno pronte ad affrontare immense rivelazioni e responsabilità, torna da me. Ti dirò la verità su tutto...”


“E ti donerò tutto il mio potere.”


“Tu... mi darai tutto il tuo potere? Ma allora...” Yun Che era scioccato e rimase con lo sguardo fisso sulla ragazza nel cristallo di ghiaccio. Non si trattava semplicemente di donargli qualche goccia di sangue... senza alcun dubbio, se gli avesse dato tutto il suo potere sarebbe morta definitivamente.


La ragazza mormorò a bassa voce, come piangendo: “Non potrò mai essere nobile e altruista quanto il Dio Malvagio, ma questa è pur sempre l'ultima cosa che posso fare per aiutare e, inoltre... è la miglior fine che io possa immaginare per la mia vita.”


Anche se non sapeva ancora quale fosse la verità, Yun Che provava già un enorme e indescrivibile rispetto per quella ragazza. Quindi, annuì seriamente: “D'accordo! Se un giorno sarò pronto... tornerò sicuramente da te.”


“Ti aspetterò pazientemente. Sono anche convinta che il destino non sia così crudele da lasciare che la razza umana si estingua, dopo la scomparsa degli Dei e dei Diavoli... successore del Dio Malvagio, mi sento già infinitamente più tranquilla ora che so della tua esistenza. Puoi andartene. In superficie, c'è ancora qualcuno che ti aspetta.”


Yun Che annuì. Tuttavia, non sapeva che fuori dal Lago tutti se ne erano già andati e che solo il Realm King lo stava ancora aspettando.


“Potresti... potresti rispondere a una mia domanda?” domandò Yun Che con esitazione, prima di andarsene.


“Vuoi chiedermi se conosco un modo per farti raggiungere il Divine Tribulation Realm prima dell'Assemblea Profound God?” la ragazza aveva previsto la sua domanda.


Yun Che annuì.


“Non posso aiutarti. Dopotutto, questo non è più il mio mondo né questa è la mia Era. Tuttavia, la tua opzione migliore è in effetti chiedere aiuto al Realm King del Regno della Canzone Glaciale. Ha una forza misteriosa incredibile ed è estremamente intelligente. In confronto alla tua precedente Maestra, è molto più adatta a guidarti nella Via del Profound. Ma...”


“Ma?” Yun Che la guardò con gli occhi spalancati.


“Si immerge spesso nel Lago del Ghiaccio Infernale per coltivare la sua Profoud Strength. La mia percezione divina mi ha permesso di esaminare completamente la sua anima. Ha una personalità incredibilmente eccentrica, che oscilla fra due estremi del tutto opposti... non so come spiegarlo a parole. Ma da ora in avanti, trascorrerai molto tempo con lei, quindi capirai cosa intendo.”


<em>Una personalità... che oscilla fra due estremi opposti?</em>


<em>Che diavolo??</em>


La parola 'estremo' indicava qualcosa di soverchiante sotto un certo aspetto. Nulla poteva essere contemporaneamente a due estremi opposti, era un paradosso... eppure, il carattere del Realm King era così.


Yun Che annuì lentamente: “Capisco. Anche se non so cosa accadrà in futuro, non ho mai immaginato neppure per un istante di essere abbastanza eroico da farmi carico di una... uh, una qualche strana missione o roba del genere. Ma spero comunque di non deluderti, quando sarà il momento.”


Dopo aver finito di parlare, Yun Che non esitò ulteriormente. Rilasciò tutta la sua forza misteriosa e scattò verso l'alto, risalendo verso la superficie del Lago.
