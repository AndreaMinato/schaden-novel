---
title: Capitolo 997 – Grande Assemblea della setta
pubDate: 2025-02-03T07:52:46.900Z
tags:
    - atg
---


<em><strong>CAPITOLO SPONSORIZZATO ringraziamo Alessio!</strong>
Capitoli in coda 0, 0/10
-Schadenfreude</em>


"Eh?" Yun Che scosse frettolosamente la testa: "No no no... questo... è solo perché la sorella maggiore è troppo splendida. Non posso che... dire assurdità ogni volta..."


La donna socchiuse i suoi occhi seducenti e mostrò un sorriso incantevole un po' anormale: "Ho sentito che stai per diventare il discepolo diretto della Maestra della setta. È davvero invidiabile, uh."


"Ahah, così grande... Coff, intendo dire, ah la sorella maggiore lo sapeva già. È stato solo un colpo di fortuna." Yun Che forzò un sorriso, ma il suo cuore stava già battendo all'impazzata. Poté solo imprecare mentalmente... questa donna era davvero troppo letale... era questa la leggendaria femme fatale?


In quel momento ridacchiò dolcemente e iniziò a camminare con disinvoltura verso Yun Che... sembrava aver fatto solo due passi, eppure la sua figura si sfocò e poi apparì all'improvviso di fronte all'uomo.


Nonostante il movimento improvviso, Yun Che non reagì e rimase stordito sul posto. Il viso di fronte ai suoi occhi era ammaliante, specialmente i suoi occhi a fenice limpidi e brillanti; erano particolarmente incantevoli. Sembrò lanciarsi tra le sue braccia, facendo accelerare il battito cardiaco di Yun Che.


L'uomo non poté controllarsi e abbassò lo sguardo... osservandolo da così vicino, si rese conto che il tessuto del suo abito all'altezza del suo seno era teso al punto da scoppiare. Il suo petto era così pieno da sembrare scioccante, eppure era incredibilmente sodo.


Era così vicina che Yun Che poteva sentire lievemente il profumo di un incenso fragrante e lussuoso.


Mentre era stordito, la donna seducente sollevò un dito della sua piccola mano bianca e picchiettò il suo petto.


"Allora farai meglio ad ascoltare la Maestra della setta, le piacciono sopratutto i bambini ubbidienti."


Yun Che: "..."


La sua voce incantevole riecheggiò nella sua mente e gli fece provare un improvviso torpore.


Il dito di giada lo aveva toccato appena, eppure sentì un'ondata di calore mentre il suo sangue ribolliva. Questa improvvisa perdita di controllo terrorizzò Yun Che, in un breve momento resistette all'impulso di gettare a terra la donna di fronte a lui e violarla decine di volte.


"Maestra, sono tornata!"


La voce gioiosa di Mu Xiaolan risuonò dall'esterno, destando velocemente Yun Che dal suo torpore.


Mu Xiaolan sembrava di ottimo umore mentre saltellava nella sala principale. Vedendo Yun Che e la figura metà nascosta estremamente vicina a lui, non poté trattenersi dal chiedere: "Eh? Quale sorella maggiore sta porgendo visita..."


Ma prima che Mu Xiaolan potesse finire la sua frase, si irrigidì e si fermò sul posto. Le sue pupille cristalline si contrassero...


Thud!


Mu Xiaolan sprofondò in ginocchio e si inchinò, il suo bel capo si avvicinò a terra mentre il suo corpo si rannicchiava e iniziava a tremare: "M-m-m-maestra... della setta!"


Yun Che si era girato proprio in questo momento. Mostrò un'espressione perplessa e chiese: "Quale maestra della setta? Sei impazzita..."


Poi la voce di Yun Che si incrinò mentre si raggelava e si girò di scatto.


Davanti a lei c'era ancora la "donna seducente" e la sua mano stava ancora toccando il suo petto. Tuttavia la sua aura era cambiata... completamente...


Non sembrava più ammaliante, al suo posto c'era un'aura soverchiante che fece sentire Yun Che come se fosse stato seppellito da una montagna alta decine di migliaia di metri. Aveva strizzato gli occhi mostrando una maestà che faceva tremare di paura istintivamente gli altri. Lo sguardo incantevole era diventato un'occhiata fredda che poteva congelare lo spirito.


Il dito di giada sul suo petto non stava più trasferendo un flusso di calore che faceva ribollire il suo sangue, ma del freddo incredibile che lo fece sentire come se fosse caduto in una caverna gelida, raggelandolo.


"..." Yun Che boccheggiò. Spalancò gli occhi, ma non disse una parola, sembrava che non sapesse cosa dire.


Aveva già sperimentato questa pressione impareggiabile e terrificante prima.


Era... era la pressione unica del Realm King della Canzone Glaciale!


Il dito si allontanò lentamente dal petto di Yun Che mentre la figura di Mu Xuanyin superò Yun Che con un'andatura dignitosa.


"Non dimenticarti di ciò che ti ho detto!"


Questa voce era completamente priva della gentilezza e della seduttività di prima ed  era invece fredda come un vento artico. Ogni parola era piena di potere e maestà.


"Porgo... i miei saluti alla maestra della setta!"


I lineamenti della figura nivea si sfocarono all'improvviso e si mosse all'istante per centinaia di metri. Mu Xiaolan stava ancora tremando e rimase inchinata per molto tempo dopo che la maestra della setta se n'era andata, poi si rialzò con cautela. Tuttavia il suo viso rimase pallido. Era chiaro che si era spaventata molto.


"Uuu..." Mu Xiaolan piagnucolò per la paura. "Mi ha spaventato a morte. Prima le ho quasi mancato di rispetto. Yun Che, la Maestra della setta è venuta qui apposta per vederti?"


Per tutto questo tempo Yun Che era rimasto rigido come un pezzo di legno. Mu Xiaolan arrivò di fronte a lui e scoprì che la sua espressione era terrorizzata.


"Ah? Yun Che? Cosa è successo?" Spaventata, Mu Xiaolan ondeggiò la mano di fronte al suo volto: "Ehi! Ehi!"


"..." Yun Che alzò lentamente la mano, si sollevò il mento e chiuse la bocca che aveva spalancato.


La chiuse con uno schiocco... però era ancora un po' storta.


L'altra mano si sollevò lentamente per premere la parte sinistra del suo viso. Risuonò un altro schiocco nella sala mentre la sua mandibola tornava al suo posto.


"T-t-tu... non... ti sei spaventato a morte a causa della Maestra della setta, vero?" Chiese nervosamente Mu Xiaolan.


"Fuu..." Yun Che sospirò lentamente e poi chiese a bassa voce: "La maestra della setta... qual è il suo vero nome?"


"Eh, cosa..." Mu Xiaolan si avvicinò un po' a Yun Che e poi disse a bassa voce: "Il suo vero nome è Mu Xuanyin. Tuttavia, anche se sei il suo discepolo diretto, non devi chiamarla per nome. È estremamente scortese."


Yun Che: "!@#[%...&"


"Tu... perché... non l'hai detto prima?" Yun Che lanciò un'occhiata risentita verso Mu Xiaolan.


"Non me l'hai mai chiesto però?" Mu Xiaolan batté innocentemente gli occhi mentre lo guardava con confusione.


Yun Che: "..."


"Stai... stai bene?" Chiese preoccupata Mu Xiaolan. Non aveva mai visto Yun Che in questo stato. Oggi nel Lago del Ghiaccio Infernale aveva perfino osato rispondere alla maestra della setta, eppure al momento sembrava spaventato a morte.


"Sembra che stia bene?" Yun Che si coprì la faccia e mormorò sconvolto: "Il fatto che sia ancora vivo... è davvero... un miracolo..."


Quando finì di parlare, barcollò e cadde direttamente su Mu Xiaolan.


"Ah?" Mu Xiaolan piagnucolò lievemente e avanzò istintivamente per sorreggerlo. Tuttavia si sentì intorpidire come se fosse stata colpita da una scossa elettrica. Dopo essersi irrigidita per un breve momento, gridò: "Ahhhhhh!!"


La testa di Yun Che era caduta direttamente sul suo seno.


Mu Xiaolan si ritirò frettolosamente, il suo viso e il suo collo arrossirono: "Tu... tu... l'hai fatto apposta!"


Dopodiché lo lasciò cadere a terra per poi scappare frettolosamente senza guardarsi indietro.


"..." Yun Che si tirò su a sedere per un po' e contemplò in silenzio la sua esistenza.


Quella donna... la maestra della setta... il Realm King della Canzone Glaciale?!


Cosa stava...


Come potevano essere la stessa persona... come?!


Prima però, quando si era girato, la donna civettuola in effetti si era trasformata nel Realm King della Canzone Glaciale... e durante questo processo, non aveva mai allontanato il dito dal suo petto, non poteva essere una gemella.


Ripensando alle voci delle "due persone", in effetti sembravano piuttosto simili... tuttavia una parlava così delicatamente, mentre l'altra era così solenne e intimidatoria. Una voce scioglieva il cuore, mentre l'altra era così fredda da lacerarlo. Era impossibile associarle con la stessa persona!


No! Non importava quanto ci pensava, era impossibile che le due voci appartenessero ad una sola persona.


La chiave era che... se era davvero il Realm King della Canzone Glaciale che uccideva ogni cosa nel raggio di migliaia di metri quando era irritata, allora in base a ciò che aveva detto...


Come poteva essere sopravvissuto?


E com'era diventato suo diretto discepolo?


E perché il Realm King sarebbe venuto personalmente a dare a lui e a Mu Xiaolan la Rugiada della Passione del Ghiaccio?


Aspetta! Quel giorno aveva detto che era venuta a vedere una persona... che la persona che volesse vedere fosse... Ca**o!


Yun Che si diede uno schiaffo sulla fronte. Quel giorno era venuta a trovarlo di persona!


Probabilmente perché Mu Bingyun si era accorta delle anomalie del suo corpo. Quindi aveva detto tutto a Mu Xuanyin... uh, al Realm King della Canzone Glaciale. Quindi allora doveva aver già intuito che Yun Che aveva l'eredità dell'antico Dio Malvagio. Questo era il motivo per cui era venuta personalmente a trovarlo.


E il motivo per cui Mu Xiaolan non si era accorta del suo arrivo era perché Mu Xuanyin aveva isolato la stanza in cui era la discepola. Con la sua forza, sarebbe stato piuttosto facile per lei.


"Le mie maestre... sono una più terrificante dell'altra." Yun Che sospirò silenziosamente mentre si ricordava del suo primo incontro con Jasmine. Allora, quasi tutto ciò che Jasmine gli aveva detto era pieno di disprezzo e odio nei suoi confronti... Dopotutto, dato il suo livello, figuriamoci l'invalido che era allora, perfino il più potente coltivatore del continente del Cielo Misterioso non era nient'altro che un insignificante insetto ai suoi occhi. Si era legata a lui e l'aveva accettato come discepolo perché era stata costretta dalle sue condizioni di allora.


In quel momento, quando si ricordò di un periodo di tempo così "umiliante", si sentì come se si trovasse in uno splendido sogno.


"Jasmine, ti rivedrò sicuramente..."


.....


Sette giorni dopo, la Sala Sacra del Regno della Fenice di Ghiaccio.


La Sala Sacra era localizzata a nord del regno ed era il posto più vicino al Lago del Ghiaccio Infernale. Era anche il luogo in cui risiedeva la maestra della setta ed era il posto più sacro in tutto reame della fenice di ghiaccio, se non in tutto il Regno della Canzone Glaciale. A meno che non si fosse stati convocati, nessuno osava avvicinarsi.


Oggi però era il giorno della Grande Assemblea della setta, un raro raduno che capitava una volta ogni mille anni. E il motivo molto semplice di un evento così importante era la cerimonia in cui la maestra della setta avrebbe accettato il suo discepolo diretto!


Era ancora mattino presto, ma l'enorme cortile di fronte al palazzo era già completamente pieno di decine di milioni di discepoli, Anziani, maestri di palazzi, vice, responsabili e altre persone ancora. Si erano presentati perfino la maggior parte dei maestri delle sale. Tuttavia, nonostante ci fosse una folla così enorme, la sala era così silenziosa che si sarebbe potuto sentire cadere uno spillo.
                                


                                



