---
title: Capitolo 10 – Sono Invincibile
pubDate: 2023-05-17T13:54:16.359Z
tags:
    - htk
---


Capitolo sponsorizzato, ringraziamo Zangetsus!
4 capitoli in coda Zangetsus, 0/5
-Schadenfreude

Fei aveva visto Pierce rischiare la vita per distruggere le scale, così che i difensori potessero scacciare via gli invasori. Era rimasto profondamente commosso dalle sue azioni. Fortunatamente, all'ultimo secondo, era riuscito a salvargli la vita usando una tattica "poco ortodossa" lanciando una persona viva come un'arma.

"Hu!! Hu!! Hu!!"

Fei distrusse i guerrieri nemici ovunque andava con la sua enorme ascia bipenne.

"Ottimo lavoro! Signore. Sono il secondo comandante delle guardie del re. Chi sei? Non l'ho mai vista prima..." Gridò sorpreso Brook quando vide che Pierce era stato salvato. Non era nemmeno lui in una buona situazione, stava ancora lottando contro l'esperto nemico di prima.

Il salvatore inaspettato aveva distrutto il sottile equilibrio sul campo di battaglia. Finalmente era arrivata la speranza dei soldati di Chambord.

"Comandante Brook? Ahah, presto lo scoprirai!"

Fei non voleva che i soldati sapessero della sua identità.

Si era abituato agli assassini, alle urla, alla violenza e al sangue nel mondo di Diablo. Non c'erano differenze tra i due combattimenti per Fei. Quando scese nel campo di battaglia, aveva iniziato a lottare immediatamente senza avere bisogno di ambientarsi.

Inoltre Fei era pieno di entusiasmo.

Tutti da giovani sognano di diventare supereroi e salvare la situazione; proteggendo i cittadini dei loro paesi. Ora Fei stava vivendo il suo sogno d'infanzia. Nonostante la sua ascia stesse falciando le vite di molte persone, non provava nessun rimorso.

Uccidere gli altri lo avrebbe salvato da una brutta fine. Era semplice.

Fei arretrò mentre proteggeva i soldati che stavano portando via Pierce e poi tornò in prima linea.

I nemici ordinari non potevano rivaleggiare con la forza brutale e le tecniche sofisticate di un barbaro di livello 5. I nemici urlarono mentre Fei si avvicinava all'ultima scala d'assedio. La sua ascia sibilò nell'aria, un bagliore sanguigno si rifletté nella sua lama.

Gli ultimi due nemici che stavano proteggendo la scala gridarono quando furono spinti via dalle mura difensive e picchiarono terra a causa di un colpo di Fei.

Quell'attacco era così potente che non si fermò lì.

"Slam!"

L'ascia di Fei impattò sul parapetto delle mura.

La polvere e le scintille schizzarono ovunque.

Uno spesso parapetto di un piede (30 cm) si ruppe e schiacciò i nemici fuori dal castello, sollevando un'ondata di polvere.

Anche la scala d'assedio fissata al parapetto fu sbalzata via, girò su sé stessa a mezz'aria con i nemici ancora aggrappati attorno e cadde nel fossato Zuli a centinaia di iarde (metri) di distanza.

"Che forza!"

Tutti nel campo di battaglia furono di nuovo scioccati da Fei.

Il morale dei soldati di Chambord era di nuovo aumentato grazie al nuovo "rinforzo". La loro speranza di vincere era aumentata drasticamente. I nemici inoltre erano stati spaventati a morte da Fei. Nessuno sano di mente avrebbe voluto affrontarlo.

Ma Fei non si fermò lì. La sua prossima mossa aveva massimizzato il potere e l'effetto del suo eroismo sul campo di battaglia.

"Soldati del re, fatevi forza! Per il nostro regno! Per i nostri padri e madri! Per le nostre mogli e bambini!"

Dopo il suo tentativo riuscito di distruggere la scala d'assedio, sollevò la sua enorme ascia. Illuminato da un debole bagliore lucente che avvolgeva la sua armatura, ruggì come un dio invincibile.

All'improvviso, una forza invisibile, eppure veemente si espanse dalla gola di Fei. Con la forza di uno tsunami, spazzò via le folle di nemici.

Come se avessero visto qualcosa di terrificante, tutti i nemici nel raggio di cinque iarde (metri) da Fei, lasciarono cadere le armi a terra e iniziarono ad urlare e a scappare più velocemente che potevano. Alcuni di loro erano così spaventati che saltarono dal muro alto duecento piedi (60 metri).

L'urlo di guerra del barbaro: "Ululato".

Questo ruggito spaventò la maggior parte dei nemici vicini a Fei. I poteri misteriosi del mondo di Diablo erano finalmente apparsi in questo mondo. Naturalmente solo Fei sapeva cosa stava accadendo.

Tutti gli altri rimasero sbalorditi.

"Che tipo di potere era quello?!"

"Divino."

Le mura difensive si ammutolirono.

Sotto la luce del tramonto, tutti sentirono una forza incontenibile scatenarsi dai soldati di Chambord.

Alla fine...

Qualcuno gridò dopo Fei: "Combattiamo! Per il nostro regno e le nostre famiglie!"

Questo urlo fu come una piccola scintilla in una pozza di gasolio.

All'improvviso, il sangue dei difensori di Chambord si accese, bruciando come una fiamma inarrestabile.

"Combattiamo!!"

"Difendiamo la nostra terra!"

"Attacchiamo!! Uccidiamoli!! Combattiamo!!!"

I ruggiti erano davvero spettacolari. Come una magia inimmaginabile, si diffusero velocemente nel campo di battaglia.

Quasi ogni soldato di Chambord aveva iniziato a ruggire.

Il morale stava aumentando precipitosamente!

Un soldato ferito estrasse una freccia con dei barbigli dalla sua spalla. Un contadino a cui era stata tagliata la gamba strisciò verso un nemico e gli morse la coscia. Un vecchio a cui era stato trafitto il cuore infilzò il suo coltello nella testa del nemico usando l'ultimo briciolo delle sue forze e del suo respiro.

Il ruggito di Fei aveva incoraggiato ogni difensore di Chambord, dando loro una forza senza precedenti.

Velocemente i difensori iniziarono ad entrare in vantaggio.

Dopo aver perso le scale d'assedio, i soldati nemici sulle mura difensive non ricevevano più rinforzi e non avevano più vie di fuga. Questi guerrieri quasi si cagarono addosso. Urlarono e iniziarono a scappare via dalle lame dei soldati di Chambord. Balzare già dalle mura non sembrava una cattiva idea ora...

Almeno saltare già avrebbe dato loro una lieve possibilità di sopravvivere.

Se fossero rimasti lì, questi difensori impazziti non avrebbero dato loro nessuna possibilità. Sarebbero stati ridotti in una condizione peggiore della morte. Uno degli invasori fu letteralmente morso a morte da un paio di soldati gravemente feriti.

Era la guerra.

Questo nuovo arrivo doveva essere un eroe!

I guerrieri stellari, quelli lunari e i maghi potevano uccidere molti nemici, ma alcuni si riferivano a loro come eroi. Potevano motivare tutti i loro alleati. Ogni azione, parola e loro sguardo potevano portare speranza e incoraggiare i loro seguaci.

Fei era diventato per caso un eroe per loro.

Dopo aver ruggito, Fei tornò ad uccidere. Spade spezzate, lance e armature distrutte. Ovunque Fei andasse, i nemici urlavano, venivano mutilati e morivano.

Con uno slancio invincibile, Fei si avvicinò al centro della battaglia.



