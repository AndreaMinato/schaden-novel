---
title: Capitolo 101 – Problemi?
pubDate: 2024-05-14T13:41:47.868Z
tags:
    - htk
---

Capitolo regolare,
0 capitoli in coda, 0/5
-Schadenfreude

Quando Fei uscì dal mondo di Diablo, il sole aveva iniziato a tramontare. Tuttavia i suoi raggi erano ancora caldi, la luce dorata passava attraverso i rami dell'albero dell'incenso e si disperdevano per il suolo. Aleggiava ancora un profumo dolce nell'aria.

Si tirò su a sedere sulla panchina, si guardò attorno con fare assonnato e notò che la principessa che prima era ad occhi chiusi su una sedia di bambù, ora stava cenando. Sul tavolo di pietra c'era della carne grigliata giallo dorato, decine di fette di pane di segale grigio e una coppa dorata che conteneva zuppa di grano d'avena.

La cena di questa principessa era normalissima.

Al suo fianco non c'era nemmeno una guardia. La guerriera Susan che aveva portato Fei nel piccolo cortile non era riapparsa e il cavaliere biondo Roman Pavluchenko che sorrideva sempre con il suo viso da bambino non si era disturbato a presentarsi. Non sapeva dove fossero andati i due.

Tuttavia sentiva ancora i circa venti esperti che stavano proteggendo la principessa. Metà degli odori ovviamente erano diversi rispetto a prima. Chiaramente alcune guardie si erano date il cambio.

"Ehh... mi sono addormentato?"

Questa fu la prima frase di Fei.

Si asciugò la bava che gli era colata mentre dormiva e, senza mostrare un'espressione formale, né ansiosa, chiese aveva fatto questa domanda con fare sogghignante come se si stesse rivolgendo ad un amico. Poi si alzò e si stiracchiò per poi sedersi su una sedia di pietra dall'altro lato del tavolo e poi si sporse per annusare l'odore della carne grigliata...

"Umm... Sembra proprio buona, mi faccia provare!"

Quando prese il coltello e la forchetta accanto al piatto d'argento e iniziò a tagliare con abilità la carne marrone dorato cosparsa di succo di miele, Fei sentì i venti odori intensificarsi, sembravano delle balestre d'assedio puntate verso la sua schiena e pronte a scoccare i loro dardi... Poi Fei vide la prima principessa fare un cenno come se stesse scuotendo via degli insetti e subito dopo l'odore delle guardie si ritirò e si nascosero silenziosamente nell'ombra.

"Ehi, non è per te questa cena."

Era la prima volta che la prima principessa dallo sguardo splendido e profondo si stava rivolgendo a Fei. La sua voce era un po' roca, ma dava una sensazione pacifica, così pacifica da essere un po' fredda, come se stesse respingendo Fei a mille miglia di distanza.

Ma Fei poté sentire chiaramente l'apatia che proveniva dal profondo del suo essere, senza pretenziosità. Pareva che questa pallida donna si fosse abituata a parlare con tutti con questo atteggiamento.

"Lei è la principessa. Non deve preoccuparsi del cibo e dei vestiti, perché è così taccagna?"

Fei si limitò a ridere e non badò al rimprovero della principessa e il coltello nelle sue mani brillò sotto la luce del sole, tagliando gentilmente la carne, poi mise un'altra fetta di carne succosa nel suo piatto.

Il gruppo dell'emissaria aveva portato i suoi cuochi e le loro tecniche erano chiaramente di gran lunga superiori di quelli del palazzo reale di Chambord. Fei si godette proprio questo pasto e alla fine prese la zuppa d'avena deliziosa e bevve un sorso.

"Tu..."

La prima principessa mostrava raramente le sue emozioni. I suoi occhi color zaffiro osservarono la coppa dorata da cui aveva bevuto Fei e vide le macchie di zuppa e l'impronta delle sue labbra. All'improvviso si sporse in avanti e poi versò il resto della zuppa a terra per poi fissare provocatoriamente Fei.

Questa scena fece rimanere a bocca aperta le guardie nascoste nell'ombra. Alcuni quasi rischiarono di rivelarsi. Era davvero incredibile; erano vecchi guardiani che proteggevano da tempo la principessa Tanasha, ma quando mai l'avevano vista mostrare un lato così immaturo, lei che veniva definita un "asura di ghiaccio" dall'aristocrazia di San Petersburg?

Sfortunatamente Fei non lo sapeva.

Continuò a prendere altre fette di carne. Non guardò nemmeno la zuppa a terra e si concentrò a gustarsi la carne. Il suo sguardo sembrava gongolante, come se stesse dicendo: "Ho già bevuto, quindi non mi importa se versi il resto."

La prima principessa per un secondo rimase scioccata.

Poi iniziò a fare un'altra stranezza che quasi fece mordere la lingua alle guardie nell'ombra: iniziò a lottare contro Fei per ottenere la carne.

I due avevano cominciato una "guerra".

I coltelli nelle loro mani ogni tanto si scontravano, tintinnando. La principessa era più magra e debole, e la sua forza era praticamente inesistente. In effetti non sapeva nulla di arti marziali, come una normale umana vulnerabile. No, ad essere più precisi, si poteva dire che fosse ancora più debole di una persona comune, sembrava un po' malata.

La "guerra" ovviamente finì con la vittoria di Fei.

Aveva preso con successo tre quarti dell'arrosto di maiale e alla principessa Tanasha rimaneva un ottavo nel suo piatto, e l'altro ottavo era stato mangiato da Fei prima che la "guerra" iniziasse.

Poi i due non parlarono, si limitarono a fissarsi l'un l'altro e iniziarono una competizione a chi mangiava di più.

Stavolta la principessa vinse. Anche se Fei mangiava più velocemente, aveva molta più carne nel piatto. Dopo che la donna finì il suo piatto, lo fissò per un secondo e poi sporse il coltello e iniziò a saccheggiare il cibo nel piatto di Fei. Ding ding dong dong ding dong dong. I tintinnii sembravano melodiosi.

Le guardie nascoste nell'ombra erano stordite.

Quasi non riuscivano a credere a cosa stavano vedendo, l'Asura di Ghiaccio freddo e altero era scomparso e c'era una ragazza immatura di fronte a loro. Chi avrebbe pensato che la principessa si sarebbe "divertita" così tanto con un misero re? Era ancora l'erede donna dell'imperatore, con una saggezza vasta come il mare e una mente meticolosa, le cui parole potevano salvare migliaia di vite e con un pensiero poteva distruggere una famiglia nobile?

Fei non sapeva nulla di tutto questo.

Pensava che questa principessa fosse piuttosto interessante.

Dopo un abbondante pasto, Fei squadrò la donna e poi la sua espressione gradualmente divenne seria. La fissò per un po' e poi chiese perplesso: "Hai dei problemi?"

Sembrava un insulto.

In effetti la principessa alzò le sopracciglia e il suo sguardo mostrò un po' di ostilità.

Fei ebbe l'impressione che la donna seduta di fronte a lui fosse cambiata all'improvviso. Non era più la persona normale di prima che stava scherzando con lui come un vecchio amico, ma un'eroina impareggiabile e gelida che poteva controllare decine di milioni di vite con un solo pensiero.

"Re Alexander, ho ordinato a Susan di convocarla perché volevo chiederle dell'incoronazione tra tre giorni. Come vanno i preparativi?" La voce della principessa tornò fredda, guardando Fei come se fosse un estraneo, rivelando la maestà di un membro della stirpe imperiale.

Fei sorrise, si alzò dalla sedia di pietra e poi si stiracchiò pigramente.

"I preparativi per l'incoronazione... Beh, stanno andando bene, ma non sono molto informato al riguardo. Poi lascerò che il responsabile, il messaggero Bast faccia rapporto a sua altezza reale. Eheh, tanto vi conoscete."

Fei era la tipica persona con cui non funzionavano le maniere forti. Vedendo l'atteggiamento altero della principessa, sapeva che la situazione non sarebbe stata più divertente. Ad essere sinceri, non gli importava troppo dell'impero Zenit, così rispose pigramente alla domanda e si girò per andarsene.

"Impudente!"

"Scortese!"

<em>'Sou sou sou sou'</em> Quattro guardie dall'armatura viola ostacolarono Fei. Queste persone erano circa della stessa altezza e peso, indossavano tutte lo stesso equipaggiamento. Le lunghe spade appese alle loro vite erano per metà sfoderate e riflettevano una luce fredda. Stavano emettendo tutte una forza formidabile, erano almeno al picco delle due stelle.

"Selvaggio ignorante, inginocchiati e implora perdono a sua altezza reale la principessa." Gridarono le guardie del corpo, fissando freddamente il piccolo re, che se si fosse mosso inaspettatamente, sarebbero stati pronti ad estrarre le loro spade per ucciderlo.

"Eheh, solo voi? Non potete fermarmi."

Fei alzò pigramente le sopracciglia e una forza superiore fuoriuscì dal suo corpo. La pressione invisibile schiacciò le quattro guardie. Figuriamoci estrarre lo loro spade, non potevano nemmeno muoversi o parlare con facilità. Anche le altre guardie che erano nascoste nell'ombra furono bloccate, non osavano nemmeno respirare troppo forte.

"Non importa... Lasciatelo andare."

La principessa che stava guardando la scena in silenzio, fece un cenno per farli ritirare.

Allo stesso tempo, Fei sorrise e smise di schiacciarli con la sua forza.

Le quattro guardie con l'armatura viola sentirono la pressione allentarsi e si scambiarono occhiate inorridite, non si aspettavano affatto che questo misero re avesse un potere così terrificante. Se avessero davvero combattuto, temevano che non sarebbero riusciti a competere con questo "piccolo" re anche se si fossero coalizzati con gli altri sedici colleghi nascosti... Le quattro guardie si inchinarono verso la principessa e scomparirono.

Fei poi iniziò ad uscire a grandi passi.

Dopo un po', ebbe un'idea, si fermò all'improvviso e poi lanciò una bottiglietta viola tra l'erba di fronte alla prima principessa Tanasha, e poi se ne andò senza nemmeno guardarsi indietro.

"Direi, principessa orgogliosa, sembra che tu abbia problemi gravi e che non resisterai ancora a lungo. Per oggi, visto come mi hai accompagnato a cena, può prendere questa bottiglia di liquido medicinale. Forse potrebbe dare un po' d'aiuto al suo fragile fisico."

Queste furono le ultime parole che gli disse prima di andarsene.


