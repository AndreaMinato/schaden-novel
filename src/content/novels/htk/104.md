---
title: Capitolo 104 – Ho recitato così male?
pubDate: 2024-05-14T16:41:47.869Z
tags:
    - htk
---

Capitolo regolare,
0 capitoli in coda, 0/5
-Schadenfreude

L'uomo era alto più di 7 piedi ed era molto forte; i suoi muscoli riempivano così tanto l'armatura di cuoio da sembrare che stessero per esplodere. Somigliava ad un orso o ad un muro enorme.

Guardava Fei come un gatto che osservava un topo. Non nascose la sua espressione piena di derisione mentre sorrideva.

Questo perché, dalle informazioni che aveva ricevuto, il piccolo re di fronte a lui era solo un guerriero a tre stelle. Okocha sospettava che l'esperto a quattro stelle misterioso fosse il tipo di fronte a lui, ma lui non ci credeva. Nessuno al mondo sarebbe potuto avanzare dalla terza alla quarta stella in meno di quindici giorni.

Era impossibile!

Perciò, quando Okocha gli aveva ordinato di mettere alla prova la forza di Fei, lo seguì e non si nascose affatto.

Ai suoi occhi, il fatto che Fei lo avesse condotto in un vicolo cieco era come un insetto che saltava in una ragnatela.

Ma prima di mettere alla prova la forza di questo stupido, non avrebbe esitato ad insultare la dignità di questo re maestoso. Era un po' anormale, non c'era nulla di più emozionante per lui che maltrattare reali e nobili.

Così non nascose nulla. Una nuvola di energia così forte da fare tremare il terreno, iniziò a volare verso Fei, tingendo di giallo qualsiasi cosa attraversasse. In un ambiente del genere, l'uomo poteva controllare tutto il suolo e le rocce entro cinquanta iarde da lui.

Era un esperto dell'elemento terra.

Il suo nome era Hershzen.

Era il terzo guerriero più formidabile nel regno Thrace.

Aveva fatto a pezzi numerosi crani; teste di bambini inermi, bellezze incantevoli, Anziani rispettabili, poveri cittadini, nobili e altre persone ancora... Aveva perfino ricevuto l'ordine di uccidere un principe del regno. Era stato un capolavoro di cui non si sarebbe mai dimenticato. Aveva fatto gridare quel bambino di 6 anni per dieci interi giorni prima di ucciderlo. Al poveretto non era rimasto nemmeno un osso intatto quando era morto. A quel punto, il suo corpo era stato ridotto ad una pila di poltiglia di carne nera e puzzolente.

Heshzen aveva conservato il teschio del piccolo principe e l'aveva trasformata in una coppa di vino che portava con sé.

Presto, Hershzen vide il risultato che desiderava, dopo aver dimostrato la sua forza, la sicurezza del re si sciolse come ghiaccio in un forno. Impallidì e fu colto dal panico. Cercò di calmarsi, ma Hershzen notò che le sue gambe stavano tremando come foglie. Si stava già guardando attorno per trovare l'opportunità migliore per scappare.

Questo stupido re era un rifiuto, proprio come si aspettava.

"Vuoi scappare?"

Hershzen avanzò e la sua espressione di derisione divenne ancora più ovvia.

"Tu... chi sei tu? Cosa vuoi fare?" Disse con voce tremante il re che si coprì il petto con la mano, come se Hershzen fosse sul punto di fare qualcosa di inappropriato.

"Io?"

Dopo aver visto la sua reazione, divenne più sicuro della sua ipotesi. Masticò il filo d'erba che si era messo in bocca e sussurrò a denti stretti con sdegno: "Sono un assassino piccoletto. Ucciderò chiunque se il prezzo è giusto. Cosa credi che sia venuto a fare?"

Stava cercando di spaventare ancora di più il re sfortunato.

"Ah... vuoi... ucc... uccidermi?" Il piccolo re tremò come un coniglio e impallidì mentre gridava. Fissò l'uomo con fare scioccato: "Sai chi sono? Sono il re di Chambord. Oseresti uccidere un re?"

Stupido.

Hershzen era troppo pigro per dire altro a questo misero re.

Alcune persone non si rendevano conto di com'era il mondo e si facevano solo illusioni. Il privilegio con cui erano nati li rendevano arroganti. Non erano nulla senza i loro privilegi... quanto era triste?

<em>È questo tipo di persona ingenua e triste."

Hershzen si avvicinò passo dopo passo.

Non lo avrebbe ucciso, dopotutto era importante per il loro piano. Se fosse morto, avrebbe intralciato i progetti di quella persona importante e non avrebbe potuto affrontarne le conseguenze.

Tutto ciò che voleva era vedere il re dimenarsi e gridare di fronte a lui.

"Ahhhhhhhhhh.... Tu... non avvicinarti... cosa vuoi?" Il re indietreggiò, pallido come un coniglio messo all'angolo da un lupo. Chiese con cautela: "Perché vuoi uccidermi? Chi ti ha mandato? Dimmelo... dev'esserci un malinteso!"

Hershzen si avvicinò ancora di più.

La fiamma arancione e gialla brillava attorno a lui. Stava mostrando appieno la sua forza da guerriero a quattro stelle dell'elemento terra. Ovunque passasse, la dura roccia si sarebbe fluidificata, trasformandosi in una palude nera. Questo era il potere di un guerriero a quattro stelle; poteva cambiare l'ambiente e creare il campo di battaglia più adatto a lui.

"Chi ti ha mandato qui?" Il re tremò ancora di più. Sembrò sul punto di svenire di fronte all'intento assassino e poteva solo gridare questa frase.

Sfortunatamente per lui, Hershzen non rispose a nessuna delle sue domande.

Dopotutto non aveva davvero intenzione di ucciderlo.

Ma in quel momento, accadde qualcosa di strano.

Quando Hershzen arrivò a meno di dieci iarde, il re cambiò espressione.

Da panico, rivelò... delusione.

Sì, era la delusione che i ragazzini avrebbero mostrato quando i genitori non li confortavano dopo un pianto o dei capricci.

Prima di poter reagire, sentì il re dire: "Sigh, accidenti. Non ho ottenuto nulla di utile... Ehi, Nerino, ho recitato così male?"

"Bark! Bark! Bark!"

Il grosso cane nero dietro Fei sbadigliò e abbaiò per la noia. I suoi occhi brillanti lo guardarono come se gli stesse dicendo: "Torniamo a palazzo dopo che finisci con questa storia, non ho ancora cenato."

"Vabbè..." Fei guardò Hershzen con insoddisfazione. Non mostrava più timidezza. Si era trasformato da preda a predatore. Fece schioccare le nocche, strinse e scosse il pugno e disse: "Se non sei disposto a cooperare, allora cambierò metodo, lascerò che siano i pugni a parlare!"

Hershzen mostrò un'espressione fredda e disse con tono sdegnoso: "Solo te?"

Fei non rispose e iniziò ad avanzare.

Presto Hershzen fece una smorfia.

Ad ogni passo che faceva, l'aura di Fei diventava più potente. Dal picco delle due stelle, al quinto passo era diventata non inferiore all'energia a quattro stelle di Hershzen. Anche se non c'erano energie di fuoco brillanti, questa sensazione esplosiva gli dava una forte sensazione di pericolo.

"Sono stato ingannato!"

Hershzen ne fu raggelato.

Fu in quel momento che capì di essere nella me**a.

Pensava di essere in vantaggio fin dall'inizio e aveva deriso il re per la sua mancanza di consapevolezza, ma chi si sarebbe immaginato che il re stesse recitando e che quel cane maledetto stesse guardando il dramma.

In particolare il grosso cane nero lo stava guardando con tale sdegno.

"Sei... morto!"

Sentendo minacciato il suo orgoglio, Hershzen si infuriò, sembrava un orso a cui era stato stuzzicato l'ano con un bastone. Ruggì e l'energia arancione giallastra divampò attorno come una lampadina piena di energia. Poi sfrecciò come una pallottola verso Fei lanciando un pugno.

Il re avanzò e rispose a sua volta con un colpo.

Boom!

I pugni si scontrarono a mezz'aria.

In quel momento, sembrava che perfino il tempo si fosse fermato. Poi, l'intero vicolo nero iniziò a tremare e la fiamma arancione giallastra iniziò a crepitare. Sulla mano di Hershzen apparì una piccola onda invisibile che si diffuse per il suo braccio...

Ci fu un crepitio.

Proveniva dal corpo di Hershzen. Barcollò e volò all'indietro con una velocità superiore alla sua carica iniziale come un sacco di patate.

Il sangue schizzava ovunque.


