---
title: Capitolo 106 – Toccato un Cactus?
pubDate: 2024-05-14T18:41:47.869Z
tags:
    - htk
---

Capitolo regolare,
0 capitoli in coda, 0/5
-Schadenfreude

"L'obiettivo è in quella stanza" era ciò che voleva comunicare il cane nero.

Fei sogghignò.

Aveva percepito che Hershzen si era fermato qui. Fei alzò lo sguardo e vide molte persone dalle finestre. Dalle loro aure, un po' di loro erano molto più potenti delle guardie nel cortile. L'edificio era ben illuminato, la gente dentro stava camminando e stava chiacchierando contenta; sembrava che si stesse svolgendo una festa.

"Ah, sono così intelligente! Ho colto di sorpresa questi bastardi! Nessuno di loro se lo aspetta!"

Fei decise di non lasciare loro respiro.

Saltò sul Tornado Nero e caricò; i due lasciarono una serie di immagini residue nell'aria. Era sicuro che la persona che stava tramando contro di lui fosse in questa stanza. Non esitò e diede un calcio all'enorme porta di duro legno nero, facendola a pezzi.

La festa si ammutolì all'istante.

Tutti rimasero scioccati. Dopo un breve momento di silenzio, la gente iniziò a gridare e risuonarono i clangori di armi che venivano brandite.

"Chi osa interrompere i festeggiamenti?"

"Non sai che sua altezza sta ricevendo degli ospiti?"

"Guardie, arrestate questo intruso!"

In un batter d'occhio, la gente nell'edificio reagì. Otto domestiche dai vestiti semplici e una decina di guardie spinsero i tavoli e le sedie di pietra, circondando velocemente un po' di convitati e formando strati di scudi umani.

"Bau! Bau! Bau!"

La prima cosa che fece il cane fu abbaiare. I suoi ruggiti minacciosi sovrastarono ogni altro suono. La folla ne fu sorpresa tutti pensarono: '<em>Cos'è questo? Un cavallo? Un cane? È enorme!'</em>

Un giovane di bell'aspetto dai capelli castani e ben vestito indicò Fei e gridò con rabbia: "E tu chi sei?"

Fei sogghignò.

Aveva deciso di catturare sia il perpetratore che la persona che aveva tramato contro di lui.

Perciò la prima cosa che fece non fu guardare chi c'era nell'edificio, ma localizzare l'uomo che aveva provato ad assassinarlo scatenando la sua forza da barbaro di livello 21. Una forte brezza soffiò per la costruzione.

<em>Boom!</em>

Fei diede un pugno verso il terreno, spaccando il pavimento di piastrelle blu e riempiendolo di crepe.

Fei rise e tirò fuori Hershzen dal terreno, l'uomo era mezzo morto mentre lo tirava per i capelli come se stesse estraendo una carota.

<em>Bang!</em>

Poi lo scagliò al centro dell'edificio.

La fiamma arancione giallastra lo percorse di nuovo e il suo corpo tornò a liquidificarsi; stava cercando di nuovo di scappare. Il Tornado Nero non gli avrebbe dato la possibilità di farlo, così si avvicinò di corsa e gli morse la caviglia. L'uomo emise un urlo straziante e svenne.

Questa serie di eventi si svolse in pochi secondi.

Sia la ferocia del cane che la forza di Fei avevano scioccato tutti quanti.

Un po' di guardie che volevano impressionare i loro padroni si sentirono tremare le gambe e non osarono muoversi. Gli intrusi erano troppo violenti; non dubitavano che questi due li avrebbero ridotti in poltiglia con un solo pugno.

"Ditemi, chi siete e perché avete mandato un assassino per uccidere me, il re di Chambord?"

Fei calpestò la faccia di Hershzen coperta sia di fango che di sangue e osservò le espressioni della gente; nessuno osò ricambiare il suo sguardo.

In quel momento, le guardie fuori si precipitarono nell'edificio.

L'irruzione era stata così rumorosa che anche i soldati fuori avevano notato il trambusto. Il rumore dei passi divenne sempre più vicino, e sempre più guardie si precipitarono sul posto. Circondarono Fei brandendo spade e lance che brillavano sotto la luce, cercando di intimidirlo.

Il loro spiegamento assomigliava ad un grosso fiore che sbocciava, le guardie erano i petali, mentre Fei e la bestia erano il nucleo delicato.

Anche se avevano circondato gli intrusi, gli ospiti nell'edificio non si sentirono più al sicuro, incluso il bel ragazzo vestito bene che era chiaramente quello più protetto. L'aura violenta di Fei faceva intuire loro che nemmeno tutte le guardie potevano competere con quest'uomo e il suo cane.

"Bau! Bau! Bau!"

La bestia ruggì in sintonia con la volontà del padrone. Il profondo ringhio diede l'impressione che fosse sul punto di sputare fiamme letali quanto quelle di un Sacro Drago.

"Chi è al comando qui? Che venga qui ca**o!"

Visto che non conosceva nessuno qui, Fei non esitò minimamente. Non mostrò affatto il temperamento di un re, anzi, dal modo in cui stava calpestando Hershzen e da come si esprimeva sembrava un bandito.

"Coff! Coff! Coff..." Dopo un momento di silenzio, qualcuno disse: "Sua maestà, lei..."

"Non pensare di prenderti confidenze con me, vaffa****o! Non sono la tua maestà!" Fei interruppe all'istante questa persona. Pensò: <em>'Avete mandato degli assassini per uccidermi, sicuramente non mi considerate un re.'</em> Mentre stava per imprecare, si rese conto che questa voce era molto familiare. Sembrava... uh?

Fei ne fu un po' sorpreso.

Un momento dopo, un uomo di mezz'età dal temperamento raffinato si fece avanti e disse: "Sua maestà, lei..."

"Oooooo!"

Tornado Nero fu il primo a reagire.

La bestia furtiva che era parsa un drago alla gente all'improvviso mostrò debolezza.

Da una bestia violenta era diventata un "cucciolo" adorabile. Scodinzolò e mostrò un'espressione adulante. Si avvicinò lentamente e si sdraiò sul pavimento, guardando verso l'alto come se avesse visto sua madre.

Fei rimase sbigottito.

"Eh... questo... Eh... cosa... Eh, zio Bast, perché sei qui?" Disse coprendosi il volto.

Era imbarazzato.

Sembrava che ci fosse stato qualche malinteso.

La persona che si era fatta avanti era il suo futuro suocero, Bast. Le sue palpebre fremettero un po' di volte, ma si ricompose velocemente. Lo salutò pacificamente e rispose con chiarezza: "Sua maestà, come ha ordinato, sono qui per invitare sua altezza il principe Modric dal regno del lago alla festa nel palazzo del re di domani... Mi permetta di presentarglielo. Questo è il giovane principe Modric dei dieci Membri d'élite!"

Fei si sentì girare la testa.

"Cavolo, questo malinteso è assurdo!"

Da ciò che sapeva Fei, il regno del lago era stato un alleato di Chambord per più di cento anni. Aveva salvato Chambord diverse volte e l'aveva aiutata nell'ultima esercitazione militare fatta dall'Impero Zenit. Inoltre questo principe Modric era una figura importante del suo territorio che aveva sostenuto l'alleanza con Chambord... "Questo regno, questa persona non manderebbero mai degli assassini per uccidermi."

"Sembra... che abbia fatto un errore."

Fei non si sarebbe mai aspettato che non solo non sarebbe riuscito a trovare il "frutto" seguendo il "rampicante", ma che avrebbe toccato un "cactus".

Fei voleva solo capire l'identità dell'uomo che aveva picchiato a sangue e nascondersi; era troppo imbarazzato.

Fortunatamente il suo suocero era molto astuto.

Il vecchio di bell'aspetto non sembrava affatto imbarazzato. In poche parole spiegò la situazione. A quanto pare il bel ragazzo vestito bene era il terzo principe del regno del Lago, Modric in persona.

L'atmosfera nell'edificio tornò alla normalità dopo la spiegazione di Bast.

Le guardie uscirono dalla costruzione dopo aver sudato freddo.

La festa continuò.

Tuttavia tutti continuarono a guardare Fei con espressioni strane. Erano davvero sorprese per il fatto che il violento intruso fosse il giovane re Alexander.

"Non si vociferava che Alexander fosse un ritardato con l'intelligenza di un bambino di tre anni? Da quando è diventato un esperto del genere?"

Fortunatamente Modric era un principe molto gentile. Sorrideva sempre e, con il suo ottimo portamento e il suo temperamento raffinato sembrava un vero membro di stirpe reale in confronto a Fei che sembrava un bandito.

La festa tornò lentamente ad essere più allegra.

Fei dovette sopportare l'imbarazzo e riferì a Bast e a Modric cos'era successo.

"Uh, conosco quest'uomo."

Dopo un po' di bevute, il principe Modric esaminò con attenzione l'uomo ferito già legato con catene di ferro e disse: "Quest'uomo è Hershzen. È la guardia personale del principe Okocha del regno di Thrace, uno dei pochi guerrieri a quattro stelle del loro territorio."



