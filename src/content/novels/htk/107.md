---
title: Capitolo 107 - Devastante! Castello della Morte
pubDate: 2024-05-14T19:41:47.869Z
tags:
    - htk
---

Capitolo regolare,
0 capitoli in coda, 0/5
-Schadenfreude

"Regno Thrace?"

Fei si entusiasmò. Pensava che le tracce sarebbero finite con questo grosso malinteso, ma chi sapeva che il solo indizio che aveva sarebbe "resuscitato". Confermò velocemente: "Principe Modric, è sicuro che sia lui?"

"Non dovrei sbagliarmi. È uno dei pochi maestri del regno Thrace e il suo unico lavoro è proteggere il principe Okocha, che è uno delle Cinque Aquile. È anche più forte degli altri guerrieri a quattro stelle, e questo mi ha lasciato una certa impressione... Re Alexander, se ha usato energia di tipo terra mentre ha combattuto, allora ne sono sicuro al 100%." Disse con sicurezza Modric mentre roteava la sua coppa dorata in cui erano incastonati degli smeraldi.

"Ahah, questo tipo è un guerriero dall'energia di tipo terra... Ahah, ottimo!"

Fei si rallegrò, si avvicinò a Hershzen, raccolse l'uomo legato e gli diede tre forti schiaffi. Il guerriero sputò sangue e un po' di denti volarono dalla sua bocca. La sofferenza lo svegliò, cercò di muoversi, ma il dolore dei suoi arti lo fermò. A quanto pareva, le guardie avevano infilzato le sue mani e i suoi piedi con delle catene di ferro speciali per legarlo. Era completamente immobilizzato.

"Così è stato Okocha a mandarti?"

Chiese con ferocia Fei sollevandolo per il petto.

Hershzen aprì lentamente gli occhi. A questo punto capiva pienamente dove si trovava; non solo era gravemente ferito, ma le catene che lo imprigionavano erano fatte apposta per guerrieri di alto livello e maghi. Sopprimevano la loro energia. Anche se Hershzen fosse stato nel fiore degli anni, non sarebbe potuto fuggire. Inoltre sapeva di non avere possibilità visto che c'era Fei.

Guardò in cagnesco Fei e poi si girò mantenendo il silenzio.

<em>'Ehi, sei già mezzo morto. Perché questo stupido assassino sta cercando di fare il martire e non si arrende?'</em> Pensò Fei.

Tuttavia non si fermò e gli diede altri due schiaffi.

Da lontano sembrava che Hershzen avesse due pagnotte nelle guance. Le sue labbra erano gonfie e gli mancavano tutti i denti. Il suo setto nasale era rotto, poteva solo inspirare.

Gli ospiti dei festeggiamenti non reagirono bene alla scena.

"Hiss..."

Fecero un respiro profondo e un brivido percorse le loro schiene.... "Oh dio della guerra, questo giovane re di Chambord è troppo violento. Quegli schiaffi sembrano dei colpi di martello. Quanto è forte?"

Gli spettatori mormorarono tra di loro mentre pensavano a come il re aveva fatto irruzione nell'edificio, e ora stava succedendo questo.

"Woof! Woof! Woof!"

Il Tornado Nero era il solo entusiasta. Smise di masticare un maiale arrosto, si alzò e ruggì con un'espressione ferocia.

Tuttavia la bestia tornò al suo pasto dopo aver ricevuto un'occhiata da Bast... La gente del regno del lago pensò: '<em>Questo cane e il re fanno una coppia perfetta! Sono entrambi animali violenti.'</em>

Fei invece scagliò di nuovo a terra Hershzen, rifletté per un po' e chiese: "Zio Bast, sai dove vivono i rappresentanti del regno Thrace?"

"Hai intenzione di..." Bast conosceva troppo bene Alexander. Capì subito le sue intenzioni. Si tese e consigliò: "Non agire imprudentemente. Non siamo sicuri al 100% di cosa stia succedendo. Se ci sono dei malintesi, potrebbe causare tensione e dispute tra i regni."

"Imprudentemente? Dispute?"

Fei sorrise e scosse la testa: "Non sto agendo imprudentemente e non ci saranno dispute. Questo regno Thrace non ha sempre sostenuto il regno Blackstone, che è nostro nemico? Perché verrebbero qui a congratularsi con me per l'incoronazione? Scommetto che hanno brutte intenzioni. Questa è una buona opportunità per arrestare questo maledetto principe. Se ci saranno dei malintesi, che il loro re venga a discuterne con me!"

Il suo atteggiamento tirannico scioccò gli ospiti del regno del lago.

Il vecchio Bast esitò. Alla fine annu e disse: "Dovremmo avvertire Lampard e Brook? Una volta che confermeremo la loro colpevolezza, non sarà troppo tardi per arrestarli; se andrai da solo..."

"Posso benissimo andarci da solo!"

Fei fece un cenno e il grosso cane nero che si stava godendo il maiale arrostito a terra balzò e si precipitò al suo fianco, come un soldato d'élite che aveva sentito l'ordine del suo comandante.

C'erano troppe persone qui e non le conosceva bene. Fei avrebbe riferito a Bast tutto quello che aveva scoperto. Ma dato che l'uomo che aveva provato ad assassinarlo era stato identificato, il regno Thrace era diventato il sospetto numero uno. Forse sarebbero riusciti ad ottenere informazioni più importanti arrestando persone come il principe Okocha, quindi doveva essere deciso. Altrimenti si sarebbero perso l'opportunità."

"Aspetti Re Alexander." Disse all'improvviso il principe Modric. "Se non la disturba, sono disposto a portare i soldati e i guerrieri del mio regno per darle una mano."

"Ah, sarebbe ottimo! La ringrazio in anticipo!"

Fei ne fu soddisfatto e subito mostrò la sua gratitudine.

Il suo piano all'inizio era di arrestare un po' di figure importanti del regno Thrace e di mandarli qui da solo. Tuttavia, la maggior parte dei soldati, delle guardie e dei servi sarebbe fuggita. Se Modric avesse potuto aiutarlo circondando l'area, avrebbe potuto arrestare tutti i membri di Thrace.

Sembrava che questo principe Modric favorissa proprio Chambord.

Dopo pochi minuti.

Con il favore della notte, Fei e Modric circondarono l'edificio dove risiedevano i rappresentanti di Thrace con centinaia di soldati e guardie. Questo edificio era localizzato in un angolo remoto di Chambord e non era connesso ad altre strutture. La porta di legno era chiusa. Due lanterne magiche erano appese ai lati dell'ingresso, illuminavano l'atmosfera mentre ondeggiavano al vento. L'area era mortalmente silenziosa.

Modric ordinò ai soldati di bloccare tutte le uscite e lui stesso si mise a sorvegliare l'ingresso con le sue guardie personali. Dopotutto era una disputa tra Chambord e Thrace. Questo sarebbe stato tutto l'aiuto che il suo regno avrebbe potuto fornire. Non seguirono Fei per attaccare.

Fei e Tornado Nero si avvicinarono silenziosamente alla porta principale.

La luna si era nascosta tra le nubi cupe. Una brezza gelida passò e soffiò sulle foglie secche a terra. Un'inenarrabile atmosfera desolata e mortale sembrava nascondersi nella notte silenziosa.

Questo silenzio si sarebbe potuto trasformare in una battaglia caotica e letale.

Fei si avvicinò sempre di più all'edificio.

"Me**a! La situazione è cambiata!"

Fei impallidì quando arrivò a cinque-sei iarde di distanza dall'ingresso. All'improvviso percepì un intenso odore di sangue che sembrava portare un po' di calore... Fei si precipitò in avanti e diede un calcio all'enorme porta di legno.

Boom!

L'ingresso di circa cinque-seicento libbre volò dentro e Fei entrò, seguito dal cane nero.

Il re fu scioccato da ciò che vide, così come il cane nero, che si irrigidì sul posto.

Si scambiarono un'occhiata.

"Com'è successo?"

La situazione superava ogni immaginazione di Fei. Venti-trenta cadaveri giacevano dietro l'ingresso; era ovvio che fossero morti da poco dato che le loro ferite stavano ancora sanguinando e il calore del loro sangue creava un vapore bianco nella fredda notte autunnale. Dopo un'attenta osservazione, Fei fu un po' sollevato nello scoprire che questi corpi erano vestiti in modo diverso dai soldati di Chambord.

L'odore disgustoso del sangue permeava l'aria.

Il sangue dei cadaveri si era fuso in rivoli, non si era solidificato e scorreva lentamente nel terreno.

L'edificio era silenzioso e spaventoso.

Le luci nelle stanze lontane erano accese, ma non si sentiva nulla.

Sembrava un castello della morte.

Fei e la bestia rimasero in allerta mentre avanzavano lentamente. Nessuno era sopravvissuto. Sulle scale, nel giardino, sotto gli alberi, sulle sedie di pietra, negli angoli, accanto ai pilastri.... c'erano cadaveri ovunque. Era chiaro che queste persone avessero incontrato qualcosa da cui non potevano difendersi. La maggior parte di loro non aveva avuto nemmeno la possibilità di estrarre la propria arma. L'espressione incredula sui loro volti dimostrava che dovevano aver visto qualcosa di sconvolgente.

Fei li osservò da vicino.

Scoprì che c'erano almeno quattro ferite in ogni cadavere ed erano così profonde da raggiungere le ossa. Il più sfortunato era stato fatto a pezzi e i suoi arti si erano sparsi per terra... Era una scena terrificante, sembrava l'inferno menzionato in tutte le storie dell'orrore.



