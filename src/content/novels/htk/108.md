---
title: Capitolo 108 – Area segreta nella montagna posteriore
pubDate: 2024-05-14T20:41:47.870Z
tags:
    - htk
---

Capitolo regolare,
0 capitoli in coda, 0/5
-Schadenfreude

L'uomo e il cane sfrecciarono verso la sala finale dell'edificio.

Questa era la stanza dove viveva il principe Okocha. Questo luogo era pieno di cadaveri, ma c'erano anche dei segni di lotta. Fei immaginava che l'assassino fosse un guerriero o un mago dell'attributo fuoco; c'erano tracce di bruciature e alcuni corpi erano stati ridotti in cenere. L'aria qui era permeata dall'odore del sangue e della carne bruciata... lo sguardo di Fei si concentrò.

Notò un cadavere in condizioni abbastanza buone alla fine della sala.

Questo corpo portava un'armatura brillante. L'energia magica aleggiava su di essa; doveva essere un equipaggiamento costoso. Questa persona aveva dei capelli biondi e sarebbe potuta essere considerata di bell'aspetto se fosse stata ancora viva, ma il suo naso aquilino rovinava il "quadro generale". Portava anche una corona dorata decorata con una decina di gemme. La sua espressione spaventata indicava che fino all'ultimo momento non aveva potuto credere a cosa stava succedendo. La sua gola era stata tagliata da qualcosa di affilato e la ferita aveva segni di bruciatura. Dalla sua bocca fuoriuscivano una schiuma rossa, il sangue aveva iniziato a condensarsi e a diventare nero.

Non era rimasto nessuno di vivo nell'edificio di pietra e nel cortile.

L'intero gruppo di emissari del regno Thrace, incluse più di duecento persone, erano state massacrate da un nemico sconosciuto senza quasi opporre resistenza.

Il vento notturno gelò Fei fino all'osso.

Dalle temperature dei corpi, la battaglia era avvenuta meno di dieci minuti fa; questo era ciò che sorprendeva di più Fei. Il gruppo dell'emissario del regno Thrace vivevano solo a circa 3 miglia di distanza dalla gente del paese del lago. Significava che, quando era con il principe Modric e Bast, stavano assassinando duecento persone non troppo lontano. C'erano alcuni guerrieri stellari nel regno Thrace, ma Fei non aveva sentito nulla; normalmente l'avrebbe percepito.

Era troppo terrificante!

Che genere di guerriero o mago avrebbe potuto fare un massacro del genere in silenzio?

E per quale motivo gli assassini avrebbero ucciso il principe di Thrace?

Fei ebbe la sensazione che la situazione stesse diventando più complessa.

All'inizio credeva che, dopo aver risolto il caso di assassinio di Hershzen, sarebbe riuscito a svelare il mistero. Ora però la sua ipotesi non poteva essere più lontana dalla verità.

Fei sentì all'improvviso dei passi dietro di lui.

"Sua maestà... cosa?"

Erano Bast e il principe Modric. Dopo aver aspettato molto tempo fuori e non aver sentito nessun rumore, si erano preoccupati e si erano precipitati dentro con i soldati. Capirono che la situazione era strana quando videro tutti i cadaveri a terra.

"Non ho ucciso queste persone. Erano già morte quando sono entrato."

Fei si accigliò mentre riferiva loro ciò che aveva visto. Sia Bast che Modric ne furono terrorizzati. Dopo aver esaminato il cadavere con l'armatura magica alla fine della sala, Modric gridò: "Questo è il principe Okocha del regno Thrace... Okocha è una delle Cinque Aquile ed è un guerriero a quattro stelle. Chi potrebbe avergli tagliato il collo con un solo colpo?"

Fei scosse la testa.

Nerino il cane stava annusando per tutta la sala, come se stesse cercando di trovare qualche indizio.

"Solo maestri a sei stelle potrebbero averlo fatto e ce ne doveva essere più di uno. Altrimenti non avrebbero potuto uccidere così tante persone senza causare caos." Modric era scioccato.

"Sua maestà, come dovremmo gestire la situazione?" Bast sembrava calmo, tuttavia era un ministro e non un soldato o un generale, così non era abituato a questo genere di scene sanguinose. Era pallido e stava cercando di non vomitare.

"Ordinate a tutti di ritirarsi dall'edificio, e poi dì a Brook di mandare dei soldati per bloccare l'accesso a questo luogo. Temporaneamente non lasciate che nessun altro sappia cos'è successo." Disse Fei. Sembrava che potesse solo fare questa decisione.

La situazione stava diventando sempre più complicata.

Fei era sicuro che Chambord fosse stata coinvolta in qualche modo in un'enorme cospirazione... stava per calare un disastro su di loro. Se erano stati davvero dei maestri a sei stelle a causare questo massacro, allora avrebbero potuto distruggere facilmente Chambord.

La residenza del gruppo di Thrace fu circondata velocemente da Brook e dai soldati.

Fei ordinò a dei medici forensi di indagare sulla scena, voleva che trovassero qualche indizio che aveva tralasciato. Presto avrebbero dovuto bruciare o seppellire questi cadaveri. Anche se era già tardo autunno, bisognava sbarazzarsene velocemente per evitare che iniziassero a marcire e causassero delle epidemie.

Ai soldati e alle guardie del regno del lago che aiutarono Fei fu ordinato di tenere la bocca chiusa dal principe Modric... Tuttavia, una tragedia di questa scala non poteva essere mantenuta segreta per troppo tempo. Il mondo esterno prima o poi l'avrebbe saputo.

Quando Fei, Bast, Modric e i soldati tornarono nella residenza del regno del lago, uno dei soldati si precipitò da loro e fece rapporto: "Sua altezza, re Alexander, quel... quel prigioniero di nome Hershzen... È morto!"

Tutti furono scioccati dalla notizia.

"Morto? Com'è morto?" Chiese con rabbia Fei.

Dopo che l'intero gruppo di emissari di Thrace era stato assassinato, il solo indizio rimasto era questo guerriero di tipo terra. Fei aveva intenzione di interrogarlo immediatamente, ma nessuno si sarebbe potuto immaginare che sarebbe finita così.

"Si è suicidato. Teneva una pillola velenosa nascosta in bocca. Dopo che ve ne siete andati, è morto a causa del veleno."

Spiegò il soldato.

Fei si diresse verso la sala con un'espressione impassibile.

Hershzen, che già prima era gravemente ferito, ora era morto. Fuoriusciva della schiuma bianca dalle sue labbra; era l'effetto secondario del veleno. La sua espressione era rigida e feroce. La pelle della sua testa era diventata nera e il sangue scorreva dalle aperture della sua testa. Le sue labbra e la sua gola si erano tinte di viola. Questi erano segni evidenti di morte da veleno. La schiuma bianca che colava dalle sue labbra aveva corroso il pavimento di pietra e formato dei buchi.

"L'ultimo indizio... è andato ca**o."

Fei ebbe la sensazione che una mano invisibile stesse controllando tutto. Poteva vedere tutto quello che stava accadendo, ma non rimanevano indizi. Pareva che qualcuno stesse manipolando la situazione dall'ombra al punto da dargli la sensazione di essere controllato.

Fei ebbe un'idea mentre fissava la brutta faccia di Hershzen. Si chinò, tirò fuori una bottiglietta dal suo inventario da barbaro, radunò con cautela dei campioni di schiuma bianca dalle labbra di Hershzen e ripose il contenitore nel suo inventario.

"Dato che è morto, non ha più nessun valore. Brook, manda qualcuno a gettare il suo cadavere nella residenza del gruppo di Thrace e occupati del resto dei corpi insieme... Sta attento, questo cadavere contiene un veleno letale." Fei diede il suo ordine.

Brook ne fu un po' sorpreso; portò via il cadavere di Hershzen con l'aiuto di un soldato.

Quando Fei tornò nel palazzo del re, era già mezzanotte.

Stava ancora riflettendo su ciò che era accaduto oggi. Erano successe fin troppe stranezze; era accaduto tutto così velocemente da essere incredibile. Ci pensò più e volte e si spaventò. Maestri sempre più potenti erano entrati di nascosto a Chambord. Erano entrati in scena anche maestri a sei stelle.

"Perché sono venuti a Chambord?"

Fei rifletté sulla sedia di pietra: "Hanno scoperto le rovine?"

Non era realistico. Se fosse successo, allora la caverna sotterranea nella montagna posteriore sarebbe stata in condizioni caotiche. In realtà era il posto più tranquillo a Chambord negli ultimi due giorni.... Tuttavia, a parte questo, Fei non poteva immaginarsi quale altro motivo avrebbe potuto spingere potenti guerrieri e maghi a venire qui. La cerimonia di incoronazione di un regno affiliato di sesto livello non era così allettante.

Fei era affaticato; lentamente si addormentò mentre rifletteva.

Il giorno dopo.

Mancavano solo due giorni alla cerimonia di incoronazione.

Dopo essersi goduto la colazione con le risate allegre di Angela ed Emma, Fei guardò le due ragazze lasciare il palazzo con fare misterioso; avevano detto che stavano preparando un qualche tipo di regalo per la cerimonia.

Quando Fei fu sul punto di prepararsi ad entrare nel mondo di Diablo per aumentare il livello del suo assassino, il guardiano Oleg si precipitò da lui nel panico insieme alla guardia del palazzo Michelle-Barach.

"Sua maestà, qualcuno si è intrufolato nell'area segreta della montagna posteriore la scorsa notte."

Gridò il grassone mentre si asciugava il sudore dalla fronte.

"Cosa?!" Fei ne fu sorpreso e pensò subito al peggio. Aveva paura che fosse successo proprio ciò che temeva.



