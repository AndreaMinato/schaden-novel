---
title: Capitolo 110 – Il Prototipo del Capricorno dei Cavalieri dello Zodiaco
pubDate: 2024-05-14T22:41:47.870Z
tags:
    - htk
---

Capitolo regolare,
0 capitoli in coda, 0/5
-Schadenfreude

All'inizio Fei temeva che questi fabbri robusti non sarebbero stati ostili nei suoi confronti e che sarebbe stato difficile per Charsi stare tra di loro. Tuttavia, era naturale che persone con interessi simili diventassero amiche in poco tempo.

Quando Fei aveva presentato Charsi ai fabbri, gli uomini non erano sembrati molto fiduciosi. Secondo loro sarebbe stato meglio che una bella ragazza come Charsi rimanesse a casa e si prendesse cura dei bambini e degli anziani, non che giocasse con i martelli di fronte ad una forgia fumante. Ma dopo che la donna forgiò uno spadone affilato con un enorme martello che pesava 300 libbre in meno di dieci minuti, erano rimasti tutti scioccati. Quasi si morsero la lingua. Era il loro mestiere forgiare e avevano capito che Charsi era molto esperta e, da come si muoveva, aveva una serie di tecniche di forgia inimmaginabili. Tutti accettarono di diventare apprendisti di Charsi, uno per uno.

Gli NPC del mondo di Diablo si ambientarono velocemente tra gli aborigeni del continente Azeroth. Le tecniche di forgia di Charsi conquistarono tutti.

Dopo che Charsi si unì al gruppo di fabbri, la velocità di trasformazione della caverna sotterranea migliorò drasticamente. Dai calcoli di Oleg, il primo stadio della trasformazione sarebbe stato completato in quindici giorni.

"Dì ai guerrieri, inclusi Pierce e Drogba, di venire da me tra quattro ore in questa sala di pietra."

Fei ordinò ad Oleg di prestare attenzione ad un po' di questioni ed evocò la bella mercenaria Elena e le sue sorelle dal mondo di Diablo per proteggere la caverna sotterranea nel caso fosse tornato il misterioso intruso. Poi salì in groppa al Tornado Nero e se ne andò.

Il grosso cane nero scese velocemente dalla montagna. Era molto agile, ma Fei non sentì scosse, né scrollate. In meno di dieci minuti arrivarono nella zona degli emissari di Chambord.

La tragedia accaduta a Thrace non fu stata rivelata al pubblico. Il principe Modric del regno del lago aveva ordinato ai suoi maghi di creare una formazione magica di isolamento attorno alla residenza, così l'odore del sangue non era trapelato all'esterno. Quando Fei arrivò, l'edificio era ancora sotto la stretta sorveglianza delle guardie del re.

"Sua maestà!"

Il capo della squadra, Ivanovic, porse velocemente i suoi saluti quando vide Fei.

Ivanovic era un tipo a cui non piaceva parlare ed era uno degli uomini forzuti che aveva seguito Fei e aveva combattuto sul ponte di pietra durante l'invasione dei guerrieri con la corazza nera. Era un muratore ed era robusto fin dalla nascita; adesso era uno dei capi squadra delle guardie del re. Fei si fidava molto di lui e per questo lo aveva scelto per sorvegliare l'edificio.

"Capo squadra, ti ringrazio per il tuo duro lavoro!"

Fei diede una pacca sulle spalle di Ivanovic e gli fece segno di continuare a proteggere l'edificio. Fei e il grosso cane nero balzarono oltre il muro di pietra alto quattro iarde.

Il cortile e l'edificio erano permeati dall'odore del sangue, che si era seccato ed era diventato nero. I medici forensi avevano indagato sulla scena per tutta la notte, ma non avevano trovato nessun nuovo indizio. Fei non era venuto qui per investigare, i suoi obiettivi erano... i cadaveri.

Dal suo punto di vista, questi bastardi del regno Thrace se l'erano meritati, tuttavia i loro corpi erano ciò di cui aveva più bisogno; erano le risorse per usare Trova Pozione.

Nell'ultima settimana circa non aveva avuto a disposizione molti cadaveri a Chambord, e così aveva una quantità limitata di Pozioni Hulk. Ora aveva più di 200 corpi ed erano tutti suoi nemici. Non si sarebbe fatto problemi ad usarli.

Si accovacciò e posò la mano destra sul petto di un cadavere. Una luce magica fluì dal suo palmo ed entrò nel cadavere. Aveva usato Trova Pozione.

"Boom!"

Il cadavere scoppiò e il sangue che non si era ancora seccato schizzò per tutto il terreno. Fei non ne ricavò nemmeno una pozione.

Tuttavia non era preoccupato dato che c'erano molti cadaveri, così poteva sopportare queste perdite. Inoltre il suo barbaro era già al livello 21, così il tasso di successo di Trova Pozione era aumentato di molto.

Per due ore, Fei aveva ripetuto la stessa mossa. Il mana basso del barbaro diminuiva con un ritmo pazzesco. Fortunatamente Fei aveva convertito abbastanza pozioni del mana nel mondo reale, così era riuscito a ripristinare la sua energia e ad usare diverse volte Trova Pozione.

Nel frattempo, il grosso cane nero stava annusando per tutta la residenza, come se stesse cercando di trovare qualcosa, ma sembrava che non avesse avuto successo.

"Andiamo Nerino, non serve a niente rimanere qui."

Fei aveva usato Trova Pozione per più di centotrenta volte, aveva consumato sedici Pozioni del Mana e in totale ne aveva ricavato trentasei bottiglie di Pozione Hulk. Anche se era meno di quanto sperava, era sufficiente per i suoi piani.

L'uomo e il cane lasciarono la residenza del regno di Thrace.

Dopo dieci minuti, Fei andò dal sacerdote Zola della chiesa.

"Ci sono 11.000 gemme magiche. Il Sacro Cavaliere Luciano ha scortato personalmente il convoglio a San Petersburg e poi è tornato indietro..." I servi portarono dieci enormi scrigni fatti di ferro nero e li posarono di fronte a Fei.
I bauli sembravano davvero pesanti e i sottoposti stavano tremando e sudando mentre li posavano a terra. Zola indicò il simbolo concavo della spada a croce e spiegò con pazienza: "Questi scrigni sono stati progettati appositamente e forgiati per salvaguardare scritture e oggetti importanti e preziosi. A meno che qualcuno non inietti l'Energia Sacra più pura nel simbolo della spada a croce, lo scrigno non si aprirà. Se qualcuno proverà ad aprirlo con la forza bruta, il baule sarà distrutto e così anche gli oggetti al suo interno.

Fei era passato alla modalità Paladino prima di entrare nella chiesa. Ora riversò una piccola quantità di aura del paladino dorata dalle dita e la iniettò nel simbolo su uno degli scrigni. Sentì una serie di rumori meccanici di ingranaggi e molle. Un piccolo anello di luce brillò nella sala e "Crack!", lo scrigno si aprì.

Un bagliore rosso si accese all'istante nell'oscura camera segreta nel retro della chiesa.

Lo scrigno era pieno di più di mille gemme di tipo fuoco. Secondo il mondo di Diablo, sarebbero stati definiti dei Rubini Spezzati. Le gemme erano brillanti e contenevano un'energia bruciante. L'aria attorno ad essi era secca e sgradevole. Queste splendide "pietre" preziose avrebbero reso estatica qualsiasi persona ordinaria.

"Gli altri scrigni sacri contengono altri tipi di gemme magiche: d'acqua, di terra, di metallo..." Spiegò Zola con un'espressione umile. Era sicuro che Fei fosse il Prediletto di Dio nelle leggende. Tutto ciò a cui stava pensando era come mantenere buoni rapporti con il re in modo da avere un futuro migliore.

"Eh, buon lavoro!" Fei annuì con soddisfazione. "Queste gemme potranno essere tenute nella chiesa per ora. Quando ne avrò bisogno, manderò qualcuno qui a prenderle."

Fei raccolse un po' di gemme magiche da ogni scrigno e se le mise in tasca. La decisione di tenere questi tesori in chiesa non era stata dettata dall'impulso. Chambord era in grave pericolo. Nemmeno la caverna sotterranea era molto sicura. Poteva essere perfino sotto sorveglianza. Perciò non avrebbe dovuto spostare queste gemma. Era più sicuro tenerle in chiesa, l'organizzazione più potente nel continente che era molto protettiva del suo personale e delle sue proprietà. Ordinari guerrieri e maghi non avrebbero osato causare problemi alla chiesa.

"Piacere mio! Sarebbe un grande onore!"

Zola si riempì di gioia sentendo le parole di Fei. Era un lavoro molto importante e il re glielo aveva affidato. Pensò che tutto il suo duro lavoro fosse stato ripagato, finalmente Fei si era fidato di lui e lo stava trattando come uno dei suoi uomini.

.....

Dopo che lasciò la chiesa, Fei salì sul grosso cane nero e vagò per il regno senza meta per un po'. La sua cavalcatura si trasformò all'improvviso in un tornado, precipitandosi verso la montagna posteriore ed entrando nella caverna sotterranea. Le guardie che stavano sorvegliando le aree segrete erano i centinaia di soldati scelti da Cech. Avevano tutti bevuto la pozione Hulk diluita. Pierce e Drogba lo stavano aspettando pazientemente nella sala di pietra.

"Sua maestà!"

Dopo aver visto l'arrivo di Fei, Pierce e gli altri non nascosero affatto la loro ammirazione. Si inginocchiarono e porsero i loro saluti. Nel continente Azeroth, dove vigeva la legge della giungla, i guerrieri e i maghi potenti sarebbero stati venerati dalla gente ordinaria e dai soldati.

"Alzatevi!"

Fei si girò e si sedette su una sedia di pietra nella sala, scorgendoli tutti con lo sguardo.

Il gruppo sentì l'atmosfera solenne.

Sembrava che il re avesse un annuncio estremamente importante da fare.

Fei posò lo sguardo su Pierce, l'uomo coraggioso dai capelli bianchi. Questo guerriero robusto gli aveva lasciato un'ottima prima impressione ancora insuperabile. Sulle mura difensive, durante una battaglia mortale, per distruggere la scala d'assedio nemica quest'uomo aveva rischiato la vita per bloccare il nemico con il suo stesso corpo... questo guerriero robusto lo aveva anche seguito volontariamente caricando contro migliaia di nemici. Era estremamente leale, anche al costo di sanguinare e morire.

L'impressione che aveva di Pierce si fuse gradualmente con un'altra figura.

Un lampo dorato brillò e una classica spada a due mani apparì nella presa di Fei: "Questa spada dorata ha un nome glorioso: Excalibur. Era l'arma di un guerriero estremamente leale. Il suo nome era Shura. Questa spada poteva perfino fare tremare gli dei di paura nelle sue mani. Poteva fare a pezzi qualsiasi sostanza nell'universo e distruggere tutta la malvagità e l'oscurità. È la spada di un guardiano, la spada dell'onore, della lealtà e del coraggio. Oggi darò questa spada ad uno di voi!"

Fei brandì la spada dall'impugnatura e la luce dorata della lama lo avvolse, facendolo sembrare un dio.

Con un sorriso, concentrò lo sguardo su Pierce.


