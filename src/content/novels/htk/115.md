---
title: Capitolo 115 – Trappola Mortale
pubDate: 2024-05-15T03:41:47.871Z
tags:
    - htk
---

Capitolo regolare,
0 capitoli in coda, 0/5
-Schadenfreude

Il valletto di mezz'età scosse velocemente il dito e iniziò a fare una breve cantilena. Una brillante luce rossa brillò nel suo corpo. L'intero altare del re si scaldò all'improvviso e la gente attorno dovette distogliere lo sguardo per via del bagliore accecante. Una spada fatta di fuoco apparì nella mano del valletto, che menò un fendente verso Fei.

Tutto questo accadde in un batter d'occhio.

Le persone attorno all'altare non ebbero tempo di reagire. La folla era silenziosa; nessuno urlò, né sussultò.

Il valletto arrivò dietro Fei, che non era riuscito a percepire questo improvviso agguato. La spada di fuoco ardente tracciò un arco bizzarro a mezz'aria ed era sul punto di squarciare la schiena di Fei, trapassando il suo cuore...

Ma...

La situazione cambiò.

Il re si inclinò verso destra in modo strano. Sembrava essersi mosso per caso, ma era riuscito a schivare perfettamente questo attacco letale. Il fendente della spada di fuoco mancò il bersaglio.

Le guardie come Drogba reagirono più velocemente. Gridarono: "Proteggete il re!". Brandendo le loro armi, stavano per caricare su per l'altare... ma dopo pochi passi si fermarono tutte. Erano confuse, il re aveva fatto cenno loro di non salire.

Fei aveva afferrato la spada di fuoco con la mano destra.

"Un mago a quattro stelle? Chi sei? Perché vuoi uccidermi?"

I guanti del barbaro erano apparsi nelle sue mani. Era un equipaggiamento d'argento magico. Dava 21 punti difesa e riduceva i danni magici dell'elemento fuoco e fulmine del 25%. Con l'aiuto di questi guanti, Fei era riuscito a stento ad afferrare la spada. Dalla sensazione che gli dava, era sicuro che il valletto fosse appena diventato un mago a quattro stelle... ma il problema era che non riconosceva questa persona. Perché avrebbe cercato di assassinarlo? Che avesse... ricevuto un ordine da qualcun altro?

Dopo aver mancato il bersaglio, il valletto lasciò la presa sulla spada di fuoco e indietreggiò velocemente.

"Come hai fatto a schivarla?" Chiese con sorpresa l'uomo dopo aver raggiunto una distanza di sicurezza sufficiente per un mago.

Non riusciva a capire. Come aveva fatto Fei a schivare un attacco abbastanza furtivo da uccidere un dio. Si era allenato diverse volte per prepararsi a colpire. Aveva meditato per dieci giorni e dieci notti per accumulare potere magico, e aveva usato molti oggetti magici preziosi per abbreviare il tempo per lanciare l'incantesimo... Ma chi sapeva che l'operazione così ben preparata sarebbe fallita. C'era solo una spiegazione; Fei sapeva fin dall'inizio che ci sarebbe stato un agguato.

Il valletto di mezz'età mostrò un'espressione sorpresa, ma non fu colto dal panico, né cercò di scappare.

Sembrava che non gli importasse di come fosse circondato da molte guardie. Doveva avere un piano B o stava pensando a come lanciare un altro attacco.

Naturalmente stava anche aspettando che Fei rispondesse.

In quel momento però accadde qualcosa di inaspettato.

All'improvviso una spada trapassò la spalla sinistra del valletto.

Drip drip.

Gocce di sangue caddero a terra.

L'uomo di mezz'età era scioccato e reagì. Fece un profondo ruggito, ondeggiò la mano all'indietro e un po' di catene di fuoco apparirono dal nulla, frustando la persona che stava tenendo la persona.

<em>Hiss!</em>

Con un grido, il guardiano Oleg fu scaraventato all'indietro vomitando una boccata di sangue.

Era stato questo grassone che aveva fatto il finto tonto ad attaccare di sorpresa l'assassino.

"Sei stato tu?!"

Gridò con rabbia l'uomo di mezz'età. Non aveva più bisogno di spiegazioni Divina Arte di Zaohua Fei, aveva capito subito perché il re era riuscito a schivare il suo agguato. Era ovvio, questo grassone che si era mostrato spaventato e remissivo lo aveva ingannato, e aveva usato un metodo segreto per avvertire prima Fei.

"Naturalmente sono stato io. Chi ca**o sei? Come osi darmi ordini!"

Oleg era appoggiato all'altare e vomitò altro sangue. Tuttavia mostrò un'espressione orgogliosa. Rise con disprezzo: "Eheh... è inaspettato, non è vero? Io... coff, coff, non sono più il vecchio timido Oleg che temeva la morte... Coff, coff. Signor Bazzer... Coff, coff. Hai fatto un errore fin dall'inizio. Mi hai gestito nel vecchio modo... Coff, coff, coff. Sono disposto a morire per il re Alexander, perché lo tradirei!"

Oleg era gravemente ferito, avrebbe sputato una boccata di sangue prima di finire una frase. Ma fortunatamente, dopo la trasformazione dovuta alla pozione Hulk, il suo fisico era molto più resistente di quello di un normale guerriero ad una stella. Per questo era riuscito a sopravvivere all'attacco di un mago a quattro stelle.

Le sue parole sorpresero molte persone.

L'assassino era Bazzer.

L'ex capo dei ministri di Chambord. Il criminale più ricercato che aveva commesso alto tradimento.

Fei si accigliò.

Era riuscito solo a notare qualche particolare dal contatto oculare che aveva avuto con Oleg prima che la cerimonia iniziasse. Sapeva che questo valletto di mezz'età non era dalla sua parte e che avrebbe dovuto prestargli attenzione. Non avrebbe mai pensato che questa persona fosse Bazzer. Questo ex capo dei ministri ovviamente aveva usato qualche trucco e aveva cambiato il suo aspetto. Ma dopo un'osservazione dettagliata, Fei aveva trovato qualche punti in comune tra lui e il valletto per quanto riguardava la stazza e il temperamento. Tuttavia nessuno sapeva che questo tipo era un mago a quattro stelle.

La serie di incidenti inaspettati aveva creato molto trambusto tra la gente attorno all'altare.

Il primo raggio di luce era penetrato attraverso le nuvole e aveva illuminato il picco della montagna orientale. Era passato il momento migliore per incoronare Fei e annunciare il suo cambio di posizione. Gli emissari e i principi degli altri regni fissarono con sorpresa l'altare. Tanasha, la principessa più grande dell'impero Zenit, aveva riposto la corona dorata nel piatto d'argento sorretto dal servo ed era indietreggiata un po'. Guardò Fei come se stesse osservando un dramma interessante.

Fei fissò Bazzer e rilasciò lentamente il suo potere.

<em>'Dato che è apparso questo tipo, dovrei cogliere l'occasione e condannarlo a morte. Altrimenti, se vuole davvero vendicarsi, i danni che un mago a quattro stelle potrebbe fare a Chambord sarebbero catastrofici.'</em>

Allo stesso tempo, Bazzer stava riflettendo velocemente mentre si copriva la ferita con la mano.

Dopo aver percepito il potere di Fei, capì che non avrebbe potuto uccidere questo maledetto re. Era frustrato. Non si aspettava che sarebbe successo dopo il suo avanzamento di livello e tutti i preparativi che aveva fatto. Sembrava che avrebbe dovuto posticipare di nuovo i suoi piani...

"Non mi aspettavo che saresti diventato un cane così leale." Bazzer fissò Oleg a terra dietro di lui. Sembrava che avesse preso una decisione. Iniziò a cantilenare una serie di incantesimi e il suo corpo divenne sempre più caldo mentre il suo potere si intensificava. Pareva che fosse avvolto da una nuvola di fuoco.

Gridò all'improvviso a Fei: "Muori!"

Le fiamme attorno a lui bruciarono violentemente mentre passava alla carica.

Sembrava che fosse sorto un piccolo sole sull'altare.

Tutti pensavano che Bazzer non avesse vie di fuga e che avesse deciso di fare esplodere il suo nucleo d'essenza magica per uccidere il re. Anche Fei ne era convinto. Ma mentre si preparò ad affrontare l'attacco... Dopo una serie di passi, tre bestie ruggenti fatte di puro fuoco saltarono dal corpo dell'uomo e non stavano puntando verso Fei...

Il loro obiettivo era la principessa Tanasha!

"Ahahah, Alexander, ucciderò questa donna. Vedremo come lo spiegherai all'impero Zenit... Tutto il regno di Chambord incluso te morirà dopo aver destato le ire di Zenit. Ahahah!"

Bazzer rise come un pazzo.

Stava osando attaccare la principessa dell'impero?

Tutti ne furono scioccati.

Questo era l'attacco di un mago a quattro stelle che aveva bruciato il suo nucleo d'essenza, non era qualcosa da cui Susan, una guerriera a tre stelle, potesse difendersi. Le tre bestie di fuoco sfrecciarono verso la principessa lasciando una scia di fiamme dietro di sé. Assorbirono facilmente l'energia di fuoco blu che Susan aveva eretto per difendersi.

Fei per un momento si spaventò.

Usò istintivamente il Balzo del barbaro e saltò verso la principessa... Doveva salvarla. Se sua altezza fosse morta sul picco della montagna orientale, Chambord sarebbe stata distrutta dalla rabbia di Zenit.

Allo stesso tempo, Bazzer cantilenò un altro incantesimo.

Un paio di ali di fuoco apparirono sulla sua schiena mentre si precipitava verso l'uscita della montagna; la catena celeste. Come una meteora, superò all'istante tutti gli emissari. Anche se era stato ferito da Oleg e aveva esaurito quasi tutto il suo potere magico dopo due attacchi a tutta potenza, poteva ancora contare sulle catene per fuggire approfittandosi del caos per fuggire. Dopo avrebbe avuto ancora delle occasioni per complottare contro Fei.

Mentre si avvicinava sempre di più alla catena celeste, Bazzer sorrise.

"Alexander, aspetta e vedrai. Tornerò, non potrai mai più dormire in pace! Ahahah!"

Saltò e fu sul punto di scappare.

Ma...

"Povero insetto, come osa attaccare sua altezza!"

Durante questo momento critico, una nuvola di fuoco viola apparì di fronte alla principessa. Una splendida ragazza snella era avvolta dalle fiamme e non cambiò nemmeno espressione mentre puntava il dito verso di lui. Le tre bestie di fuoco svanirono all'istante senza dare nessun segno di resistenza.

Incredibile!

L'attacco a tutta forza di un mago a quattro stelle era stato annientato così facilmente.

Un secondo dopo.

La figura vestita di viola scattò e apparì di fronte a Bazzer che era a cento iarde di distanza.

"Non pensare nemmeno di scappare dopo aver attaccato la principessa!"

La ragazza vestita di viola menò un fendente con la sua strana spada corta e l'energia invisibile impattò contro Bazzer. L'uomo urlò mentre veniva ferito alla schiena, il sangue schizzò come una fontana...

Non era finita lì però.

Una freccia di cristallo blu sfrecciò dall'altare del re e infilzò con precisione la schiena di Bazzer. Un'energia gelida circondò il suo corpo e, con un grido, lo fece congelare mentre cadeva dalla collina e scompariva tra le nuvole!

Era stato Fei a scagliare quel dardo. Dopo essere passato alla modalità amazzone, la freccia magica gelida era davvero letale.

Dopo essere rimasto gravemente ferito, Bazzero non sarebbe riuscito a sopravvivere cadendo da una montagna così alta.

Fei sospirò piano.

Sembrava che fosse tutto passato e che non ci fossero più pericoli.

Ma un momento dopo, sentì un senso di minaccia senza precedenti! Era accaduto qualcosa di inimmaginabile.

Una spada appariscente era apparsa dal nulla e stava puntando verso la testa della principessa dall'alto.

Due lame gelide apparirono dal nulla e sfrecciarono verso la vita della principessa Tanasha; una da sinistra e una da destra.

Tre frecce metalliche letali erano state scagliate da qualcuno tra la folla attorno all'altare e stavano mirando al capo, alla gola e al cuore della principessa Tanasha.

Un paio di artigli di ferro squarciarono l'aria, apparirono dietro la principessa Tanasha e puntarono verso la sua schiena; erano pieni di veleno e la loro punta brillava di luce blu.

Una nuvola di fiamme arancioni scintillarono e una figura robusta strisciò fuori dalla roccia accanto alla principessa. Portava una mannaia e stava attaccando le gambe della principessa.

Cinque attacchi erano apparsi allo stesso tempo e stavano per colpire la principessa.

Uno qualunque di questi agguati l'avrebbe uccisa.

Era ovvio che fosse un assassinio ben pianificato.

Una trappola mortale!


