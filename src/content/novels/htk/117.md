---
title: Capitolo 117 - Oh, non puoi più uccidermi
pubDate: 2024-05-15T05:41:47.871Z
tags:
    - htk
---

Capitolo regolare,
12 capitoli in coda (Federico), 0/5
-Schadenfreude

Un abito bianco e uno spadone.

Quando le scintille scomparirono, rivelarono un uomo di fronte alla principessa.

Era un giovane dall'aspetto davvero ordinario, non era alto, né basso, né paffuto, né smilzo. Indossava un abito di tessuto ruvido, gli cresceva un po' di barba sul viso e i suoi capelli color lino erano legati. Nessuno gli avrebbe dato una seconda occhiata se fosse stato in mezzo ad una folla... L'unico aspetto incredibile di lui erano i suoi occhi brillanti come stelle nella notte.

Se qualcuno avesse notato il suo sguardo calmo, ma maestoso, avrebbe pensato che non fosse un uomo... ma un dio della guerra.

La lunga spada che brandiva sembrava comune. Era coperta di grandi e piccole crepe, ed era perfino un po' rugginosa. Perfino un contadino avrebbe pensato che fosse troppo vecchia, figuriamoci se l'avrebbe usata per uccidere... Ma Fei aveva notato che l'arma aveva respinto tutti gli attacchi degli assassini con la sua aura incredibile, senza lasciare passare nemmeno della pressione.

Una mossa incredibile.

Questo tipo rimase fermo sul posto senza dire una parola.

I cinque assassini furono costretti a ritirarsi e assunsero una formazione a stella, circondando il giovane e la principessa. Era chiaro che fossero stati scioccati dal potere di questo giovane e per questo motivo i sicari mostrarono un po' di paura ed esitazione.

Questo giovane, un uomo e una spada, stavano emettendo la pressione di un potente esercito.

Rimase fermo sul posto, impassibile. Eppure pareva un muro insormontabile che faceva da scudo alla principessa, sembrava che nulla al mondo avrebbe potuto farle del male.

Era una scena che mozzava il fiato.

L'ombra viola scattò e la splendida Ziyan vestita di viola tornò al fianco della principessa.

L'atmosfera era stranamente silenziosa.

Il giovane rimase in silenzio e nessuno osava parlare.

Proprio in quel momento, all'improvviso...

<em>Puff puff!</em>

Tutti guardarono increduli la scena. I due assassini ai lati della principessa, il sicario che era stato colpito alla schiena da Fei e quello vestito di bianco con gli artigli affilati sputarono sangue, come se fossero stati feriti in qualche modo.

L'unico che sembrava rimasto illeso era l'assassino armato di spada.

Ma un secondo dopo sentì un brivido al petto. Abbassò lo sguardo e scoprì con orrore un taglio nel suo abito all'altezza del petto che rivelava la maglia bianca sotto.

I cinque assassini impallidirono.

Si erano resi conto che durante lo scambio di prima, il giovane non solo aveva usato la sua spada rugginosa per bloccare tutti i loro colpi, ma aveva anche contrattaccato con la sua aura, ferendoli in modo impercettibile. Solo dopo aver sputato sangue se n'erano accorti.

Per quanto riguardava il maestro di tiro con l'arco nascosto tra la folla, i suoi attacchi erano strani e silenziosi, nessuno lo aveva sentito incoccare le frecce e per questo non aveva rivelato la sua posizione.

Proprio in quel momento, l'assassino con la spada pensò ad una leggenda.

Sentì un brivido per la schiena e chiese scioccato: "Sei... sei Una Spada?"

Fei sentì la gente attorno sussultare, sembrava che avessero sentito un nome incredibile e tutti i presenti iniziarono a guardare il giovane in modo diverso.

"Questo nome sembra un po' familiare... mi pare di averlo già sentito." Fei esitò un po'.

L'espressione del giovane era ancora placida e, ad essere precisi, dal suo sguardo sembrava distratto, era volto verso l'oceano di nuvole all'orizzonte, non badava affatto ai cinque assassini. Non degnò di un'occhiata nemmeno alla persona che gli aveva fatto questa domanda, come se questo sicario fosse un palo di legno che non poteva attirare la sua attenzione.

Dopo un breve silenzio, ritrasse lo sguardo.

Sorprendentemente iniziò a fissare Fei, squadrandolo con pazienza. Fei ebbe la sensazione di essere nudo sotto quello sguardo fulmineo. Gli occhi del giovane sembravano contenere un'aura piena di vicissitudini, capaci di osservare i dettagli più fini e rivelando ogni segreto.

Fei sapeva che era dovuto alla sua forza.

Il giovane dall'aspetto ordinario e gli occhi brillanti aveva già raggiunto un livello che Fei non poteva immaginare. Se si fossero battuti, anche nella modalità più potente che aveva a disposizione, Fei non sarebbe riuscito a resistere a nemmeno uno dei suoi attacchi.

"Come lo sapevi?" Chiese all'improvviso il giovane.

Fei esitò per un secondo e capì subito cosa intendeva. Stava chiedendo com'era riuscito ad individuare la sua presenza prima.

"Ho tirato ad indovinare." Rispose Fei.

Il giovane ne fu un po' sorpreso.

Era la prima espressione da quando era apparso sull'Altare del Re. Ma ben presto tornò calmo, osservò Fei e non disse nulla.

Il re alzò le spalle.

Aveva detto la verità, aveva tirato ad indovinare.

Fei sapeva già che la principessa era preparata. Inoltre, mentre era stata circondata dagli assassini, aveva mantenuto un'espressione fin troppo calma. Tutte le persone attorno a lei erano state colte dal panico o si stavano preoccupando per questa donna vulnerabile, ma solo la principessa era rimasta impassibile. Aveva mostrato un lieve sorriso e non aveva nemmeno guardato le lame che si stavano precipitando su di lei.

Allora c'era una sola possibilità.

Non aveva nulla di cui aver paura.

Non temeva questi assassini perché aveva un modo per affrontarli.

Fei ci aveva pensato e alla fine era giunto ad una conclusione molto semplice: la donna aveva un equipaggiamento magico dalle difese incredibili o c'era un membro d'élite potentissimo che la proteggeva.

Per questo Fei aveva gridato quelle parole.

Chi sapeva che avrebbe chiamato un giovane che avrebbe sbalordito tutti i presenti e che avrebbe ribaltato la situazione con le sue tecniche divine anche solo facendo una comparsa, salvando all'istante la principessa.

Poi ci fu un altro breve silenzio.

"Paris, esci allo scoperto, so che sei qui."

Dissee alla fine la principessa con voce lievemente roca. Fece un passo avanti e andò accanto al giovane. Il suo paio di occhi blu oceano scorsero la folla mentre parlava con calma, non era affatto turbata, sembrava che stesse parlando con un vecchio amico.

"Eheh, sorella Tanasha, da quanto tempo, sembri malata come al solito, ahah!"

Una dolce voce femminile risuonò tra la folla e poi brillò un raggio di luce argentata. Tutti videro una graziosa figura bianca apparire accanto all'assassino con la spada. Indossava un abito bianco e i suoi capelli dorati ricadevano sulle sue spalle, teneva una rosa rossa coperta da rugiada in una delle sue mani. Il contrasto tra l'abito bianco e la rosa cremisi dava una strana sensazione.

"Che peccato, non credevo che la sorella Tanasha avrebbe potuto convincere il famoso Una Spada, eheh. Pare che oggi non potremo ucciderti..."

La donna con la rosa sembrava avere circa vent'anni. Le sue sopracciglia erano perfette e con il suo sorriso infinitamente attraente, sembrava quasi che stesse cercando di sedurre qualcuno nonostante le sue parole... Era una donna sensuale dall'eleganza impareggiabile.

La principessa Tanasha sorrise freddamente e non aggiunse altro.

Ma Fei aveva notato che si era accigliata in quell'istante. Chiaramente era disgustata da questa persona e non voleva parlarle ulteriormente.

Fei era accanto alla principessa ormai e le sussurrò: "Chi è questa sgualdrina?"

Anche se lo aveva detto a bassa voce, l'avevano sentito tutti chiaramente. Sua maestà ovviamente l'aveva fatto apposta.

La principessa sorrise e la donna con l'abito bianco e la rosa rossa guardò Fei mantenendo un sorriso, ma l'intento assassino nel suo sguardo fece sussultare il re.

<em>'Come potrei aver paura di te? Con questo professionista dalla nostra parte puoi attaccarti al ca**o.'</em>

Fei era pieno di sicurezza vista la presenza del maestro con la spada rugginosa, così fisso con fare provocatorio la donna. Diede anche un'occhiata maliziosa al seno della donna e mostrò uno sguardo sdegnoso, era davvero piatta, aveva massimo una seconda.

Questa lievi occhiata poteva aver toccato un punto dolente di Paris, che all'improvviso mostrò uno sguardo tagliente.

Molto presto, il capitano dei cavalieri Romain condusse i duecento cavalieri su per l'altare del re, circondando completamente i cinque assassini e Paris, le loro spade e le loro lance sembravano dense come una foresta, formando un'atmosfera gelida con i loro bagliori argentati. Stavano mirando tutti verso queste sei persone.

Ora la principessa era completamente in vantaggio.

E la persona più importante naturalmente era il giovane ordinario che brandiva la spada rugginosa. La sua forza superiore gli permetteva di risaltare in mezzo a questa gente, perfino lui da solo avrebbe potuto uccidere facilmente tutti i presenti...

Ma Fei provò un po' di perplessità. Questa sgualdrina di nome Paris era rincitrullita? Dato che stava per perdere, perché aveva osato uscire allo scoperto?

Proprio in quel momento...

"Principessa Tanasha, ho esaudito la promessa che le ho fatto. Addio."

Disse il giovane con la spada rugginosa e, prima che gli altri potessero reagire, scomparì dall'Altare del Re senza lasciare una sola traccia... Se n'era andato...


