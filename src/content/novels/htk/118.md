---
title: Capitolo 118 – Vi lascerò vivere
pubDate: 2024-05-15T06:41:47.872Z
tags:
    - htk
---

Capitolo sponsorizzato, ringraziamo Federico!
11 capitoli in coda (Federico), 0/5
-Schadenfreude

Fei ne fu un po' sorpreso.

Per un momento ebbe l'impulso di schiaffeggiare Una Spada e dirgli: "Ma sei stupido ca**o?" Stava lasciando una situazione tesa dopo aver detto un paio di frasi. 'Non muori mica se rimanessi qui per un po' più tempo.'</em> Pensò Fei.

Quando Una Spada se ne andò con calma, le possibilità di vincere della principessa calarono significativamente. Fei quasi vide la Dea della Vittoria cambiare posizione e flirtare con l'altra parte.

Paris si riempì di soddisfazione. Il suo sorriso divenne ancora più brillante. Strappò lentamente uno ad uno i petali della sua rosa e li disperse al vento. Sembrava così naturale, ma Fei percepì una crudeltà senza precedenti dietro i suoi gesti.

"Eheh, molto tempo fa ho sentito che Una Spada doveva un favore a sua altezza il primo principe Arshavin e ha promesso di attaccare una volta per la sorella Tanasha... Sembra che le dicerie fossero vere. Che sfortuna sorella Tanasha, Una Spada colpirebbe solo una volta per te. Ha bloccato i nostri attacchi... eheh, ma ora sembra che abbiamo ancora un'occasione per ucciderti!"

Stava tenendo la sua rosa priva di petali sorridendo come una ragazza ingenua. Il suo abito bianco svolazzava al vento, ma le sue parole fecero rabbrividire tutti. Sembrava un misto tra un demone e un angelo, come del dolce veleno.

"Puoi provarci!" La risposta della principessa fu breve.

Sembrava che sapesse fin dall'inizio che Una Spada se ne sarebbe andato via così. Il suo sguardo puro simile all'oceano non mostrò nessuna emozione negativa. Si stava ancora accigliando. Tuttavia Fei capì chiaramente che non era scontenta perché era preoccupata, ma perché non voleva più parlare con questa ragazza. Sembrava che fosse profondamente disgustata da questa Paris.

<em>'Che questa sgualdrina abbia sedotto l'uomo della principessa?'</em>

Pensò scherzosamente Fei mentre si sfregava il mento.

Il sole dorato del mattino era già sorto e aveva eliminato il freddo del picco. Da lontano, le nuvole scorrevano e si agitavano, sembravano magnifiche. Alcune vette erano visibili sopra il letto di nuvole, e questo era il paesaggio più pittoresco che si poteva vedere dal picco della montagna orientale.

Rimanevano meno di venti persone di Chambord qui.

I guerrieri forzuti come Drogba e Barrack strinsero le loro enormi armi e rimasero di guardia attorno all'altare del re. Continuavano a gettare occhiate verso la folla e i principi; sapevano che c'era ancora un assassino arciere tra la gente. Questo tipo di assassino era il più letale. Nessuno sapeva quando avrebbe scagliato il suo dardo silenzioso e letale, né chi avrebbe preso di mira...

Lampard e il gravemente ferito Oleg proteggevano Angela ed Emma con un po' di serve. Queste due ragazze erano le persone più deboli sull'Altare del Re. Erano prive di difese di fronte a questi misteriosi assassini.

L'Atmosfera divenne molto strana.

Anche se la principessa aveva più persone dalla sua parte, non aveva molte possibilità di vincere.

I cinque assassini erano stati feriti da Una Spada prima, ma potevano ancora combattere. Inoltre c'era un assassino nascosto e questa ragazza il cui livello era ancora un segreto. In termini di guerrieri stellari e maghi, la principessa era in netto svantaggio. Quei duecento cavalieri con l'armatura non coltivavano energia interna per lo più e sarebbero stati trascurabili in battaglie di alto livello.

Paris mostrò un'espressione provocante, come se non avesse fretta.

Questa sgualdrina si guardò attorno e tutte le persone che incrociavano il suo sguardo ebbero la sensazione che stesse flirtando con loro. Alla fine posò gli occhi su Fei. Come se avesse trovato una preda interessante, ridacchiò e batté le ciglia con fare seducente: "Piccolo re, posso sentire quanto sei teso. Eheh." Indicò la principessa accanto a Fei e disse: "Che ne dici... se ucciderai questa donna ti lascerò vivere. D'accordo?"

Fei divenne subito il centro dell'attenzione.

"Questo accordo... non è giusto." Fei si sfregò il mento e rise: "Cambiamolo un po'."

"Oh? Cos'hai in mente?" Il sorriso di Paris divenne ancora più brillante mentre la rosa nella sua mano si seccava lentamente.

"Vecchia maiala, che ne dici di fare così. Se mi leccherai i piedi ti lascerò vivere." Disse con serietà Fei.

L'espressione di Paris cambiò.

"Piccolo re. Pagherai per la tua arroganza... so che forse non temi la morte, ma..." Il suo sorriso era ancora radioso, ma il suo tono era diventato molto freddo. Si girò e guardò Angela. La sua espressione diventò davvero crudele: "Immagino che quella ragazza sia la tua donna. Vero? Che splendida ragazza, elegante e distinta, pura e innocente, come una dea caduta in questo mondo sporco. Pensaci. Se venisse profanata da uno sporco mendicante puzzolente e venisse venduta al bordello più economico dell'Impero Zenit e toccata da numerosi uomini disgustosi ogni giorno, sembrerebbe ancora così pura?"

Anche l'espressione di Fei diventò gelida: "Puoi provarci putt**a."

La gente vicina all'Altare del Re sentì l'atmosfera diventare sempre più fredda.

Avevano tutti il fiato mozzato, come se una roccia di mille libbre fosse legata al soffitto da un capello e che stesse per precipitare su di loro da un momento all'altro. Stavano tutti stringendo le loro armi e il sudore bagnava i palmi. I loro cuori battevano all'impazzata, ma chissà se avrebbero continuato farlo tra qualche secondo.

"Ahah, sto solo scherzando. Sei così serio. Eheh."

Come se fosse una psicopatica, Paris tornò a ridere all'improvviso. Sembrava che Fei stesse insultando qualcun altro. Guardò nuovamente la principessa.

"Sorella Tanasha, non sei curiosa? Non sei curiosa del motivo per cui l'oggetto dell'ispezione divina non li ha percepiti?" Paris sembrava una piantagrane che stava mostrando la sua ultima invenzione. "Cinque assassini sono riusciti a sfuggire all'Ispezione e ti hanno raggiunto facilmente. Se Una Spada non ti avesse salvato, ora saresti morta."

Tanasha ignorò immediatamente la sua provocazione.

Paris non si irritò per questo, sorrise e continuò a spiegare: "Immagino che tu possa riconoscere questo oggetto."

Una sfera color blu cielo apparve all'improvviso e vorticò sulla punta dell'indice di Paris. La sfera sembrava trasparente e sulla sua superficie erano incisi molti simboli. Emanava una nebbia blu, come se fosse un diffusore di aromi, ma la foschia presto scomparì. Pareva un giocattolo, ma tutti provarono inquietuine vedendolo.

"Schermo del Cielo!" Gridò con sorpresa la ragazza vestita di viola.

"Ahahah, sorella Tanasha, probabilmente non te l'aspettavi. L'Imperatore Yasin ha già dato lo Schermo del Cielo a sua altezza Dominguez. Sembra che perfino l'imperatore non ti voglia più viva, che sfortuna..." Paris si leccò le labbra con la sua piccola lingua rossa.

La principessa sospirò: "Hilton-Paris, non ha nessun significato. Se vuoi usarlo per confondermi, allora mi deluderesti dopo che abbiamo combattuto per così tanti anni. Non sai davvero quali sono le intenzioni di mio padre... Non importa, non devi mettermi alla prova e stuzzicarmi con queste chiacchiere noiose. Sono sicura che Dominguez ha fatto molti preparativi per l'assassinio di oggi. Devi avere molti assi nella manica, tirali fuori presto. Vedremo se potrai sbarazzarti di me."

"Assi nella manica? Eheheh, li uso solo all'ultimo momento naturalmente... Ahahah, sorella Tanasha, prova ad affrontare i nemici che hai davanti prima..." Paris stava ancora sorridendo, ma non appena finì di parlare, divenne impassibile. Pronunciò una parola fredda e scioccante mentre il vento agitava il suo abito bianco:

"Uccideteli!"

La situazione cambiò.

I cinque assassini passarono subito all'azione. L'assassino con la spada attaccò la principessa a quattro iarde da lui a tutta forza.

Allo stesso tempo, l'assassino vestito di bianco che usava un paio di artigli di metallo scomparì dal suo posto e apparì dietro la principessa, mirando verso la sua schiena.

Anche i due assassini che sembravano uguali attaccarono, ma il loro obiettivo non era la principessa, ma Fei. Le loro lame gialle dalla forma strana arrivarono di fronte al re in una frazione di secondo.

Una fiamma color arancione giallastro brillò e un assassino alto e robusto si precipitò verso l'Altare del Re.

"Boom!"

L'Altare del Re collassò e la formazione dei duecento cavalieri vicini precipitò nel caos...

I cinque assassini cooperavano con grande abilità; si erano divisi ogni compito in un istante.

Anche Hilton-Paris passò all'azione. Lasciò una serie di immagini residue mentre prendeva di mira Angela.


