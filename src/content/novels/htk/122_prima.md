---
title: Capitolo 122 – Era tutta una messinscena (prima parte)
pubDate: 2024-05-15T10:41:47.872Z
tags:
    - htk
---

Capitolo sponsorizzato, ringraziamo Federico!
7 capitoli in coda (Federico), 0/5
-Schadenfreude

"Oh no..."

Vedendo Murphy venire scaraventato via come un sacco di patate, Paris ruggì con fare disperato. Sfrecciò in avanti come un fulmine e lo prese al volo prima che si schiantasse violentemente a terra.

C'erano due scioccanti bozzi sul petto di quest'uomo dai capelli bianchi, i segni di un paio di pugni.

Questi due segni erano profondi circa un pollice, impressi sul suo petto e si potevano vedere chiaramente i contorni delle nocche. La forza violenta dell'impatto si era concentrata tutta sul corpo di Murphy, quasi distruggendo il cuore e i meridiani di questo esperto. Il vecchio sputò grandi boccate di sangue. Sorretto da Paris, questo esperto che prima stava facendo un massacro ora poteva reggersi a stento in piedi.

A dieci metri di distanza.

La figura barcollante di un cavaliere quasi annegato dalle ondate di energia taglienti ora aveva raddrizzato la schiena e aveva recuperato l'equilibrio.

Mostrò un sorriso e mentre si toglieva la barbuta, mostrando i suoi capelli corti color nocciola, il suo bel viso, il naso dritto e i suoi lineamenti taglienti. Questo guerriero non sembrava troppo robusto, sembrava perfino un po' debole e smilzo, ma il suo corpo emanava un'aura battagliera. Era fermo sul posto, ma emanava l'atmosfera tirannica di un milione di soldati.

"Ar... sua altezza reale Arshavin?"

Il maestro Murphy e la seducente Paris impallidirono, poi rimasero scioccati.

Il dignitoso principe dell'impero Zenit, il Dio della Guerra Arshavin era apparso di persona?

Com'era possibile?

Paris si ricordava chiaramente delle informazioni che aveva ricevuto, sua altezza sarebbe dovuto essere nell'accampamento imperiale adesso... Dannazione, chi era quella persona nell'accampamento degli Eroi del Sangue di Ferro nella capitale? Paris era molto intelligente, pensò subito ad un'altra possibilità, chiaramente quell'Arshavin era solo un sosia che aveva usato per ingannarli!

Questa era la loro mossa finale!

Questo era il jolly che avevano tenuto in serbo fino ad ora!

Chi avrebbe pensato che il dignitoso principe non avrebbe badato ad abbassarsi a travestirsi e ad infiltrarsi nel gruppo di emissari, venire prima a Chambord e poi lanciare un attacco a sorpresa durante un momento critico, ferendo gravemente l'esperto nemico e ribaltando la situazione.

Era apparsa una persona che non sarebbe dovuta essere presente.

Così era cambiato tutto.

In quel momento Fei, che stava ancora sfrecciando tra la polvere in modalità Assassino, rimase sbigottito da questa scena, aveva riconosciuto questo guerriero smilzo con i capelli color nocciola e dall'aspetto debole. Se non si ricordava male, nel primo giorno in cui gli emissari di Zenit erano arrivati a Chambord, si era finto il conducente della carrozza della principessa.

Allora il barbaro di Fei aveva raggiunto solo il livello 16, così aveva sentito vagamente che questo conducente era un professionista, ma non si sarebbe mai aspettato che quel figlio di pu***na fosse un mostro.

E vedendo la reazione di Paris e Murphy, Fei finalmente capì l'identità del guerriero castano, era il principe dell'impero Andre Arshavin, l'uomo che probabilmente avrebbe ereditato il trono dell'imperatore Yaxin e avrebbe governato il paese, il Dio della Guerra di Zenit.

Questa scoperto scioccò completamente Fei.

La situazione era troppo incredibile. Famose figure erano spuntate dal nulla una dopo l'altra ed erano avvenuti eventi inaspettati... Tutto ciò che poteva fare Fei era scuotere la testa, era ancora un po' troppo carente in confronto alle strategie ben pianificate di queste persone.

"Paris, dovresti dire loro di fermarsi."

Arshavin li guardò con un sorriso sicuro.

Ma la sua espressione non mostrava la minima gioia. Anche se la donna di fronte ai suoi occhi aveva aiutato il suo fratello minore non così amichevole, gli aveva portato innumerevoli guai e gli aveva fatto sognare così tante volte di ucciderla... ora che il suo destino era sotto il suo controllo, all'improvviso Arshavin esitò.

Una donna così perfetta, sfortunatamente non poteva stare dalla sua parte...

Paris si calmò velocemente, sospirò e fece un cenno gentile.

L'intero campo di battaglia si quietò all'istante.

In effetti, dopo che il principe Arshavin era apparso, molti avevano interrotto questo scontro che ora sembrava inutile, specialmente vedendo i due marchi sul petto di Murphy. Quasi tutti i guerrieri sulla cima della montagna orientale si resero conto che il risultato di questa battaglia era già deciso.

Nell'impero Zenit, il principe Arshavin era considerato una leggenda.

L'energia di tipo fuoco di quest'uomo che aveva meno di 25 anni aveva raggiunto già sei stelle, un grado in cui l'energia poteva prendere forma ed era riconosciuto come il talento numero uno di Zenit negli ultimi secoli. Inoltre era anche un maestro dell'arte della guerra, esperto nel combattere e aveva fatto un bagno di sangue per sei anni, ottenendo anche dei prominenti meriti militari in quel periodo.
Anche l'accampamento del sangue di ferro era riconosciuto come imbattibile ed era la divisione d'élite numero uno dell'impero Zenit, era chiamata anche la Frusta del Dio della Guerra.

In normali circostanze, Murphy avrebbe potuto ancora affrontare questo Dio della Guerra ma, dopo essere stato colto alla sprovvista, era rimasto gravemente ferito e i suoi meridiani erano stati danneggiati, lasciandolo sull'orlo della morte. Arshavin invece era rimasto solo lievemente ferito mentre aveva cercato di resistere alla tempesta di energia dorata di prima e ora gli rimaneva ancora il 70-80% della sua forza. Contando su questo potere, avrebbe avuto il controllo della battaglia.

Quando le due parti smisero di combattere, anche la nuvola polvere nell'aria si dissipò gradualmente.

Arti e fango fradicio di sangue coprivano il campo di battaglia.

Attorno all'altare del re, le espressioni dei sopravvissuti cambiarono lievemente.

C'erano chiaramente più persone con dei fiocchi rossi al braccio. Prima controllavano la situazione, ma ora i loro numeri non contavano più nulla. Un membro d'élite a sei stelle come Arshavin poteva ridurli in poltiglia con un dito. La gente dei regni Shanui, Luna e Chata rivelarono subito espressioni impaurite e disperate.

E gli emissari dei paesi che avevano subìto gravi perdite a causa dell'attacco a sorpresa si riempirono di gioia, alcuni piansero perfino.

Al cenno di Paris, la folla si era separata ordinatamente.

Con dei passi cauti, gli assassini si schierarono dietro la donna diabolica e quelli che indossavano i fiocchi rossi si posizionarono al suo fianco con disperazione. Anche se ora non potevano provare più rimpianto di così, non potevano farci nulla. Avevano scommesso il tutto per tutto e stare dalla parte sbagliata praticamente avrebbe condannato loro e il paese che rappresentavano.

Dall'altra parte, i pochi innocenti sopravvissuti erano ancora impauriti, come dei pulcini che avevano ritrovato la madre dopo aver affrontato la minaccia di un'aquila. Stavano tremanti dietro il principe e la principessa. Tra la folla, il principe Modric del regno del lago era coperto di ferite, ma era sopravvissuto.

Il gruppo alla fine si era diviso in due.

Era un'atmosfera mozzafiato.

In quel momento Fei uscì allo scoperto con un gran sorriso. Passò alla modalità del barbaro, il suo corpo era ferito lievemente e il suo abito da cerimonia era stato fatto a pezzi. Anche il cuoio morbido sotto era pieno di aperture. Il suo viso era ricoperto di sangue, lasciando solo un paio di occhi neri. Sembrava un grumo rosso da quanto era fradicio di sangue, lasciava impronte cremisi ovunque passasse.

Era in uno stato così miserabile che avrebbe ispirato pietà a chiunque lo vedesse.

Tutti sospettarono che questo piccolo re sarebbe caduto in ginocchio vedendo Arshavin. Purtroppo per lui, l'intera Chambord, eccetto questo sfortunato sovrano, era stata annientata insieme a tutte le sue guardie ed ufficiali. I corpi di Lampard, Drogba, Oleg e Barak giacevano silenziosamente nella periferia delle rovine dell'Altare del Re, il sangue fresco macchiava le pietre e il suolo sotto i loro cadaveri...

"Ah, Alexander, è grandioso vederti vivo."



