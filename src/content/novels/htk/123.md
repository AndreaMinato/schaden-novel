---
title: Capitolo 123 – Voglio essere più felice!
pubDate: 2024-05-15T11:41:47.873Z
tags:
    - htk
---

Capitolo sponsorizzato, ringraziamo Federico!
5 capitoli in coda (Federico), 0/5
-Schadenfreude

Tutti i presenti quasi vomitarono e svennero. Il tono e il modo di parlare del piccolo re era un po' troppo rozzo. Come poteva essere il membro di una stirpe reale? Sembrava più un delinquente!

Che avesse perso la testa a causa delle disgrazie accadute oggi?

Non c'era da meravigliarsi dato che era accaduta una catastrofe del genere in quello che sarebbe dovuto essere il suo momento più orgoglioso e glorioso. Non solo la sua cerimonia di incoronazione era diventata una farsa, perfino la sua fidanzata e i suoi uomini leali erano stati tutti uccisi sul posto. Qualcun altro al suo posto ne sarebbe stato davvero scosso, probabilmente sarebbe morto per lo shock; forse nel migliore dei casi sarebbe impazzito.

Modric rise e disse: "Alexander, anche se fingessi di morire e scappassi, cosa potresti fare? Credi davvero di poter salvare la situazione adesso?"

Sorrise con orgoglio, poi si sfregò la faccia con la mano destra.

Si levarono delle increspature blu dalle debole tracce di energia del legno dal suo viso. Non era più il principe biondo e gentile del regno del Lago, ma qualcuno che Fei non riconosceva.

"Magia illusoria dell'elemento del legno?" Esclamò qualcuno.

"È il "Macellaio" Sandro... un comandante sottoposto di sua altezza Dominguez! L'ho visto prima..." Disse qualcuno quando riconobbe questa persona.

Sentendolo, Sandro mostrò un'espressione ancora più arrogante. "Ahahah, Alexander, ora dovresti sapere perché sto aiutando la signorina Paris. Ora capisci perché queste due persone sono ancora vive?"

Dietro Sandro c'erano due persone che sarebbero dovute essere morte.

Il guerriero dell'elemento terra Hershzen e Okocha.

Il primo si era suicidato con del veleno dopo aver fallito il suo tentativo di assassinio dopo un lungo inseguimento stile acchiappa la talpa. Il secondo era stato massacrato insieme alle sue guardie nell'albergo in cui risiedeva da qualche persona misteriosa.

Ma ora erano entrambi sani e salvi.

Mostravano sorrisi orgogliosi e pieni di derisione, guardavano Fei con risentimento. Era questo piccolo re che prima avevano ignorato che li aveva costretti a fingersi morti e che aveva quasi rovinato il grande piano di Dominguez.

"Ora capisco. Quella notte sei stato tu ad avvisare il gruppo di emissari di Thrace, permettendo loro di fare quella messinscena. Hai anche trovato qualcuno per sostituire il corpo di Hershzen e ingannarmi, vero?" Fei mostrò un'espressione sorpresa.

"Non sei così stupido." Il principe Okocha di Thrace sogghignò e fece un passo avanti.

"Mi stavo chiedendo come qualcuno potesse uccidere più di 200 persone così velocemente. Non l'ho percepito nemmeno ad una distanza di mille metri. Allora era così..." Fei si toccò il mento e disse: "Ma siete davvero crudeli. Avete ucciso così tante delle vostre guardie solo perché temevate che potessi scoprire qualcosa... Siete peggio degli animali."

Okocha si incupì sentendo questo insulto.

"Temevamo che scoprissi qualcosa? Idiota, non sopravvalutarti. Sua altezza Paris non voleva allertare la principessa Paris, così ha escogitato questo diversivo." Okocha guardò Fei con derisione e scoppiò a ridere: "Piccolo re, dovresti preoccuparti per te stesso. Chambord è destinata ad essere cancellata oggi. La tua gente morirà e verrà ridotta in genere, e i loro cadaveri verranno gettati nel lago per darli in pasto ai pesci!"

Inaspettatamente Paris fece un passo avanti, sorrise e disse: "Re Alexander, devo ammettere che sei un genio dal grande potenziale. Se giurerai di lavorare per sua altezza reale Dominguez, potrò lasciarti andare oggi e perfino Chambord potrà essere salvata. Potrai continuare ad essere il re e posso prometterti che tra due mesi, dopo l'esercitazione imperiale, Chambord potrà essere promossa al terzo livello."

"Ahahahahahah..."

Fei si batté le cosce mentre quasi piangeva dal ridere: "Vecchietta, mi stai facendo questa offerta con compassione mista a disprezzo? Che tu... eheh, che tu abbia paura?" Senza aspettare risposte, Fei mostrò un'espressione spietata, senza la minima traccia di un sorriso. La fissò con rabbia e gridò con sdegno: "Andate a farvi fottere! Anche Dominguez può andare a farsi fottere. Che si fotta la tua offerta; se voglio qualcosa, non posso ottenerla da solo? Da quando devo ricevere carità da voi putt****le? Finché non sarò soddisfatto, nessuno potrà nemmeno pensare di lasciare vivo questa montagna!"

Queste parole sbalordirono tutti i presenti.

Perfino la principessa, il Dio della Guerra Arshavin e Paris rimasero a bocca aperta.

Fei stava sfogando lo stress di tutti questi giorni pieni di tensione e degli eventi di oggi.

Incrociò le braccia al petto e iniziò ad insultarli sputazzando.

"Che portamento regale del ca**o, che etichetta reale, potete levarvi tutti dalle palle. Giusto, siete i grandi capi e potreste spazzare via la mia Chambord anche con una scoreggia. Volete uccidervi a vicenda e non posso impedirlo, ma potevate farlo fuori dal mio territorio? Volete eliminare il mio regno e uccidere la mia gente? Bene, va bene. Eheh, oggi vi farò vedere cosa succede quando qualcuno che avete sottovalutato impazzisce."

Subito dopo aver finito di imprecare, Fei scattò e un secondo dopo un'immagine residua apparì a mezz'aria. Mentre si muoveva a gran velocità, evocò le sue spade viola e verdi.

"Ahahah, mi prenderò un po' di interessi prima."

Fei rise menò dei fendenti, tracciò due splendi arcobaleni nell'aria e ruggì verso Modric e gli altri due guerrieri.

Nessuno si sarebbe immaginato che il piccolo re impazzito avrebbe osato attaccare per primo nonostante la situazione svantaggiosa in cui si trovava.

Okocha e la sua guardia Hershzen sogghignarono e brandirono le loro armi per contrattaccare. Erano guerrieri a quattro stelle come Fei, così ovviamente non temevano di affrontarlo visto che erano in superiorità numerica e iniziarono a caricare verso di lui.

Ma...

<em>Roar!!!</em>

Risuonò un ruggito sconvolgente. Poi, un'enorme onda sonica penetrò attraverso i loro corpi e scosse le loro anime. Un secondo dopo, una paura inaspettata li percorse e li fece irrigidire, le loro pupille si dilatarono per il terrore...

Poi arrivò un bagliore fiammeggiante e affilato.

<em>Puff!</em>

Due schizzi di sangue eruttarono mentre due teste volavano via.

<em>Bang! Bang!</em>

I corpi decapitati di Hershzen e Okocha fremettero e caddero a terra.

Nessuno si sarebbe immaginato che questo piccolo re gravemente ferito che sembrava fosse sul punto di morire da un secondo all'altro avrebbe ucciso due membri d'élite dello stesso livello in una sola mossa.

<em>Si!</em>

Ondate di sussulti ruppero il silenzio che regnava nella cima della montagna orientale. Tutti si raggelarono!

<em>Waaaa!</em>

Risuonarono altre grida roche.

Lontano tra le montagne, innumerevoli enormi uccelli volavano tra il magnifico mare di nuvole dorate. Stendevano le ali e sfrecciavano come nubi nere. L'odore del sangue sulla cima della montagna orientale li stava attirando.

"Eheh, stavolta sono un po' più contento!"

Fei usò la suola di una delle sue scarpe per pulire il sangue sulle sue spade. Poi si stiracchiò confortevolmente, diede un calcio ai due cadaveri sotto i suoi piedi e sorrise: "Siete davvero morti stavolta, vero? Ahah, perché non vi rialzate e non fate un'altra farsa?"

"Ahhhhh!!!!"

Il Macellaio Sandro sembrava sconvolto. Sembrava che qualcuno gli avesse infilato una mazza puntata nel sedere mentre continuava a gridare e a scappare. Questo cosiddetto Macellaio aveva il coraggio di un topo; era così spaventato che quasi se la fece sotto. Rotolò dietro Paris. Come poteva essere la stessa persona arroganza che aveva ucciso con successo i due principali combattenti dalla parte della principessa?

<em>Qiang! Qiang! Qiang! Qiang!</em>

Fei continuò a mostrare il suo atteggiamento da gangster, privo della minima eleganza. Sorrise e batté le sue spade magiche. Senza mascherare l'arroganza nel suo sguardo, disse: "Ehi vecchietta, non sono ancora soddisfatto. Cosa dovrei fare secondo te?"



