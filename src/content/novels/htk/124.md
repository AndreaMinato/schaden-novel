---
title: Capitolo 124 – Come uccidere una gallina
pubDate: 2024-05-15T12:41:47.873Z
tags:
    - htk
---

Capitolo sponsorizzato, ringraziamo Federico!
4 capitoli in coda (Federico), 0/5
-Schadenfreude

"Sembra che ti abbiamo sottovalutato. Ti sei nascosto proprio bene." Paris sorrise con fare seducente. Il suo abito svolazzava scosso dal vento, rivelando parte delle sue gambe, la sua pelle era bianca e liscia, lucente come della giada. Disse: "Alexander, la mia promessa è ancora valida. Se sarai ancora disposto a lavorare per sua altezza Dominguez, ignorerò tutto quello che è accaduto e potrai ancora ottenere tutto quello che vuoi... anche se desideri me!"

Dopo aver detto questo, apparì un rossore seducente sul suo viso bianco. Chi l'aveva mai vista mostrare un'espressione imbarazzata? Questa bellezza controllava una delle superpotenze nell'impero. Sotto il sole mattutino dorato sul picco della montagna orientale, a molti uomini iniziarono a sbavare senza accorgersene. Perfino Arshavin, il Dio della Guerra di Zenit, distolse lo sguardo, non osava fissarla.

Tuttavia...

"Bleah! Nonnetta, sei già così vecchia. Perché stai cercando di sedurre la gente? Non è colpa tua se sei brutta, ma non puoi molestarmi. Credi che non abbia mai visto una donna prima d'ora?" Fei la guardò con sdegno.

La folla dovette ammettere che era proprio velenoso.

Paris si arrabbiò all'istante. Altre persone invece quasi scoppiarono a ridere.

Anche se Paris non era più una ragazza, era matura e affascinante, sarebbe stato difficile trovare una donna splendida come lei. Molti nobili avevano cercato di conquistarla e si diceva che perfino l'imperatore Yasin avesse una buona impressione di lei. Ora che Fei la stava insultando e stava ignorando apertamente i suoi tentativi di sedurlo, Paris che era sempre così raffinata e calma si infuriò così tanto da impallidire.

"Come osi, ora morirai!"

L'assassino vestito di bianco dietro Paris gridò e scomparì all'improvviso, come se si fosse dissolto nell'aria. Non lasciò nemmeno un'immagine residue o un'increspatura a mezz'aria. Ovviamente questo assassino pericoloso era diventato invisibile e si stava preparando a lanciare un attacco letale.

Tuttavia Fei ridacchiò e rimase fermo. Continuò a brandire le due spade verde e viola come se non avesse visto la sua reazione.

"Attento, questa è l'energia di tipo metallo, la tecnica furtiva dello squarcio spaziale!"

La donna vestita di viola che si era seduta a meditare per guarire aprì gli occhi. Energia del fuoco viola la circondò, ma continuò a mostrare un'espressione tesa. Dopo aver visto il re Alexander mostrare una tale arroganza, non poté che lanciargli un avvertimento.

Fei sorrise e gettò un'occhiata grata alla ragazza.

In quel momento...

Uno strato invisibile di spazio apparì dal nulla, sembrava un fiore spettrale esotico che sbocciava sulla superficie dell'acqua. Un artiglio trasparente squarciò questo fiore e apparì all'istante di fronte a Fei. Era così rapido da superare i tempi di reazione umani e raggiunse il petto di Fei con una velocità fulminea.

Il sangue iniziò a colare.

Percorse gli artigli bianchi di ferro dagli uncini neri e dalle scaglie simile a quelle di un pesce.

L'assassino apparì lentamente davanti a Fei. Mostrava un sorriso orgoglioso e feroce; le persone attorno potevano percepire la sua crudeltà solo guardandolo. Mosse gli artigli con cui aveva infilzato Fei; gli piaceva sentire le sue vittime che imploravano e lo guardavano con disperazione.

La folla sussultò.

La speranza che era appena nata nei cuori dei seguaci della principessa si era infranta velocemente. Alcuni stavano pensando con risentimento: "Questo stupido maiale, così arrogante..." I membri del regno Shanui e di Chata che indossavano nastri rossi se ne rallegrarono. Guardarono Fei con sdegno e compassione, come se stessero osservando un pagliaccio che non era riuscito a fare il suo trucco.

"Puoi fare ancora... l'arrogante?"

L'assassino vestito di bianco girò lentamente il braccio e stese le dita; in questo modo avrebbe fatto sentire al suo avversario il dolore e la disperazione mentre l'energia vitale della sua vittima scompariva lentamente. Nonostante il corpo di questo piccolo re era così resistente da spaventarlo e gli dava la sensazione che i suoi artigli fossero rimasti bloccati in un pezzo di ferro, era inutile. Sapeva che il suo colpo doveva aver distrutto i canali di energia principali nel suo corpo e di aver bloccato lo scorrere della sua forza.

Ma...

"Stupido asino, naturalmente posso fare ancora l'arrogante!"

L'assassino si raggelò. Ebbe subito la sensazione che qualcosa fosse andato storto. Quando cercò di radunare l'energia dentro il suo corpo e di distruggerlo, all'improvviso vide il bagliore di una fiamma viola. Sentì freddo e perse il braccio destro.

Il sangue schizzò come una fontana.

L'assassino vestito di bianco ne fu terrorizzato. Iniziò a tremare e cercò di scappare nonostante il dolore insopportabile che stava provando. Metà del suo corpo stava tornando trasparente, stava per dissolversi di nuovo nell'aria. Ma Fei non l'avrebbe lasciato scappare così facilmente e lo afferrò per la testa.

"Ahahah, vuoi fuggire? È troppo tardi ormai!" Fei rise fragorosamente.

L'assassino vestito di bianco sentì una forza inimmaginabile trascinarlo via dal suo stato furtivo come una carota; aveva la sensazione di essere trascinato da un'enorme montagna.

"No..."

Gridò disperatamente. Evocò tutta la sua energia di tipo metallo a quattro stelle e cercò di districarsi dalla presa di Fei, ma non ci riuscì. L'assassino ruggì mentre si dimenava, ma non poteva sfuggire dal re. La mano che lo stava tenendo lo spinse giù e le sue ginocchia cedettero; si inchinò all'istante di fronte a Fei.

Dall'esterno pareva che l'assassino si fosse inginocchiato dopo una lieve spinta del piccolo re morente. Le ginocchia dell'uomo picchiarono contro un'enorme roccia e crepitarono. Tutti sentirono il rumore delle sue ossa che si rompevano. Era chiaro che le sue rotule si fossero spaccate.

Fei si leccò lentamente il sangue che aveva sulle labbra. Vedendolo, l'assassino tremò ancora di più; il re sembrava un demone assetato di sangue.

"Ora è il mio turno. Lascia che ti faccia una domanda, idiota. Puoi fare ancora l'arrogante?

Posò una spada verde sul collo dell'uomo; la lama era così tagliente che fece subito un lieve taglio sulla sua pelle senza che fosse stata applicata la minima forza.

L'assassino perse tutto il suo coraggio.

Cominciò a tremare incontrollabilmente. Finora aveva torturato e ucciso molte persone usando i suoi artigli; si era soprannominato il rappresentante del Cupo Mietitore, ma quando si ritrovò così vicino alla morte, urlò come una ragazzina mentre implorava: "Ahhhhhhh, no per favore... risparmiami... per favore..."

Ma prima di poter finire, la lama verde aveva iniziato a tagliare.

Sentì una sensazione fredda trapassargli i muscoli, i vasi sanguigni e le ossa. Voleva dimenarsi, urlare, implorare perdono e lamentarsi... Ma il demone crudele di fronte a lui non gli diede la possibilità di farlo. Il processo fu lento e lungo. Sentì anche la spada che lo decapitava e poi vide un corpo senza testa che schizzava sangue dal collo...

Vide un cadavere decapitato con un mantello bianco cadere a terra, macchiando il terreno di cremisi.

Era il suo corpo.

La folla rimase sbalordita.

Anche se avevano visto numerosi nemici e compagni morire di fronte a loro, questa scena li scioccò, sopratutto perché la persona che Fei aveva decapitato lentamente era un assassino a quattro stelle, un guerriero che avrebbe potuto decidere il loro destino. Fei lo aveva decapitato come una gallina. Il sangue tinse il cielo e il sole di rosso.

La folla sentì la rabbia di questo re.

Era una rabbia intollerabile.

Anche la principessa e Paris che erano rimaste calme e composte finora cambiarono espressione. Si chiesero: "Ho destato per errore un demone?"

Gli avvoltoi che circondavano il picco della montagna orientale come nuvole cupe sentirono l'intento omicida di Fei. Emisero delle grida acute, ma erano spaventati; non osarono atterrare.

A parte i richiami degli uccelli, si sentiva solo rumore di respiri nel picco della montagna orientale.

"Oh? Ne ho ucciso un altro. Eh, mi sto sentendo un po' meglio."

Fei pulì il sangue dalla sua spada usando la suola di una delle sue scarpe. Si sfregò il mento con soddisfazione mentre sorrideva; la gente attorno vide il bianco perlaceo dei suoi denti. Il braccio dell'assassino era ancora infilzato nel suo metto. Mentre si muoveva, si accigliò, come se il dolore fosse un mero inconveniente. Ma ciò che fece spaventò tutti quanti.

Fei afferrò il braccio e tirò via l'artiglio con gli uncini neri infilzato nel suo petto. Schizzarono via pezzi di carne e sangue; anche frammenti d'ossa. Qualsiasi altra persona sarebbe svenuta per il dolore, ma il piccolo re rimase impassibile.

Questo movimento fece rabbrividire un po' di persone.

"Ahhhh! Un demone! È un demone!"

Una guardia tra gli emissari dalla parte di Paris iniziò a gridare. si girò e iniziò a  scappare via. Tuttavia, dopo aver corso per quattro o cinque iarde, accadde qualcosa di inimmaginabile.

<em>Boom! Splat!</em>

Una serie di fulmini bianchi ed estremamente brillanti apparirono dal terreno. L'enorme corrente viaggiò per il corpo della guardia e lo trasformò in un grosso pezzo di carbone nero.

"Cielo! Quella... è una trappola magica di tipo fulmine!" Gridò con sorpresa qualcuno.

Fei sorrise. Non nascose il suo orgoglio mentre diceva: "Ahahah, esatto, è una trappola magica. Credete che non sapessi fare altro che fingermi morto? Ahahah, l'intera montagna orientale è piena di trappole magiche. Se qualcuno oserà muoversi, verrà carbonizzato proprio come quell'idiota!"]]></content:encoded>




