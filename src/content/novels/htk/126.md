---
title: Capitolo 126 – Assistere ad un Miracolo
pubDate: 2024-05-15T14:41:47.873Z
tags:
    - htk
---

Mi sono pescata il 122 seconda parte, grazie per la segnalazione ed ecco il link! https://www.novelleleggere.com/2021/06/13/capitolo-122-era-tutta-una-messinscena-seconda-parte/
Capitolo sponsorizzato, ringraziamo Federico!
2 capitoli in coda (Federico), 0/5
-Schadenfreude

"Fiiiiiiii..."

Fei si mise le dita in bocca e fischiò forte. Il suono viaggiò portato dal vento del mattino.

Poi...

"Woof! Woof! Woof! Woof!"

In risposta a questo fischio, riecheggiarono dei latrati da sotto il picco. Era strano, ma familiare.

Mentre la folla era confusa, il cane nero, così grosso che perfino sua madre probabilmente non l'avrebbe riconosciuto, apparve sul picco della montagna. Naturalmente la sua presenza in sé non era sorprendente, era la ragazza splendida come un fiore che lo stava cavalcando e stava sorridendo a Fei ad esserlo.

Era... la fidanzata del re, Angela.

Tutti sul picco della montagna orientale rimasero scioccati e non riuscirono a distogliere dalla bellezza angelica. Fei invece stava ridendo come un ritardato. Il sole dorato illuminò Angela e la folla ebbe la sensazione di essersi instupidita e di essere stata ingannata da un bambino dell'asilo.

Non si poteva più considerare la situazione da una normale prospettiva.

"Cosa sta succedendo?"

"Com'è possibile?"

Nonostante fosse scoppiato il caos prima, la maggior parte della gente aveva visto questa ragazza coraggiosa suicidarsi quando era stata presa in ostaggio da Paris, solo per permettere al suo amato di fare la decisione giusta. Molte persone erano state commosse da quella scena; perfino Paris, la donna dal sangue freddo, ne era stata toccata e aveva restituito il corpo di Angela al re. E il re si era infuriato e aveva perfino ucciso molti guerrieri stellari dalla parte di Paris...

Ma come poteva spiegare questa situazione?

Cosa stava accadendo?

Perché questa ragazza che sarebbe dovuta essere morta ora era in salute e stava cavalcando questo cane?

Paris era la persona che rimase scioccata di più. Pensava di aver visto molte cospirazioni, trappole e trucchi dopo aver lavorato per Dominguez per molti anni. Credeva che non sarebbe stata più sorpresa da nessun trucco, ma non appena apparve Angela, mostrò un'espressione scioccata. <em>'Come può essere?'</em> Pensò. Aveva sentito chiaramente che il cuore della ragazza aveva smesso di battere; non si poteva fingere in questo modo... ma perché la ragazza era riapparsa di fronte a lei sana e salva?

Sotto gli sguardi storditi della folla, il grosso cane nero si comportò in modo civettuolo. Camminò con cautela per poi arrivare di fronte a Fei. Poi mostrò un "sorriso" mentre piegava le zampe e si inginocchiava di fronte a Fei.

Angela prese due grosse borracce e balzò giù dal cane.

"Alexander, ecco la roba che volevi... Come stanno Emma e lo zio Lampard?" Angela non era affatto abituata a scene del genere; scorreva sangue ovunque, c'erano arti e organi interni sparsi nel terreno ed era circondata dagli sguardi di uomini feriti e quasi nudi. Era disgustata; dopo aver consegnato le due borracce, si nascose dietro Fei.

Tuttavia questa ragazza pura e bella si ricordò di qualcosa. Prese con cura un abito blu cielo e lo consegnò a Fei arrossendo: "Alexander... Eh, ho trovato un po' di abiti con te quando ero nel regno insieme a Nerino... i tuoi abiti sono laceri..."

"Ah, Angela, sei così premurosa..." Fei voleva nauseare apposta un po' di gente, così la prese per mano e le sfregò leggermente mentre gettava un'occhiata provocatoria verso Paris.

CHE CACCHIO STAVA SUCCEDENDO?

La folla in cima alla montagna orientale aveva la sensazione di stare per svenire: <em>'Ehi! Che ca**o sta succedendo? Come possono perdere tempo a fare delle smancerie in una situazione così seria... Siate più seri! Siamo impegnati ad uccidere qui!'</em> Pensarono quasi tutti all'unisono.

L'abito di Fei si era già ridotto ad uno stato pietoso simile a quello di un mendicante mentre combatteva, erano rimaste delle strisce praticamente. Era semi nudo. Senza pensarci troppo, Fei si strappò il resto dei cenci, i suoi muscoli duri furono rivelati completamente.

La sua figura snella, forte e alta fu tinta dal colore dorato del sole. La sua corporatura perfettamente proporzionata, il sangue sul suo viso e sui suoi capelli, e quello che colava dalle sue armi... In quel momento Fei sembrava eccezionale, un dio della guerra invincibile! La gente rimasta lì a guardare provò un senso di inferiorità.

Sia la principessa che Paris strinsero gli occhi; nessuno sapeva cosa stessero pensando in quel momento. Angela invece, che era follemente innamorata di Fei, non nascose minimamente i suoi sentimenti. Era già sprofondata di questo fiume d'amore.

Fei consegnò il vecchio abito ad Angela e disse: "Tienilo per me. Lo indosserò dopo..." Dopodiché diede una pacca al cane nero, la cosa della bestia stava roteando come la pala di un mulino. Il cane era così intelligente che capì subito il segnale. Balzò verso l'alto e iniziò a camminare seguendo una strana traiettoria; era ovvio che stesse schivando le trappole magiche invisibili. Presto riportò i corpi di Lampard, Drogba ed Emma di fronte a Fei.

La folla rimase perplessa. Non sapeva che trucco stesse escogitando il piccolo re.

Forse alcuni si stavano già immaginando cosa sarebbe successo, ma non ci credevano.

Solo Paris e la principessa fissarono con attenzione il cane nero. Memorizzarono ogni passo che faceva e la via sicura attorno al picco.

Durante l'intero processo. entrambe le fazioni rimasero in silenzio.

La gente cercò di non fare rumore e fissò con attenzione il re. Sapevano che ogni azione del sovrano avrebbe influenzato le loro possibilità di sopravvivere... A questo punto, anche la persona più stupida qui sapeva che il controllo della situazione era passato a questo piccolo re che era stato per lo più ignorato all'inizio.

"Assisterete ad un miracolo... Ahahah!"

Fei rise mostrando i suoi denti bianchi quanto perle. Non riusciva a rimanere serio... Era impossibile mantenere un basso profilo ormai. Era il fattore decisivo di questo conflitto ed era tutto sotto il suo controllo, perché avrebbe mantenuto un basso profilo?

Il re guardò la folla con fare provocatorio, specialmente Paris. Dopodiché aprì le borracce e versò dell'acqua sui volti dei cadaveri.

La gente che si era immaginata cosa stava per accadere quasi esclamò per la sorpresa.

Paris si accigliò; si sentiva impotente, una strana sensazione. Non sapeva se avrebbe dovuto ridere o piangere.

Naturalmente...

"Coff! Coff! Coff!</em>

Lampard, che era ricoperto di sangue, tossì e si alzò mentre si asciugava il viso. La sua reazione non era simile a quello di una persona appena resuscitata; non mostrò nessuna esitazione o confusione. Estrasse la sua lunga spada, usò la sua energia per asciugarsi l'abito e si mise dietro Fei mentre osservava la situazione sul picco.

La reazione fredda di Lampard dimostrò le ipotesi a cui stavano pensando tutti quanti.

Era stato tutto pianificato!

<em>Splash! Splash!</em>

L'acqua continuò a schizzare.

Tuttavia questo suono fece rabbrividire gli uomini sulla cima della montagna.

Questo perché, un momento dopo, tutti i "cadaveri" avevano riaperto gli occhi. Tra di loro, un uomo dai capelli neri si sfregò il sedere e disse: "Ah, maledizione! Queste rocce sono dure. Mi si stavano per rompere le ossa! È così stancante rimanere sdraiati a terra..."

Vedendo le guardie del re lavarsi il sangue dal volto, completamente illesi, la folla rimase in silenzio. Questi tipi non erano morti! Queste carogne senza onore non si erano nemmeno ferite. Tutte le lesioni terrificanti e il sangue sulle loro armature e sul loro viso proveniva da altri veri cadaveri...

Qualcuno dietro Paris non riuscì ad accettare la verità. Impazzì e il suo sguardo divenne vacuo mentre sbavava. Disse solo una parola: "Impossibile... impossibile!"

"...Impossibile!"

La principessa sospirò e abbassò la testa.

Arshavin, il dio della guerra di Zenit e la ragazza vestita di viola che stavano meditando per accelerare la loro guarigione erano rimasti profondamente scioccati. La loro energia fluttuò vigorosamente e quasi ne persero il controllo; se avessero perso il controllo, avrebbero rischiato di esplodere e di morire...

Lo sguardo di Paris era quasi incollato al viso di Fei e i suoi occhi seducenti erano spalancati. Sembrava che stesse fissando il suo amato che non aveva incontrato da anni. La sua espressione inimmaginabile era così affascinante da poter sciogliere il ferro.

Anche l'assassino armato di spada che era rimasto in silenzio per tutto questo tempo strinse l'impugnatura della sua arma finché le sue dita non sbiancarono.

Doveva essere una delle scene più ironiche a cui avesse mai assistito.




