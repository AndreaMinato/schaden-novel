---
title: Capitolo 129 – Branco di Pazzi (prima parte)
pubDate: 2024-05-15T17:41:47.874Z
tags:
    - htk
---

Capitolo regolare,
0 capitoli in coda, 0/5
-Schadenfreude

Le parole di Fei avevano fatto inginocchiare quei principi ed emissari.

Fortunatamente per loro le spade viola e verdi non si trasformarono in turbini di fendenti. Fei indicò i due assassini armati di lame e disse: "Come prima, combattete per salvarvi la vita. Vincete e sopravviverete, perdete e morirete!" Poi riapparì di fronte alla folla di Chambord, indicò la splendida mercenaria Elena e poi disse: "Il tuo avversario è lei!"

Fei stava creando un'opportunità per lei.

La splendida mercenaria era gradualmente uscita allo scoperto. Ricoprirà una posizione importante in futuro, così Fei aveva bisogno che lei dimostrasse la sua forza di fronte a Bast, Brook e ad altri vecchi capi e che ottenesse una certa quantità di risultati. Questo le avrebbe più facile integrarsi nella comunità di Chambord e di ricevere il riconoscimento di tutti.

Quando Elena avanzò con il suo lungo arco, i due assassini sospirarono di sollievo. Sapevano di non poter competere con il principe, ma questa donna flessuosa di fronte ai loro occhi non sembrava così forte, così non ci sarebbero dovuti essere problemi nel vincere se avessero cooperato.

La battaglia presto iniziò.

Ruggendo, gli assassini fecero la loro mossa.

Uno dei due brandiva la lama con la sinistra, l'altro con la mano destra, ed erano vestiti in modo identico. I due si trasformarono in fendenti di luce taglienti e la loro aura gelida scattò direttamente verso Elena.

<em>Bang bang bang bang!</em>

Proprio quando tutti si stavano preoccupando per questa splendida arciera slanciata, risuonarono una serie di suoni di frecce che venivano incoccate e quattro brillanti fiori di ghiaccio si precipitarono nell'aria. Nessuno la vide tirare le frecce, sembrava che i dardi fossero apparsi magicamente dopo che le sue belle mani avevano toccato l'arco.

I dardi emanavano un'aura gelida, come se stessero lasciando una scia di ghiaccio nell'aria, fischiavano con forza.

La velocità di questi quattro proiettili era indescrivibile e i due assassini a mezz'aria non ebbero altra scelta se non affrontarli.

<em>Crack crack!</em>

Risuonò un crepitio e i due assassini barcollarono indietro.

Strati di sottile ghiaccio blu iniziarono a diffondersi nei loro corpi e i loro movimenti rallentarono.

Era il dardo di ghiaccio.

Nessuno si aspettava che questa bella ragazza fosse così veloce e anche così precisa, era entrata in vantaggio in un solo colpo.

Una tempesta di energia di tipo legno si scatenò dal corpo degli assassini e sciolse gli strati di ghiaccio.

Ma solo loro sapevano quanto erano rigidi e freddi i loro corpi adesso.

Entrambi erano membri d'élite a quattro stelle degli stadi iniziali, la loro forza individualmente non era inferiore ad Elena. Tuttavia erano entrambi feriti gravemente già da prima e così la loro forza era diminuita drasticamente. In effetti era per questo motivo che Fei aveva lasciato tranquillamente che Elena li affrontasse nonostante fosse al picco del terzo livello.

Dopo una mossa, entrambi gli assassini erano finiti in una posizione passiva.

Elena non aveva dato loro nessuna possibilità di avvicinarsi. La corda continuò a vibrare e delle frecce di ghiaccio tornarono a piovere sui due nemici. Dato che aveva combattuto i diavoli e i mostri di Diablo da molto tempo, Elena era ancora più esperta degli assassini nell'approfittarsi di punti deboli e nel capire l'andamento di uno scontro.

L'intera Montagna Orientale si riempì di aria gelida. Il sangue della gente si gelò, i cadaveri furono ricoperti da un sottile strato di ghiaccio e le persone più deboli stavano per andare in ipotermia. Fei rimase di fronte ad Angela, Emma e a Bast, passò alla modalità Incantatrice e usò un incantesimo per mantenere una temperatura più calda attorno a loro.

Gli spettatori in quel momento si erano già dimenticati di respirare.

Dopo tre minuti, la pioggia di frecce che copriva il cielo si era fermata.

I due assassini non erano stati colpiti nemmeno da un dardo.

Ma avevano perso.

Erano stati già coperti da uno strato di ghiaccio, erano diventati due sculture. Lo strato che li ricopriva erano spesso almeno 50 cm e avevano smesso da tempo di respirare.

<em>Pa pa!</em>

Elena scagliò due ultime frecce.

Erano due attacchi normali, non di ghiaccio.

Le due enormi sculture si frantumarono, i corpi degli assassini erano stati invasi completamente dal freddo ed erano diventati estremamente fragili, così dopo un semplice colpo caddero a pezzi.

Il pubblico attorno rimase inorridito quando si rese conto che questa impareggiabile arciera demoniaca non si era mossa nemmeno di un passo ed era rimasta sul posto mentre uccideva due assassini a quattro stelle.

Un controllo e un talento davvero spaventosi.

Perfino i membri d'élite come il dio della guerra Arshavin e la ragazza vestita di viola Ziyan che stavano cercando disperatamente di usare la loro energia per guarire alzarono le sopracciglia e rimasero senza parole. Probabilmente nemmeno loro in quella posizione avrebbero avuto un migliore controllo del ritmo della battaglia.

Quando Elena ritirò l'arco e si mise dietro Fei, tutti recuperarono la lucidità.

Un altro membro d'élite!

Chambord aveva davvero un'esperta di tale livello?

Da dove proveniva?

Perfino alcune persone di Chambord non avevano incontrato Elena prima ed erano rimaste sorprese di vedere un'arciera magica così splendida. Solo l'ufficiale di prigione Oleg era un po' informato al riguardo, ma adesso era rimasto a bocca spalancata, stava ringraziando il cielo di aver prestato molto rispetto a questa donna. Era davvero un membro d'élite che poteva uccidere senza battere ciglio. Due esperti a quattro stelle erano stati ridotti in frammenti di ghiaccio in un attimo.

Quando i due assassini erano morti, i sopravvissuti della fazione di Paris persero il loro spirito combattivo, come dei cani senza casa.

Alcuni si inginocchiarono perfino a terra e iniziarono ad implorare pietà.

"Solo i coraggiosi possono uscire vivi dalla montagna orientale oggi, umh, avete osato disturbare la mia ca**o di cerimonia di incoronazione, siete proprio coraggiosi, uh? Oggi vi darò un'opportunità, tirate fuori il coraggio di un'ora fa e, finché vincerete uno scontro, potrete andarvene vivi."

Quando Fei finì di parlare, il cavaliere dorato Didier Drogba scese sul campo come un gigante.

"Fammi combattere per primo!"

Vedendo che l'avversario adesso non era Fei che era riuscito ad uccidere un guerriero a cinque stelle all'istante, né era l'arciera demoniaca dalla forza incredibile, un esperto ad una stella si fece avanti velocemente prima dei suoi compagni. Chiunque con un minimo di forza poteva vedere che questo gigante schierato da Chambord sembrava solo un po' feroce, ma non emanava quasi nessuna fluttuazione di energia, così non doveva essere un esperto.

Molti avevano visto questa opportunità per sopravvivere, ma sfortunatamente per loro, questo guerriero astuto si era precipitato per primo e aveva colto l'occasione.

<em>Woosh!</emA>

Il guerriero estrasse una lunga spada dal fodero che aveva appeso alla vita. Non avrebbe osato sottovalutare il nemico.

E gli altri lo guardarono con invidia.

Ma presto non provarono più gelosia, ma profonda paura.

Videro il guerriero fare un sorrisetto mentre infilzava la spalla del gigante con la spada, ma l'uomo di Chambord sembrava non aver sentito nessun dolore e si limitò a schiacciare la testa del nemico come un'anguria. Tutti si raggelarono. Chiaramente questo gigante seguiva lo stesso stile del suo re, non si era nemmeno accigliato quando la sua spalla era stata infilzata e aveva ucciso un guerriero ad una stella con un pugno.

Era davvero umano? Che tutti gli esperti di Chambord fossero dei guerrieri indifferenti nei confronti della morte?



