---
title: Capitolo 132 - Poliziotti
pubDate: 2024-05-15T20:41:47.875Z
tags:
    - htk
---

Capitolo regolare,
0 capitoli in coda, 0/5
-Schadenfreude

Fei annuì piano.

Sapeva che questi stranieri erano i banditi di cui aveva parlato la diabolica e crudele Paris. All'inizio, secondo i piani della donna, Chambord non avrebbe potuto opporsi minimamente al loro assalto. Dopo aver assassinato con successo la principessa nella montagna orientale, avrebbe ucciso Fei e gli altri, per poi derubare tutti i ricchi, i nobili e la famiglia reale, distruggere la città e massacrare tutti gli altri cittadini, cancellando completamente Chambord. In questo modo non avrebbe lasciato testimoni, né indizi per gli investigatori che l'imperatore avrebbe mandato, e avrebbe potuto usare le ricchezze che aveva saccheggiato per rafforzare l'esercito di sua altezza Dominguez.

Paris era molto familiare con queste procedure, come se l'avesse fatto già molte volte.

Le leggende dicevano che ad Azeroth erano esistiti re che si sarebbero messi a saccheggiare perché erano troppo poveri, così Fei non era sorpreso che Dominguez avesse formato un gruppo di ladri per accumulare ricchezze per lui. Alla fine l'aristocrazia mostrava una facciata retta, ma in realtà erano solo degli ipocriti.

Fei per un secondo pensò al fuoco e al fumo che si erano levati al cielo quando era nella montagna orientale. Provò comunque un po' di inquietudine e chiese: "Umh... a parte il visconte Louise e i suoi grandi affari, ci sono stati dei danni nel resto della città?"

"Anche il palazzo è stato attaccato, ma i nemici sono stati respinti. Non ci sono stati attacchi in altri luoghi..." Chiese con un po' di sospetto Brook. "Stranamente questi tipi sembravano sapere esattamente dov'erano disposti gli uomini e le ricchezze di questa città, così non hanno attaccato affatto le case dei cittadini normali!"

Fei scoppiò a ridere: "Sono esperti nel derubare e nell'uccidere, sarebbe strano se non fossero riusciti nemmeno a scoprirlo... Ahah, spezza le braccia e le gambe di queste persone, incatenatele e tenetele nella Lista Nera. Se qualcuno verrà a pagare un riscatto per loro, allora fateli pagare 100 monete d'oro ciascuno. Se nessuno verrà a prenderli entro un mese, lanciali nel lago per darli in pasto ai pesci!"

"Sì sua maestà!"

Brook era molto efficiente e molto presto a questi 50-60 guerrieri stranieri furono spezzate braccia e gambe e furono portati nella Lista Nera.

"I metodi di sua maestà sono davvero... intelligenti, ah!"

Bast, che era rimasto a guardare in silenzio il palazzo del visconte Louise, all'improvvisò fece un'esclamazione e guardò Fei con una serietà mai vista prima. Quest'uomo maturo di bell'aspetto che mostrava raramente emozioni a parte quando era stato morso dal grosso cane nero mostrò un'espressione piena di emozioni contrastanti. Dubbio, sollievo, sorpresa e anche... un po' di paura.

Fei si limitò a sorridere lievemente e non disse altro.

Sapeva a cosa si stava riferendo suo suocero.

Esatto, la distruzione del visconte Louise e di alcune ricche famiglie faceva parte del piano di Fei.

In effetti fin dal primo incontro tra i capi dopo aver sconfitto l'esercito di cavalieri neri, Fei aveva già capito che non avrebbe potuto usare la vecchia aristocrazia capeggiata dal visconte Louise. Sarebbero diventati sicuramente un tumore per Chambord in futuro. Fei non poteva lasciare che accadesse, così già da allora aveva pensato a come rimuovere questa parte marcia. Poi, dopo che queste persone avevano sfidato di frequente i suoi ordini e avevano commesso molti atti che avevano danneggiato il regno e la gente, Fei aveva già deciso di uccidere questi clan per purificare la città.

Questo era il piano di ripulitura che aveva escogitato da molto tempo.

Il suo piano in origine era di lasciare che fosse Elena e le altre ranger a sbarazzarsi di questo tumore ma, visto l'imminente tempesta in arrivo, Fei aveva immaginato che non ci fosse più bisogno di farle intervenire.

Questo tentativo di assassinio nella montagna orientale era un'ottima opportunità.

Avrebbe preso in prestito i sicari di qualcun altro per sbarazzarsi dei suoi problemi.

Anche se Fei non sapeva da dove sarebbe arrivato il pericolo, questo non gli aveva impedito di prepararsi. Fei aveva detto ai cittadini di spostarsi temporaneamente nell'accampamento vicino al fiume Zuli, il clan del visconte Louise e gli altri non lo avevano ascoltato ed avevano reagito proprio come aveva previsto Fei. Il re non li aveva costretti a ritirarsi allora e in effetti era andata come si aspettava. Chambord era stata attaccata e la sua strategia aveva funzionato alla perfezione.

Ora la vecchia aristocrazia di Chambord era stata spazzata via completamente dalla gente di Paris.

Poi anche la refurtiva dei ladri era caduta nelle mani di Fei. In quel momento, a tutti i clan aristocratici e alle ricche famiglie non rimaneva nessun erede, così, secondo le leggi dell'impero e le tradizioni di Chambord, queste risorse sarebbero passate alla famiglia reale. Dal punto di vista di Fei, tutto quello che era successo nella montagna orientale oggi era stato davvero proficuo. Ora doveva solo aspettare che i padri di quei poveri principi pagassero il riscatto e che la principessa desse il supporto finanziario promesso e la ricchezza di Chambord avrebbe superato tutta quella che aveva ottenuto negli ultimi due secoli.

E aspetto più importante, Fei aveva purificato il suo "esercito della rivoluzione".

D'ora in poi Chambord sarebbe stato davvero il suo regno e non ci sarebbe stato più nessuno che avrebbe osato sfidare pubblicamente i suoi ordini, né persone che avrebbero complottato per sabotare le sue attività. Ora solo Fei poteva esprimersi e avrebbe potuto attuare la serie di piani di sviluppo previsti.

Il tempo volò e presto la notte avvolse Chambord.

.....

Il secondo giorno, il gruppo di emissari di Zenit lasciò Chambord.

Il Dio della Guerra Arshavin se ne andò senza dire addio e lasciò Chambord subito dopo con un esercito di soldati d'élite. Nonostante questo viaggio di ritorno all'impero sarebbe stato molto pericoloso, era a corto di tempo visto che ormai sapevano tutti di come se n'era andato da San Petersburg. La salute dell'imperatore Yaxin stava peggiorando di giorno in giorno. Le nuvole e i venti di tempesta cambiavano misteriosamente nella capitale e, visto che molto probabilmente sarebbe stato il principe più grande a salire al trono, se Arshavin fosse rimasto qui a riprendere le forze, allora il suo rivale Dominguez avrebbe colto questa opportunità. Così, nonostante fosse pericoloso, il principe Arshavin doveva rischiare e tornare indietro.

Fortunatamente quella mezza bottiglietta di Pozione della Giovinezza che Fei gli aveva lasciato aveva già guarito la maggior parte delle sue ferite.

Sorprendentemente, l'indispensabile consigliera militare di Arshavin, la sua esperta più di fiducia, la principessa Tanasha aveva deciso di rimanere temporaneamente a Chambord.

Ma questo non preoccupò Fei.

Per Chambord era arrivato finalmente il momento di cambiare, le riforme militari e politiche per cui aveva aspettato un intero mese finalmente sarebbero state implementate.

Dopo che Alex fu incoronato ufficialmente, arrivò il primo ordine.

Il primo ordine riguardava il settore militare.

Chambord formò due grandi legioni: quella dei Cavalieri Sacri e gli Ufficiali... conosciuti anche come i poliziotti.

Se il primo nome ormai era accettabile per i capi di Chambord, il secondo li sorprese. Forse non lo sapranno mai, perché era un altro esempio delle tendenze otaku di Fei, probabilmente per lui era un modo per ricordarsi in che tipo di mondo viveva prima.

Nota traduzione: in originale è "bylaw enforcer" (城管) che sarebbe tutore dell'ordine, e il termine in cinese ha una connotazione negativa nel senso che abusano del loro potere e danno problemi ai cittadini.

