---
title: Capitolo 133 – Tre Dipartimenti e Sei Ministri, e il codice di bronzo delle leggi
pubDate: 2024-05-15T21:41:47.875Z
tags:
    - htk
---

Capitolo regolare,
0 capitoli in coda, 0/5
-Schadenfreude

Prima di reincarnarsi, Fei era solo uno studente universitario di terza categoria senza molto talento, né esperienza straordinaria. Così non poteva dare commenti costruttivi per quanto riguardava la ristrutturazione di Chambord. I Cavalieri dello Zodiaco e le divisioni dei poliziotti si basavano tutti su sue stupide fantasie.
Componevano il potere militare in superficie a Chambord. Se si fosse voluta tracciare una netta distinzione tra i due, i Cavalieri dello Zodiaco assomigliavano di più alle guardie imperiali della vecchia dinastia, le guardie del corpo del re responsabili della sicurezza a palazzo e nel portare a termini certi ordini del re.
I poliziotti erano l'esercito regolare, a parte occuparsi dei normali compiti e delle operazioni militari, erano responsabili della gestione della città. Dopotutto Chambord era ancora troppo piccola e non c'era bisogno di un sistema più articolato.

Naturalmente ciò che gli altri non sapevano era che Fei aveva intenzione di formare un altro tipo di truppa, una truppa che avrebbe chiamato "servizi segreti" e che avrebbe usato per eseguire delle missioni di nascosto. Simile al gruppo di banditi della spietata e fredda Paris. Ma Fei notò che non c'erano persone con quel tipo di talento a Chambord, così rinunciò temporaneamente all'idea.

Tuttavia Fei aveva padroneggiato la modalità assassino del mondo di Diablo, esperta nell'occultamento, nell'infiltrazione, nell'assassinio, veleni, trappole e altre tecniche. Finché avesse potuto trovare le persone giuste, prima o poi avrebbe costruito questo esercito.

In questo modo, contando i Servizi Segreti che dovevano ancora svilupparsi, il sistema militare di Chambord era diviso in tre parti.

Il comandante di grado più elevato era il re stesso, così avrebbero fatto rapporto a lui.

Fei si ricordava chiaramente delle parole del presidente Mao della sua vita precedente: "il potere politico deriva da quello militare!". Per questo decise di controllare l'esercito. Questo metodo era in linea con le abitudine dei sovrani del continente Azeroth. Molte persone pensarono che i nomi del nuovo sistema militare fossero un po' strani, ma sia Bast, che Brook e gli altri mostrarono totale ubbidienza nei confronti degli ordini del re.

E per quanto riguardava le riforme del sistema amministrativo, anche se Fei aveva ricevuto molti suggerimenti nell'ultimo mese, nessun piano destò la sua attenzione. Perfino Bast sembrava dare segni di fatica e alla fine Fei non ebbe altra scelta che prendere provvedimenti lui stesso. Semplicemente plagiò spudoratamente la saggezza delle persone del passato e creò i tre dipartimenti e i sei ministri della dinastia Tang nella terra di Azeroth.

In nome del re, Fei abolì completamente il sistema passato dove il capo dei ministri aveva il piano controllo del sistema politico e invece divise le sue mansioni nei ministri di sinistra e di destra e un censorato. Al di sotto di questi tre, c'era l'ufficio dei riti, il ministro della giustizia che gestiva le leggi e la prigione, il ministro della difesa che si occupava della parte logistica del sistema militare, il ministro del lavoro che monitorava le opere di costruzione e quello delle entrate che gestiva la tesoreria.

Questa era una versione dei tre dipartimenti e dei sei ministri che era stata modificata in base alle condizioni locali.

Fei cambiò e semplificò molto questo sistema scomodo e modificò molte funzioni dei sei ministri. Ad esempio ridusse di molto il potere del ministro della giustizia. Nelle antiche dinastie cinesi, molti ministri della difesa potevano controllare direttamente l'esercito, ma quello di Chambord si occupava solo della logistica. Comunque però era un piano chiaro e dettagliato.
Il sistema dei tre dipartimenti e dei sei ministri era durato per molte decadi durante la dinastia feudale del passato, ed era stato formato dall'esperienza di innumerevoli persone sagge e probabilmente sarebbe stato sufficiente per mantenere in ordine questa piccola città.

Per un regno come Chambord di sicuro questa serie di cambiamenti fu assolutamente sconvolgente.

Vedendo Fei proporre un nuovo programma di riforma amministrativo, Bast rimase in silenzio per molto tempo.

Anche se la battaglia della montagna orientale era appena finita, questo vecchio aveva già pensato di aver capito appieno le capacità del suo futuro genero, ma ora si era reso conto di essersi sbagliato ed era rimasto scioccato.

Bast era nato in una famiglia aristocratica un tempo gloriosa e arrogante, ed era stato formato dal sistema educativo molto completo e severo dell'antica aristocrazia. Questo era il motivo per cui poteva sempre mostrare un temperamento elegante. Poi, a causa di certe ragioni, la sua famiglia aveva perso il suo potere e Bast non aveva avuto altra scelta se non vagare in questo mondo crudele con Angela che era ancora una neonata. Quando erano arrivati a Chambord, erano stati ospitati dal gentile re precedente. Poi, per mostrare gratitudine e anche per considerare il futuro di sua figlia, aveva disposto un matrimonio combinato tra Angela e Alexander. Allora Alexander era ancora piccolo e tutto sembrava normale, ma chi sapeva che sarebbe diventato un ritardato...

Bast lo aveva rimpianto, ma a causa della gloria della nobiltà e della gentilezza del vecchio re, non si era potuto esprimere.

Poi il vecchio re era mancato e Bast aveva tentato faticosamente di mantenere il trono dell'idiota Alexander. Due mesi prima aveva preso tutti i tesori della famiglia reale. Gli estranei sapevano solo che era scappato via dopo aver venduto sua figlia, ma solo Lampard sapeva che questo vecchio nobile aveva abbandonato ogni sua dignità per andare nell'Impero Zenit e implorare che Alexander venisse incoronato. Aveva esaurito tutte le sue ricchezze, era stato umiliato e si era recato nella capitale, ricordando ai pezzi grossi dell'impero che il re del piccolo regno di Chambord che aveva appena compiuto 18 anni doveva essere incoronato.

Una volta che fosse stato incoronato, non importava quanto fosse tirannico il capo dei ministri Bazzer, non sarebbe riuscito a detronizzare quell'idiota del suo genero.

Queste erano le intenzioni di Bast.

Ma non si aspettava che la principessa e Paris, le due donne più terrificanti dell'impero, avessero già scelto Chambord come luogo del loro incontro e alla fine lo avevano accontentato. Il gruppo di emissari della monarca finalmente si erano recati a Chambord, ma lungo la strada, quando sentì il rapporto degli esploratori di come Chambord era stata attaccata da un esercito di cavalieri neri, Bast si era spaventato moltissimo. Temeva che sarebbe tornato tardi solo per vedere i cadaveri di sua figlia e del suo genero... Non osava nemmeno sognarsi che il cielo gli avrebbe fatto un così grande scherzo: il suo genero non solo era tornato normale, ma era diventato un vero re tirannico.

Vedendo questo piano amministrativo di riforme, Bast dovette ammettere di aver sottovalutato di nuovo il suo futuro genero. Il ritmo con cui cresceva Alexander era sconvolgente, ancora più assurdo delle leggende cantate per le terre di Azeroth riguardo a re famosi. Il livello di perfezione di questo piano di riforme aveva superato ogni sua aspettativa ottimistica. In quanto membro dell'aristocrazia pura educato appropriatamente, la visione di Bast dell'aspetto amministrativo era di gran lunga migliore di quella di Brook e dell'altra gente comune. Poteva già prevedere che tipo di cambiamenti sarebbe avvenuto una volta che fosse stato implementato questo programma e che genere di impatto avrebbe fatto sull'impero Zenit.

Questa era una forza terrificante superiore alla potenza personale e avrebbe cambiato il mondo intero.

"È una proposta incompleta e ha bisogno di ulteriori perfezionamenti. Spero che lo zio Bast potrà completarla non appena possibile. Chambord non ha talenti nel settore amministrativo al momento, così avrò bisogno che lo zio Bast si prenda cura dei compiti dei ministri della sinistra e della destra. Per quanto riguarda la nomina e la promozione dei sei ministri, avrò bisogno che prepari dei candidati..." Mentre ne parlava, Fei si rese conto nuovamente delle difficoltà nel governare un paese. Non c'era da meravigliarsi che un grande uomo avesse detto che i talenti erano la cosa più preziosa nel ventunesimo secolo. Chambord adesso era praticamente la versione piratata di una buona città. Il potere militare poteva essere gestito facilmente, ma c'era carenza di talenti nel settore amministrativo.

"Se non funziona, apriremo dei corsi di amministrazione e di politica nella scuola civile e militare di Chambord, e coltiveremo dei talenti fin da piccoli!"

.....

Dopo aver spazzato via la vecchia aristocrazia, Fei aveva colto l'occasione e aveva abolito direttamente il sistema ereditario aristocratico.

Poi, il terzo giorno dopo la battaglia della montagna orientale, il re Alexander fece un altro atto senza precedenti.

Furono sistemate dodici statue di guerrieri alte sei metri di fronte al tempio della città e i loro corpi erano pieni di iscrizioni. Erano le nuova leggi che Fei aveva dato all'intero regno e ogni scultura di rame descriveva un certo aspetto delle leggi. Le prime nove statue parlavano delle convocazioni, dei processi, delle esecuzioni, della sovranità, delle eredità, della custodia, della proprietà e del possesso, delle terre e delle dimore, delle leggi private, pubbliche e di altri contenuti, mentre le ultime tre furono lasciate vuote.

L'intero regno rimase scioccato da queste dodici statue.



