---
title: Capitolo 134 – Le Origini della pozione della Morte Apparente
pubDate: 2024-05-15T22:41:47.876Z
tags:
    - htk
---

Capitolo regolare,
0 capitoli in coda, 0/5
-Schadenfreude

Nell'intera storia dell'antico continente Azeroth non era mai esistito un re che avesse annunciato pubblicamente le leggi ai suoi cittadini.

Solo i nobili erano degni di conoscerle. Le leggi scritte non erano mai state divulgate al pubblico. I reali e i nobili avevano deciso all'unanimità che sarebbero dovute rimanere un mistero per la gente comune, così avrebbero avuto un maggiore effetto deterrente. Se i civili fossero stati informati, questo avrebbe potuto causare guai e caos. La legge avrebbe anche perso il suo scopo di mantenere l'immagine dei nobili e l'effetto deterrente sulla gente comune.
La maggior parte del tempo i civili avrebbero saputo solo che avevano fatto qualche infrazione e avrebbero subìto delle punizioni una volta che avessero passato il limite. Questo tipo di concetti legali e norme aiutavano i nobili a mantenere la loro posizione e il loro rigido sistema gerarchico. Questo aveva anche causato molti malintesi riguardo alle leggi e davano privilegi a certe categorie.

Era la prima volta che qualcuno creava delle statue di rame e ci incideva sopra delle leggi.

Per un po' di giorni la gente circondò le statue guerriere del codice. Tutti stavano leggendo il codice e le leggi; alcuni genitori non sapevano leggere, ma portarono con orgoglio i loro bambini che si erano arruolati nell'accademia civile e militare di Chambord e che potevano spiegare le leggi ai loro genitori.

Tra la folla risuonavano risate e chiacchiericci sorpresi.

Il sistema legale e le leggi erano molto completi e includevano vari casi; superavano ogni immaginazione. Toccavano quasi ogni caso che poteva accadere nel regno. Questo codice era un sistema legale senza precedenti. Perfino la principessa Tanasha, che aveva deciso di rimanere temporaneamente a Chambord per qualche motivo, era andata dalle statue dei guerrieri e si era letta ogni legge. Ordinò ai suoi servi di copiare con attenzione questo codice.

"Questa è una serie di leggi incredibili... il re Alexander di Chambord potrebbe essere considerato un saggio solo per questa serie di leggi!"

Il sospiro e il mormorio della principessa furono sentiti da qualcuno e presto questa notizia si diffuse per Chambord. Anche se molte persone non capivano il vero significato dietro questo codice, l'apprezzamento della dea dell'intelligenza aumentarono la reputazione del re Alexander. Molti iniziarono a riferirsi a lui come il re saggio Alexander."

Per Fei questo era solo l'inizio.

Dopo aver preso in prestito idee della sua vita precedente come i Cavalieri dello Zodiaco, la squadra di gestione urbana e le guardie Jinyi per perfezionare il sistema militare, i sei dipartimenti a tre settori per il sistema esecutivo e le Leges Duodecim Tabularum, l'origine del sistema legale dell'Antica Roma, Fei aveva fatto un ottimo progetto. In termini di struttura e sistema, Chambord era già di molto avanti rispetto agli imperi super potenti di questo continente.

Naturalmente Fei era contento del fatto che Chambord fosse piccola e semplice. Se fosse stato un enorme impero burocratico avrebbe dovuto fronteggiare un'enorme opposizione. Sarebbe stato impossibile completare questa serie di riforme in breve tempo; forse non sarebbe riuscito nemmeno ad attuarle tutte.

Dopo aver fatto tutto, Fei tornò a concentrarsi sulla forza generale di Chambord.

.....

Cinque giorni dopo la battaglia sul picco della montagna orientale.

Il sacerdote Zola e Luciano portarono alcune pergamene di energia e magiche quando andarono a trovare Fei nel palazzo del re. Negli ultimi due giorni, avevano sentito parlare di ciò che era successo nel picco della montagna orientale. Sudarono copiosamente; se Fei non li avesse avvisati e non avesse detto loro di non andarci, probabilmente sarebbero rimasti seppelliti insieme a tutti gli altri cadaveri.
Ora provavano gratitudine oltre che paura nei confronti di Fei, così lavorarono ancora più velocemente. In meno di dieci giorni, radunarono una decina di pergamene di energia e magia e le posero di fronte a Fei.

Il re fu soddisfatto dalla loro velocità; diede loro un po' di "carote" e li lasciò andare.

Erano dieci pergamene di allenamento dell'energia; erano tutti al di sotto delle due stelle, ma coprivano tutti e cinque gli attributi. Invece ce n'erano cinque di tipo magico, ma non comprendevano ogni elemento. Per ora sarebbero state sufficienti per l'accademia civile e militare di Chambord. Fei copiò ogni pergamena a mano e ordinò alla sua guardia personale Torres di consegnarli alla libreria dell'accademia per farli utilizzare agli studenti e ai maestri.

Fei alzò lo sguardo al cielo mentre teneva una serie di pergamene.

Aveva cercato di allenarsi usando le pergamene per aumentare la sua forza, ma dopo una serie di tentativi, aveva ottenuto risultati deludenti. Aveva scoperto di non poter usare l'energia, né la magia; non poteva immagazzinarli nel suo corpo, in effetti il suo fisico era davvero diverso dalle altre persone di questo continente.

Gli abitanti del continente Azeroth potevano creare energia da guerriero allenandosi o meditando per accumulare forza magica. Ma Fei avrebbe potuto generare questa energia, ma non appena si fosse fermato, questa forza sarebbe scomparsa all'istante, sembrava che stesse giocando a nascondino con lui.

Questa situazione lo costrinse ad abbandonare questo sistema.

Decise di usare il mondo di Diablo per migliorarsi.

Ripose le pergamene nel suo inventario quando entrò nel mondo di Diablo.

Scelse la modalità barbaro e si recò dalla sacerdotessa Akara.

Negli ultimi due giorni, Fei si era abituato ad andare da lei ad apprendere la teoria delle pozioni misteriosi e della creazione di pergamene. Una delle tre tecniche leggendaria "Impara", iniziò a mostrare i suoi effetti. Fei era molto talentuoso da questo punto di vista e sorprese Akara. Tuttavia il re era anche rimasto maldestro come nella sua vita precedente. Si dimenticava spesso di aggiungere ingredienti importanti, incideva i segni magici sbagliati nelle pergamene e faceva pasticci. Tutto questo risultò in violente esplosioni nel Campo delle Ranger e le splendide esploratrici avevano visto Akara con dello sporco sul viso inseguire Fei con una scopa in mano.

Tuttavia Fei fece progressi importanti.

Aveva padroneggiato il processo di creazione delle pozioni curative e del mana.

Studiare la teoria era molto noioso e il tempo passava lentamente.

Quando la mezz'ora di tempo giornaliera di studio stava per terminare, Fei tirò fuori una bottiglietta di pozione rosa. Fei l'aveva chiamata pozione della morte apparente. Era l'oggetto più importante che aveva fatto superare a Chambord quella catastrofe; era il motivo per cui persone come Angela e Lampard potevano fingere di essere morti e ingannare sia Paris che la principessa.

"È la pozione mutata di cui stavate parlando?"

Akara osservò con attenzione il liquido rosa; ne era davvero affascinata. La stappò, diede una lieve annusata e lo fece girare. Versò una goccia di pozione sulla mano e la sfregò usando il dito. Dopo un po' scosse la testa e disse: "Questa è una pozione nuova di zecca... puoi dirmi nel dettaglio come hai fatto questa pozione? Includi ogni dettaglio."

Fei riferì il processo con cui aveva fatto la pozione della Morte Apparente.

"Così all'inizio stavi cercando di fare qualche pozione curativa, ma la stessa formula ha creato qualcosa di completamente diverso nel tuo mondo?" Akara aveva difficoltà a crederci. "Hai usato di nuovo la formula sbagliata?" Akara non aveva molta fiducia nella memoria di Fei.

"Impossibile..." Fei non era d'accordo. "Ho usato la formula che mi hai insegnato e ho fatto più di 20 pozioni e sono tutte mutate..." Disse Fei scuotendo la testa. "Perciò sospetto che la formula sia corretta, ma che gli ingredienti base dei due mondi siano un po' diverse... Eh, i materiali che ho usato provenivano tutti dal mio mondo, così potrebbe essere il motivo della mutazione."

"Cosa? Stai dicendo che anche il mondo della speranza ha i materiali base per fare pozioni?" Alla gente del Campo delle Ranger piaceva chiamare il continente Azeroth il Mondo della Promessa. Dopo aver sentito i ragionamenti di Fei, Akara rimase scioccata: "Signor Fei, non me l'hai mai detto prima."

"L'ho scoperto per caso." Fei si sfregò il naso mentre diceva: "Sono accadute troppe cose negli ultimi giorni e non ho avuto l'occasione di dirtelo." Dopodiché tirò fuori le pergamene di allenamento dell'energia e della magia dal suo inventario e le diede alla sacerdotessa. "Queste pergamene vengono usate dalla gente del mondo della speranza per aumentare la loro forza. La chiamano energia da guerriero ed energia magica. Potrebbero darti qualche suggerimento o indizio."

In quel momento...

"Ahahahahah, ho capito! Finalmente l'ho capito! Allora è così... Ahahahahah, è molto interessante..." Risuonò un grido acuto da lontano. Fei ed Akara si girarono e videro il vecchio dalla barba bianca Cain precipitarsi da loro come se avesse conquistato la donna dei suoi sogni. Non appena vide Fei, lo afferrò per mano come se volesse una valutazione. Tirò fuori un po' di armature magiche e rise: "Signor Fei, l'ho capito, finalmente l'ho capito. È così che funzionano le incisioni magiche... Ahahahah, guarda queste armature..."

Fei diede un'occhiata.

Si rese conto che le armature nelle mani di Cain erano davvero familiari; pareva che fosse l'equipaggiamento che il re aveva preso dal comandante delle truppe di cavalieri neri, quell'uomo con la maschera d'argento. Tuttavia il colore e le fluttuazioni delle armature erano completamente diverse. Non sembravano più oggetti magici del continente Azeroth, ma equipaggiamento proveniente dal mondo di Diablo.


