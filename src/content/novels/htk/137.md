---
title: Capitolo 137 - "L'oscena" ricompensa per aver completato l'obiettivo
pubDate: 2024-05-16T01:41:47.876Z
tags:
    - htk
---

Capitolo regolare,
0 capitoli in coda, 0/5
-Schadenfreude

Erano avvenuti degli enormi cambiamenti nello schermo 3D.

I sette personaggi che rappresentavano il barbaro, l'incantatrice, il paladino, l'assassino, l'amazzone, il druido e il negromante erano ancora lì. I loro cambiamenti non erano così ovvi. Il più debole tra tutte le classi era il negromante e ora era al livello 19. Ognuno di essi aveva almeno un oggetto magico di quinto livello. L'incantatrice aveva il set più ricercato, "Arcanna" che emanava una sfera di luce verde che la avvolgeva. Gli oggetti dell'incantatrice ovviamente erano migliori di quelli degli altri, tutti di colore diverso.

L'equipaggiamento completo dopotutto era ottimo. Oltre ad essere potente, il suo aspetto era ben diverso rispetto agli altri.

Ciò che sorprese Fei non fu l'aspetto dei personaggi... ma piuttosto una riga di antiche parole rosse che riempivano lo schermo. Le scritte si riflessero nelle sue pupille:

"Congratulazioni giovane avventuriero. Dopo la prova del fuoco, sfide all'ultimo sangue, scelte per amore e per odio, hai completato tutte le missioni del primo atto nel mondo di Diablo. Le tue tecniche miracolose: Evoca e Dai aumenteranno di livello. Il tuo limite di conversione sarà potenziato, gli universi paralleli verranno potenziati, i tuoi mercenari riceveranno un aumento di forza... C'è un totale di undici aumenti di livello che riceverai come ricompensa. Svela lentamente i segreti del mondo di Diablo! Ti aspetta una nuova avventura giovane. Dimostra che sei degno del favore divino usando le spade nelle tue mani come un vero guerriero!"

Fei riuscì a capirne solo metà.

Alla fine percepì un'inaspettata aura compassionevole, come se un anziano di fronte a lui gli stesse donando tutte queste ricompense e lo stesse istruendo con pazienza e attenzione.

Non appena Fei finì di leggere la frase, le scritte iniziarono a cambiare. Le parole scomparirono lentamente e si rimpicciolirono fino a diventare piccoli punti rossi. Dopo aver danzato nell'aria come lucciole nella notte, si precipitarono verso Fei come del ferro attirato da un magnete.

Fei non poteva schivarli e tutti i puntini rossi entrarono all'istante nel suo corpo.

Gli diede una sensazione davvero strano.

Come se stesse abbracciando un'altra anima.

Un secondo dopo, sentì apparire qualcosa nel suo corpo, ma stranamente ebbe la sensazione che gli appartenesse da sempre. Era una forza, simile ad una nuvola di informazioni che emanava un'aura antica, strana e misteriosa.

Fei chiuse gli occhi e "lesse" lentamente le informazioni.

All'improvviso...

"Me**a... combinare le forze, allora è così che, oh no..." Un breve messaggio tra queste informazioni sorprese Fei, che non continuò a leggere il resto e uscì all'istante dallo schermo 3D.

Era a corto di tempo.

.....

Le montagne posteriori di Chambord.

Il sole autunnale era caldo e il tempo era sereno.

Non c'era una sola nuvola nel cielo e la volta celeste sembrava un'enorme gemma blu cristallina che copriva la cima del mondo. Nelle profondità delle montagne, risuonavano di frequente i ruggiti bassi e lunghi delle bestie e degli animali. Le foglie gialle cadevano dai rami e nascondevano numerosi segreti.

Tutte le piante e il verde stava diventando color giallo e marrone dorato, esprimendo apertamente la loro bellezza.

Nelle vicinanze, in uno degli altopiani fatti di rocce in cui si intrecciavano rampicanti, Akara sorrise mentre insegnava ad Angela e ad un gruppo di ragazzini come identificare le erbe e i loro effetti per fare pozioni. L'atmosfera era molto pacifica e divertente. Angela e i bambini avrebbero sussultato e riso mentre apprendevano gli effetti mistici delle erbe e di piante a caso a cui non avevano mai prestato attenzione prima.

Akara era molto soddisfatta dell'atmosfera e fece del suo meglio per istruiirli.

Non troppo lontano Elena stava su una grossa roccia stringendo il suo arco, come una valchiria. I suoi capelli rossi svolazzavano al vento, come fuoco. Anche se non c'erano enormi bestie tra le montagne posteriori, l'ambiente pericoloso nel mondo di Diablo l'aveva abituata ad essere cauta in ogni momento. Proteggeva Akara, Angela e i bambini con attenzione. Era molto sensibile ai pericoli e sapeva quanto fosse importante la splendida ragazza ingenua per Fei.

Perciò Elena sentiva di dover aiutarlo a proteggere questa giovane.

Il Tornado Nero giaceva ai piedi di Elena con pigrizia. Il suo sguardo era assonnato e ogni tanto spalancava la bocca per sbadigliare. Questa bestia intelligente si sentiva molto confortevole sotto la luce del sole calde d'autunno.

Era uno spettacolo splendido.

All'improvviso Nerino iniziò ad annusare l'aria.

Perplesso, alzò la testa. Il suo sguardo si concentrò su Elena e scoprì la fonte di una certa anomalia: il sole autunnale non era caldo, ma la fronte della donna stava iniziando a riempirsi di sudore. Il sudore cristallino rifletteva ogni sorta di colore.

<em>Drip! Drip!</em>

Il sudore cadde sulle rocce.

"Woof! Woof! Woof!" Nerino si alzò e cominciò ad abbaiare.

Akara che stava insegnando le basi della creazione delle pozioni smise di parlare e spostò lo sguardo su di loro.

Sentì anche lei lo strano cambiamento nel corpo di Elena.

In quel momento della forte energia era venuta dal nulla e si era iniettata nel corpo della mercenaria. Questa energia era tutta di attributo diverso. Non poteva coesistere e così stava iniziando uno scontro interno, il corpo di Elena era diventata il campo di battaglia per queste energie.

Per qualunque guerriero, una situazione del genere sarebbe stata letale.

Il caos derivato dalle energie di tipo diverso avrebbe potuto distruggere all'istante le ossa, una persona avrebbe rischiato di ridursi in una pila di carne e sangue.

Al momento era già apparso un sottile strato di sangue sulla pelle morbida di Elena e una foschia rossa stava uscendo dai suoi pori. Da lontano, sembrava che la mercenaria fosse coperta da una fiamma rossa. Numerose vene sul braccio con cui stava tenendo l'arco divennero visibili. I suoi denti bianchi avevano morso con tale forza le labbra da farsi uscire del sangue.

La donna stava sicuramente provando un enorme dolore.

"Cosa sta succedendo?" Perfino Akara che era molto saggia ne fu sorpresa e non riusciva a capire perché fosse successo. In tutta la sua lunga vita, non aveva mai visto un caso del genere.

<em>Woosh! Woosh! Woosh! Woosh!</em>

Non c'era tempo da perdere, Akara alzò la mano e una serie di luci bianche volarono dal suo palmo al corpo di Elena.

Questa era una speciale tecnica di guarigione che conoscevano le sacerdotesse del mondo di Diablo.

Akara era esperta anche di magia.

Con l'aiuto di queste cure, Elena si riprese un po'. Tuttavia il conflitto tra i tipi di energia non si fermò, in effetti stava aumentando sempre di più. Presto sempre più foschia sanguigna schizzò dal corpo di Elena e la bellezza fu ricoperta di sangue.

"Woof! Woof! Woff!" Nerino iniziò ad abbaiare come un pazzo.

"Sorella Elena..." Angela fu terrorizzata da ciò che stava vedendo.

Akara usò continuamente le tecniche di guarigione senza badare a spese di energia. Una serie di luci bianche guaritrici schizzarono nel corpo di Elena, ma non furono di molto aiuto.

"Maledetti..." Perfino Akara, che venerava gli dei, imprecò.

"Ah..." La valchiria valorosa che aveva sopportato tutto il dolore non riuscì più a trattenersi e gridò.

In quel momento...

<em>Huuu!</em>

Un portale blu apparì all'improvviso sulla roccia e ne uscì Fei. Tirò fuori una bottiglietta di Pozione della Giovinezza completa e la versò sul corpo di Elena. Poi prese per la vita la mercenaria che era già svenuta. Boom! La roccia esplose mentre Fei balzava nell'aria e scomparì dalla vista di Akara, Angela, Nerino e dei bambini.

"Non preoccupatevi, ho una soluzione!"

La voce di Fei risuonò nel cielo.

Akara ne fu un po' sollevata, ma si incuriosì. Sembrava che Fei sapesse cosa stava succedendo nel corpo di Elena... Ma perché? Angela incrociò le braccia al petto mentre si preoccupava. Questa ragazza pura non si era arrabbiata, né si era ingelosita per il fatto che il suo fidanzato stesse abbracciando un'altra donna.

.....

Fei usò ripetutamente il Balzo del barbaro e il suo corpo si fuse con il vento. Arrivò velocemente in una stanza di pietra nella caverna sotterranea tra le montagne posteriori.

Ordinò alle guardie di non lasciare che entrasse nessuno mentre versava l'ultima bottiglietta di Pozione della Giovinezza completa che aveva nella bocca della mercenaria.

La donna era in condizioni terribili.

Il suo corpo conteneva energie del ghiaccio, del fuoco, del fulmine e del veleno, e stavano lottando nel suo corpo. Se Akara non avesse usato tecniche guaritrici per sopprimere il conflitto e Fei non avesse usato tutte le Pozioni della Giovinezza complete che aveva appena convertito per bilanciarle, la valchiria tra le sue braccia si sarebbe ridotta in pezzi.

"Me**a! Devo farlo?"

Fei guardò Elena, che era ancora svenuta, ed esitò.

Sapeva esattamente cosa le stava succedendo, questa era una delle ricompense che aveva ottenuto per aver completato tutte le missioni del primo atto: una fusione di energia.

Questo era lo scopo di questa ricompensa.

Tutta la forza degli altri sei mercenari dei sei universi paralleli degli altri personaggi si sarebbe combinata in Elena, non era una sorpresa, solo Elena assomigliava ad una persona e gli altri mercenari erano come rigidi robot; erano privi di intelligenza. Anche se si immaginava che fosse accaduto a causa delle ricompense che aveva ottenuto, non si aspettava che avesse questo tipo di connessione. Inoltre, dalle informazioni che Fei aveva letto nel mondo di Diablo, questo processo di fusione era davvero pericoloso. Senza cauti preparativi, Elena non sarebbe riuscita a mettere in equilibrio l'energia nel suo corpo e la sua salute ne sarebbe stata danneggiata, al punto da rischiare perfino la morte.

A questo punto Fei aveva usato tutte le pozioni che Fei aveva convertito.

Ma Elena era ancora in condizioni terribili.

Le quattro energie nel suo corpo non mostravano segno di calmarsi. Sembravano dei ragazzini che stavano litigando. Stavano causando sempre più guai e stavano diventando aggressivi. Anche se Elena era svenuta, il veleno la stava ancora torturando. A Fei doleva il cuore solo guardando la sua espressione accigliata mentre era priva di sensi. Il pavimento presto sarebbe stato macchiato dal suo sangue.

Fei fece velocemente una decisione difficile. Posò lentamente le mani sulle chiusure dell'armatura della mercenaria.



