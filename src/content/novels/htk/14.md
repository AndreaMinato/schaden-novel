---
title: Capitolo 14 – Ospedale
pubDate: 2023-05-21T13:54:16.360Z
tags:
    - htk
---


Capitolo sponsorizzato, ringraziamo Zangetsus!
0 capitoli in coda Zangetsus, 0/5
-Schadenfreude

.....

Angela ed Emma notarono solo ora la strana atmosfera attorno.

I soldati stavano osservando Alexander con grande rispetto. Il re che prima era stato lo zimbello dell'intera Chambord, ora sembrava un idolo per cui ogni soldato avrebbe sacrificato la vita. Questo livello di rispetto e venerazione di solito erano diretti solo verso Lampard!

"Lunga vita ad Alexander!"

"Lunga vita al re Alexander!"

Fei si pavoneggiò di fronte ad Angela. Diede ai soldati attorno uno sguardo che solo i fratelli avrebbero capito. I soldati risero e furono molto cooperativi; alzarono tutti le braccia e gridarono: "Lunga vita ad Alexander!"

Allora, ogni soldato aveva avuto la sensazione che Alexander fosse una pila di sterco in confronto alla sua fidanzata Angela, che era un diamante brillante. Provavano compassione per lei e credevano che Alexander non fosse degno di questa giovane. Tuttavia ora avevano la sensazione che questa "pila di sterco" fosse l'unico a Chambord degno di questa gemma.

Angela ed Emma non avevano mai sentito un'atmosfera del genere in presenza di Alexander.

"Cos'è successo??" Le due ragazze perspicaci non riuscivano a capire.

In quel momento...

"Sua maestà, Pierce quasi non ce l'ha fatta..."

Brook, il secondo comandante delle guardie del re, si precipitò verso Fei.

Nonostante sapesse che il re Alexander non era un dottore e nemmeno un sacerdote della chiesa, aveva riposto un briciolo di speranza in Fei a causa del valore che aveva mostrato. Sperava che Fei stesse nascondendo ancora qualche asso nella manica: Dio, per favore! Dacci un altro miracolo! Solo un altro miracolo dal re Alexander!'

"Pierce?"

Fei ripensò all'uomo dai capelli bianchi che aveva rischiato la vita per distruggere le due scale d'assedio. Quell'uomo era un vero guerriero, non c'erano dubbi al riguardo, non solo per la sua forza, ma per la sua determinazione a sacrificare la vita per i suoi cari.

"Brook, prenditi cura di Angela ed Emma per me, vado a dare un'occhiata!"

Fei diede un colpetto sulla mano di Angela e le disse di stare attenta. Poi, guardò Emma e alzò le sopracciglia per mostrarle la sua nuova influenza sui soldati, inclusi i comandanti. Alla fine un soldato lo condusse nella struttura medica.

"Feh!"

Emma non riuscì a sopportare le provocazioni di Fei. Fissò la schiena di Fei con "amarezza" mentre lo vedeva sfrecciare via. Poi si girò e disse con fare adorabile: "Zio Brook! Cos'è successo? Alexander sembra..."

Questa era la stessa domanda che si stava ponendo Angela, che stava arrossendo a causa dell'atteggiamento provocante che Fei aveva avuto nei suoi confronti.

Brook sorrise e riferì loro cos'era successo durante il momento critico della battaglia quando Fei era arrivato.

In quanto secondo comandante delle guardie del re, Brook trattava queste ragazze come se fossero sue figlie, in effetti quasi tutti i cittadini di Chambord adoravano queste ragazze gentili e mature. Avevano provato compassione nei confronti di Angela, la povera giovane costretta a sposare un re ritardato, ma adesso tutti quelli che avevano assistito o partecipato alla battaglia credevano che solo Alexander fosse degno di lei.

Dopo aver ascoltato la storia, Angela ed Emma rimasero scioccate.

"Il nostro Alexander è davvero diventato un eroe?" Emma aveva i suoi dubbi.

.....

Nell'ospedale di Chambord.

Quando ci entrò, Fei rimase scioccato.

'Non può essere un ospedale, no? Sembra un porcile.' Pensò Fei.

Un odore freddo, umido di stantio riempiva questo posto dall'aspetto abbandonato. Non c'era nemmeno una porta per bloccare il vento e la pioggia. Le finestre erano bloccate da rocce; c'era polvere e fango ovunque. C'era solo un po' di fieno a terra e centinaia di soldati gravemente feriti stavano gridando e gemendo.

Quattro o cinque membri del personale medico vestiti di nero e bianco stavano camminando tra i soldati. Sicuramente c'era una carenza di dottori visto come stavano sfrecciando tra i guerrieri, erano ricoperti di sudore.

"È arrivata sua maestà!" Gridò il soldato che aveva condotto Fei.

Il suo urlo attirò l'attenzione di tutte le persone nella struttura, eccetto quelle che erano in coma o erano svenute.

La gente qui aveva sentito parlare del coraggio e del potere del re Alexander dai soldati feriti che erano stati mandati qui dopo che Fei era arrivato nel campo di battaglia. Molti soldati si stavano immaginando scene di battaglie eccitanti e virili.
Naturalmente alcuni non lo avevano visto combattere ed erano un po' scettici. Volevano vedere di persona il re che si era trasformato da un ritardato ad un eroe.

Dopo aver visto arrivare il re Alexander, i soldati si entusiasmarono.

Alcuni ignorarono le ferite e cercarono di tirarsi su a sedere per vederlo, rompendo le croste che si erano appena formate sulle loro lezioni. Le persone che avevano combattuto insieme a Fei gridarono: "Lunga vita al re Alexander!"

Fei ringraziò il soldato che l'aveva guidato nella struttura e poi cercò velocemente di confortare i soldati che stavano lottando per rialzarsi...

Non sapeva cosa dire.

Questo sicuramente non era il posto giusto per mostrare il suo prestigio. Dopo aver visto così tanti volti giovani, maturi e vecchi, le loro ferite spaventose, il loro sangue che macchiava il suolo...

Fei ne fu colpito profondamente...

Aveva la sensazione di trovarsi di fronte ad antichi grandi eroi che somigliavano a quelli che erano vissuti un tempo sulla terra. Tecnicamente parlando, questi uomini erano rimasti feriti mentre cercavano di proteggerlo; alcuni sarebbero rimasti invalidi. Dato che proveniva dalla terra, Fei non riusciva ad accettare questo fatto; desiderò di aver combattuto fin dall'inizio a fianco di questi soldati.

Gli umani erano contraddittori e Fei ne era un esempio.

Era un codardo e aveva molta paura di morire, ma in quel momento desiderava combattere. Forse era stato influenzato dalle continue violenza e dai fiumi di sangue del mondo di Diablo, o forse i suoi istinti animali erano stati sollecitati dalla pressione del nemico.

"Miei guerrieri, avete protetto Chambord e vi meritate la gloria che abbiamo vinto oggi!"

Nonostante Fei si considerasse un buon parlatore, a questo punto non sapeva davvero cosa dire. Aveva detto quelle parole impulsivamente inchinandosi.

Questo mondo era simile alle società medievali europee divise nettamente in classi e gerarchie. Non si era mai sentito di un re che si inchinava di fronte ad un soldato di classe inferiore, nemmeno un re ritardato.

A volte le emozioni umane erano semplici. Molti soldati furono toccati dal gesto di Fei. Alcuni che si stavano lamentando e provavano rimpianto per le loro condizioni ebbero all'improvviso la sensazione che ne fosse valsa la pena.

.....

Dopo che Fei confortò gran parte dei soldati feriti, arrivò di fronte a Pierce. L'uomo era entrato in coma. Il nemico aveva lasciato un po' di energia nel suo corpo quando lo aveva infilzato con lo stocco. L'energia aveva danneggiato il suo corpo e fatto sussultare i suoi organi interni. Il sangue stava scorrendo incessantemente dall'area ferita. Un giovane dottore stava cercando di tamponare l'emorragia, ma non era efficace.

Fei ora ebbe l'occasione di osservare l'operato dei dottori.

Era davvero deluso. I dotti di Chambord non avevano gli incantesimi curativi che Fei si era immaginato. Potevano solo effettuare un semplice primo soccorso, pulivano le aree ferite e vi applicavano delle medicine curative. L'efficacia di questo trattamento era molto limitata. Il destino di questi soldati sarebbe dipeso solo dai loro attributi fisici e dalla gravità delle loro ferite. Solo se fossero stati fortunati, sarebbero riusciti a sopravvivere.



