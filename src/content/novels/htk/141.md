---
title: Capitolo 141 – Il Divario tra le Due Parti è troppo grande
pubDate: 2024-05-16T05:41:47.878Z
tags:
    - htk
---

Capitolo regolare,
0 capitoli in coda, 0/5
-Schadenfreude

La formazione di Chambord sembrava più un raduno per festeggiare che non aveva niente a che fare con la guerra.

Dopo che i soldati con le armature pesanti avevano usato tutte le loro forze per trascinarsi fino a nord, accompagnate dal rumore di zoccoli, sei carrozze splendidamente decorate si fecero lentamente strada sul ponte di pietra, ognuna era trainata da quattro grossi cavalli e ospitavano delle splendide giovani. Le loro risate e la loro bellezza solleticò i cuori dei soldati nemici. Guardando i loro visi angelici, innumerevoli guerrieri dell'esercito dell'alleanza iniziarono a sbavare e all'improvviso si riempirono di coraggio.

"Quello stupido re ha anche portato il suo harem. È un combattimento o un giro turistico?"

I re dell'esercito dell'alleanza ne furono un po' sbalorditi. Avevano sentito dire che il re Alexander fosse un idiota, ma dopo non era tornato normale? A giudicare dalla situazione, chi se non un ritardato sarebbe stato così stupido da portare le sue moglie in una guerra? Era praticamente un tabù militare e un suicidio.

I re dell'Alleanza diventarono molto ottimisti riguardo allo scontro imminente.

Ma ciò che li sbalordì di più fu che, dopo le sei carrozze, immediatamente arrivarono cento ragazzini di circa dieci anni. Ridevano e chiacchieravano mentre seguivano le carrozze, con una scorta di poche guardie ai lati. Erano in fila e stavano su una piccola collina sotto la formazione di Chambord e tutti allungarono i colli per guardare con curiosità l'esercito nemico.

"Cosa gli è venuto in mente a quel re ritardato?"

Quasi tutti i sovrani si sentirono svenire.

Proprio mentre erano davvero perplessi, il protagonista della battaglia che stavano aspettando finalmente apparì. Videro la formazione di Chambord aprire un varco ampio due metri e un giovane dai capelli neri con un abito bianco, dalla postura inenarrabile che cavalcava un "cavallo" forte e robusto apparì lentamente dal ponte di pietra. Arrivò di fronte al percorso aperto dai soldati.

La comparsa di Fei attirò con successo l'attenzione dei capi nemici.

"È questo l'idiota di Chambord?" Quasi tutti i sovrani paragonarono all'istante l'immagine che avevano della loro maestà con questo giovane di fronte a loro, e dopo un quarto di secondo giunsero ad una conclusione sorprendentemente consistente. "Anche se sembra che questo tipo sia bello e abbia un buon temperamento, a giudicare dalla formazione da battaglia di Chambord, è chiaramente un contadino... no, chiamarlo contadino è troppo poco. Devono usare il nome che è stato accettato precedentemente dall'intero impero, ritardato! Dato che è così, come può un ritardato rivaleggiare con me? Sì, è solo che quel grosso ca... cavallo sembra proprio maestoso. Dovrebbe essere una specie mutata, la sua potenza potrebbe essere adatta alla mia maestà!"

<em>Arf arf arf!</em>

Come se avesse sentito l'attenzione non voluta di questi re, Tornado Nero abbaiò e li avvertì con severità.

<em>Puff!</em>

Quasi duemila persona sputacchiarono della saliva. Un po' di re davvero scioccati quasi caddero da cavallo. Oh cielo, quello... è davvero un cane? Come può esserci un cane così grosso? I re a cavallo si stropicciarono gli occhi e i duemila soldati circa iniziarono a discutere con incredulità. Quel grosso idiota di Chambord era troppo folle, stava davvero cavalcando un grosso cane... i suoi gusti erano davvero... unici...

Tornado Nero sembrava proprio soddisfatto del trambusto che aveva causato, così abbaiò altre volte.

Dopodiché perfino le persone dai riflessi più lenti poterono davvero confermare che il re stava davvero cavalcando un cane.

Allo stesso tempo, gli occhi di Fei erano rossi, sbavava mentre guardava l'esercito dell'alleanza.

Dal suo punto di vista, questo gruppo di tipi feroci erano venuti a consegnargli armi e tesori! Anche se la forza dei soldati di Chambord era migliorata di molto di recente, a causa della sua posizione remota e dalle scarse riserve di minerali, non c'era abbastanza acciaio per forgiare delle armi e così c'era sempre scarsità di equipaggiamento.
Fino ad ora, a parte le guardie del re, non c'erano abbastanza risorse per formare un esercito di fanteria di cento uomini pienamente armato. Se non avessero sconfitto i cavalieri neri e non avessero saccheggiato un po' delle loro armi e armature, Fei non avrebbe avuto altra scelta se non schierare un branco di contadini con degli strumenti agricoli per combattere contro il nemico.

Proprio quando Fei stava pensando a come salutare questi "generosi benefattori", il re di Chishui a bordo di una bestia ruggente del fuoco avanzò lentamente fuori dalla formazione, guardò con sdegno Chambord e poi gridò: "Dov'è il re di Chambord?"

Ovviamente aveva visto Fei e lo aveva anche riconosciuto, ma stava fingendo deliberatamente di non saperlo.

Fei non si arrabbiò, sorrise e diede una pacca sul sedere di Tornado Nero, facendolo ringhiare e avanzare lentamente.

"Tutti e nove i regni sono venuti a visitarmi, che stiate per darmi il compenso di guerra nel contratto firmato dai principi? Avete portato abbastanza monete d'oro?" Fei ignorò l'esercito aggressivo di fronte alla città.

"Ahahahah, arrogante! Credo che tu sia impazzito. Un piccolo regno di sesto livello osa chiedere compensi di guerra? Credi di poter cospirare per catturare i principi e ricattarci? Devi essere impazzito per la troppa povertà!" Il re di Chishui scoppiò a ridere come se avesse sentito lo scherzo più divertente in assoluto: "Vi darò dieci giorni per consegnare i principi catturati e poi cedere tutti i tesori reali e cento domestiche come compenso. Altrimenti..." Indicò l'esercito dietro di sé e gridò con fare trionfale: "Altrimenti oggi ridurremo Chambord in cenere!"

"Come può avere senso? I vostri principi hanno distrutto l'altare del re durante la cerimonia di incoronazione, è già poco chiedere un compenso e osi ancora invadere il nostro territorio? Non avete più l'onore di un signore guerriero?" Rispose Fei facendo il finto tonto.

"La gloria di un signore guerriero appartiene solo al vincitore!" Il re Chishui rise: "Non vale per la tua piccola città, non montarti la testa."

Fei mantenne un'espressione calma e cercò deliberatamente di provocarli: "Dato che non avete portato un compenso, allora perché siete qui? Per suicidarvi? Ora vi darò un'ultima possibilità, pagate la quantità di denaro stabilita come compenso e vi risparmierò la vita oggi, altrimenti non vi darò nemmeno la possibilità di piangere sotto le lame dei poliziotti di Chambord!"

"Vai a farti fottere! Piccolo ritardato con il cervello pieno di vermi, sembra che non ci sia più bisogno che Chambord esista..." Il re di Chishui non si aspettava che il sovrano di un regno di sesto livello avrebbe osato opporsi a lui, specialmente non l'atteggiamento sprezzante di Alexander, e così si infuriò: "Che ca**o sono i poliziotti. Il mio esercito di ferro del dio del fuoco ridurrà in fumo la tua Chambord!"

"Arf arf arf... ROAR!!"

Il grosso cane nero si infuriò sentendo queste parole umilianti. Una luce feroce illuminò il suo sguardo e rilasciò un ruggito bestiale. Stava emanando un'aura crudele e accadde tutto in un istante. Poi, alla bestia ruggente del fuoco su cui era a bordo il re di Chishui, come se fosse stata spaventata da una bestia magica di alto livello, si afflosciarono le zampe e cadde a terra mentre sputava schiuma bianca dalla bocca. Tutti i cavalli degli altri re furono colti dal panico e iniziarono ad arretrare!

Il re di Chishui prima altero si irrigidì. Era stato colto di sorpresa dal ruggito e dal nitrito dei cavalli, e cadde di faccia dalla sua cavalcatura, coprendosi la faccia di polvere e venendo umiliato di fronte all'intero esercito alleato.

Chi avrebbe pensato che un cane fosse così potente. Un ruggito era sufficiente a terrorizzare una bestia di quarto livello. L'esercito dell'alleanza ebbe la sensazione che non fosse un cane, ma una potente bestia magica di settimo livello. L'aura violenta e pericolosa fece rizzare loro i capelli.

"Ahahahh! Guardate, il loro stupido re è quasi morto cadendo!"

Dall'accampamento di Chambord risuonarono grandi risate. Anche i ragazzini sulla collina lontana stavano battendo le mani e ridendo, e quei soldati prima un po' nervosi furono influenzati dall'atmosfera divertente. Ognuno di loro iniziò a battere le armi che avevano in mano e deridere il re, il loro mortale stava aumentando all'impazzata.

Fei rimase scioccato per un secondo.

Bravo cane!!

Accarezzò intimamente la testa del cane. Non credeva che questo bastardo avesse una tecnica del genere, un ruggito poteva fare ritirare un potente esercito, pareva che lo avesse sottovalutato. Poi pensò all'improvviso che se avesse usato la pozione Hulk su altri animali, forse sarebbe riuscito a creare altre specie mutate? O forse anche creare un reggimento di cavalleria di cani neri?

"Pericolo! Proteggete il re!"

Vedendo il loro re cadere, i soldati di Chishui sentirono le guance bruciare, come se qualcuno avesse lanciato dello sterco nelle loro facce. temevano che i nemici avrebbero colto questa opportunità per lanciare un attacco, così venti guardie si precipitarono verso il sovrano e crearono una formazione difensiva, scortando il re tra i loro ranghi. Chi sapeva che, durante l'intero processo, la gente di Chambord rimase a guardare come se si stesse godendo una commedia e non badò minimamente alle loro reazioni, facendo sembrare la loro formazione vigile ridicola come un branco di putt**e disperate che stavano cercando di mostrare il loro lato da sgualdrina di fronte a dei ciechi.

"Ahhhhhhh! Ca**o! Attaccate! Uccideteli tutti!"

Il re Chishui spinse via le guardie come un leone furioso a cui era stata rubata la compagna durante l'accoppiamento. Saltò subito su un'altra bestia ruggente del fuoco, tirò fuori la spada e la ondeggiò. Poi l'esercito di ferro del dio del fuoco iniziò ad avanzare verso Chambord. Volevano caricare più che potevano per aumentare l'impatto della cavalleria. Allo stesso tempo, cento unità circa di fanteria con lunghe lance e scudi ruggirono e iniziarono il loro assalto!

L'intento omicida aumentò precipitosamente.

La battaglia iniziò.

<em>Boom boom boom boom boom!</em>

I soldati di Chishui correvano con un ritmo costante, dalla loro lenta partenza iniziale, gradualmente diventarono più veloci e la terra iniziò a tremare sotto i loro piedi. Erano degni di essere le forze armate più formidabili dell'esercito dell'alleanza, ogni soldato indossava un'armatura leggera, teneva uno scudo ad aquilone con la mano destra e portava un giavellotto lungo due metri ad un'angolazione di 35 gradi. La punta affilata dell'arma brillava con luce fredda sotto il sole. Usando questo slancio, se le avessero lanciate, avrebbero potuto penetrare all'istante quattro o cinque nemici.

Nella prateria gialla, i soldati che correvano sembravano un torrente.

Quando entrambe le parti arrivarono ad una distanza di cinquanta metri, avrebbero potuto lanciare i giavellotti e sarebbe stato letale.

O forse, prima che l'esercito di ferro del dio del fuoco arrivasse, questi cento uomini armati di lance sarebbero stati sufficienti ad eliminare i contadini di Chambord... Che gruppo di soldati miserabili, erano davvero venuti qui a combattere? Il divario tra le due parti era troppo grande!

Quasi ogni re nell'esercito dell'alleanza la pensava in questo modo.



