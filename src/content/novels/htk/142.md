---
title: Capitolo 142 – Sbrigatevi e prendete i corpi
pubDate: 2024-05-16T06:41:47.878Z
tags:
    - htk
---

Capitolo regolare,
0 capitoli in coda, 0/5
-Schadenfreude

Cento iarde... settanta iarde... sessanta...

La distanza si stava abbreviando sempre di più.

Tutti iniziarono ad emozionarsi e speravano di vedere il risultato sperato.

Il re di Chishui mostrò un'espressione feroce e velenosa. Non si sarebbe mai immaginato che un cane potesse spaventare il suo cavallo e fargli perdere la faccia. Strinse le sue spade mentre giurava di fare a pezzi il cane nero una volta che avesse conquistato il castello.
Rise mentre la formazione della lancia e dello scudo si avvicinava lentamente ai soldati nemici. Si pregustava già i miseri contadini di Chambord che gemevano e morivano sotto la loro carica, e il re di Chambord che si inginocchiava a terra, implorando di risparmiarli cedendo i suoi tesori reali e la sua fidanzata, che si diceva fosse una bellezza impareggiabile...

"Arcieri... preparatevi!"

Una bandiera rossa si levò sulla collina in cui stava Fei mentre un forte grido risuonò per le truppe. Squeak... Ad alcuni dei soldati si rizzarono i capelli quando sentirono il rumore degli archi incoccati. Ogni arco era fu tirato fino a formare una luna, le punte delle frecce miravano alla formazione di lance e scudi del regno Chishui.

Ciò che sorprese gli spettatori fu che gli arcieri non avevano angolato i loro tiri verso l'alto. Stavano usando dei tiri tesi e così le frecce avrebbero viaggiato parallele al terreno una volta che fossero state tirate.

"Ahahah, non sanno proprio ciò che stanno facendo!"

Alcuni soldati dell'esercito dell'alleanza iniziarono subito a ridere e a disprezzare Chambord. Durante le guerre, gli arcieri non erano i protagonisti. La situazione cambiava spesso, così anche arcieri di livello divino avrebbero avuto un'utilità limitata. Gli arcieri avevano l'impatto più terrificante nel momento in cui i due eserciti si scontravano. Potevano causare forti perdite prima ancora che lo scontro iniziasse.

Tuttavia, se avessero voluto ottenere questo risultato, avrebbero dovuto mirare leggermente verso l'alto. Queste frecce si sarebbero avventate sul nemico mentre lo slancio verso l'alto veniva cancellato dalla gravità; questo era il metodo più efficace per ferire il nemico che stava caricando con gli scudi.

"Questi idioti hanno scelto di usare dei tiri tesi!"

Era un errore troppo basilare!

"I tiri tesi sono una minaccia solo per i soldati di fronte. Durante una battaglia dove può cambiare la situazione da un secondo all'altro, nessuno dei due eserciti darà agli arcieri nemici la possibilità di attaccare una terza volta. Sprecare tempo e opportunità è come giocare con le vite dei propri soldati... a meno che... a meno che ognuno di questi arcieri non sia di livello divino e non manchi mai un colpo! Ahah, ma come può essere possibile?"

"Ahahah, la vittoria è nostra! Abbiamo sopravvalutato questi stupidi contadini volgari..."

Il re di Shanui scoppiò a ridere.

Tuttavia un momento dopo la sua risata si strozzò, come un gallo a cui era stato stretto il collo durante il suo canto mattutino. Gli si mozzò il fiato in gola mentre mostrava un'espressione scioccata.

"Tirate!"

<em>Bang! Bang! Bang!</em>

Dopo un ruggito rabbioso, risuonò una serie di vibrazioni sul ponte. Cinquanta dardi affilati fecero dei sibili mentre le piume bianche alla fine delle frecce disegnarono cinquanta linee parallele nell'aria. Come insetti assetati di sangue, penetrarono all'istante i soldati di Chishui che erano alla carica.

<em>Crack! Crack! Crack!</em>

Risuonò una serie di crepitii mentre i dardi attraversavano ossa e carne. Cinquanta dei soldati di Chishui proprio di fronte caddero all'unisono come spighe di grano che venivano mietute. I grossi scudi circolari che tenevano non fornivano la minima protezione. I dardi spietati passarono attraverso i piccolissimi buchi semicircolari degli scudi fatti per poter vedere avanti e colpirono le loro teste. C'erano stati cinquanta morti in un istante; non avevano avuto nemmeno il tempo di lamentarsi o urlare.

Cinquanta frecce avevano portato via cinquanta anime!

L'intero campo di battaglia si ammutolì; adesso c'era una strana atmosfera scioccata.

<em>Dang!</em>

Il re di Chishui spalancò la bocca e perse la presa sulla spada, che cadde a terra.

"Arcieri... d-di livello divino? Sono tutti arcieri di livello divino?" Gridò qualcuno come se avesse visto la dea della vita correre nuda di fronte a lui.

"No! Come può essere?"

Tutti i re e i generali dell'alleanza ebbero la sensazione che una brezza fredda fosse salita su per i loro sederi fino a precipitarsi nelle loro gole, congelandoli sul posto. Anche i loro cavalli sentirono il pericolo mortale. Nitrirono e arretrarono con ansia. "È folle! Può esistere qualcosa di così folle? Un povero piccolo regno che non si può nemmeno permettere le armature per i suoi soldati ha cinquanta arcieri di livello divino? Com'è possibile?"

<em>Bang! Bang! Whoosh! Whoosh!</em>

Gli arcieri non diedero troppo tempo di pensare ai re dell'esercito dell'alleanza. Presto risuonò una seconda serie di vibrazioni, che destarono i sovrani nemici dal loro profondo shock.

<em>Crack! Crack! Crack!</em>

Non c'erano molte differenze tra la prima e la seconda raffica di frecce. Dopo i rumori delle cinquanta vibrazioni, presto seguì il suono della carne e delle ossa che venivano trapassate. Erano i soli rumori sul campo di battaglia, una melodia della morte. Tutti nell'esercito dell'alleanza ebbero la sensazione che ade, il dio della morte, stesse usando una falce invisibile per mietere ogni vita.

Cinquanta iarde!

La distanza era un muro difensivo impeccabile e invisibile.

I dardi mirarono ai punti vitali di ogni membro della fanteria, incluse le loro gole, i loro occhi e le loro fronti. Erano punti che non potevano essere protetti dai loro scudi circolari, dato che dovevano controllare le risposte dei loro nemici mentre caricavano. Questi punti vitali, che erano inferiori alle dimensioni dei loro palmi, potevano ridurre drasticamente l'efficacia degli arcieri.
Nessuno dalla parte dell'esercito dell'alleanza poteva prevedere che questo punto debole lasciato allo scoperto sarebbe risultato nella morte di cento forti soldati.

Tutti i nemici sussultarono per lo shock quando videro i cento cadaveri sul ponte. Quasi ognuno di loro si asciugò la fronte e sperò di aver avuto le allucinazioni. Com'era possibile? Dopo due serie di raffiche di frecce, erano stati uccisi cento soldati d'élite. Anche se molti erano veterani, tremarono e sudarono profusamente. Non poteva essere definito un miracolo; era meglio chiamarlo un incubo terrificante! Era terrificante!

Il re di Chishui era pieno di amarezza. Le perdite erano troppo gravi.

Era impossibile che non provasse dolore. Erano cento membri d'élite! Erano il suo asso nella manica e la formazione principale durante le battaglie. Un motivo per cui li aveva schierati era perché aveva visto le pessime condizioni di Chambord e anche perché voleva mostrare la forza delle sue truppe di fronte agli altri regni. Inoltre voleva avere più autorità e ottenere un bottino di guerra superiore agli altri una volta che avessero conquistato Chambord e diviso le sue risorse.
Non si sarebbe mai immaginato che cento dei suoi soldati d'élite sarebbero morti ancora prima di finire una sola carica e attaccato!

Aveva la sensazione che qualcuno lo avesse pugnalato dritto al cuore.

"Ahhhhhh... che rabbia!" Il re di Chishui barcollò sul suo cavallo mentre sentiva stordimento e la sua pressione sanguigna che aumentava; quasi cadde da cavallo di testa.

Arcieri di livello divino!

Un totale di cinquanta arcieri divini.

"Chambord ha un totale di cinquanta arcieri di livello divino?"

Nessuno poteva più ridere dei cinquanta poveri arcieri che non indossavano nemmeno un'armatura appropriata. Era troppo scioccante. Ogni singolo arciere di questo livello aveva una posizione elevata ed era una risorsa preziosa; molti regni affiliati e perfino imperi lottavano per ottenere questo tipo di talenti.
Come poteva un piccolo regno di sesto livello averne cinquanta? Era un evento senza precedenti! Al momento nessuno osò fare rumore. Temevano di attirare l'attenzione dei cinquanta assassini dell'altra parte del ponte, se le loro corde fossero vibrate di nuovo, si sarebbero ridotti in istrici.

Quasi allo stesso tempo, la maggior parte dei soldati nell'esercito dell'alleanza iniziarono a volersi ritirare.

Avevano solo circa duemila persone. Non erano sufficienti nemmeno a fare da bersagli a questi cinquanta arcieri. Con quaranta frecce sarebbero andati tutti all'inferno senza possibilità di fuggire.

Fei stava facendo un sorriso tutto denti sul grosso cane nero.

Aveva usato sei bottigliette di pozione Hulk. L'aveva mischiata con i pasti giornalieri degli arcieri e aveva cambiato lentamente le loro abilità. Dato che questi uomini avevano consumato piccole dosi di pozione ad ogni pasto, avevano consumato sei intere bottigliette. Dopo che i loro fisici erano stati rafforzati, Fei aveva chiesto alle ranger di insegnare loro il tiro con l'arco. Questa era la prima volta che il re usava la sua arma segreta e i cinquanta uomini avevano scioccato l'arrogante esercito dell'alleanza.

"Siete stupidi? Perché rimanete lì impalati? Seguitemi e prendete i cadaveri e le loro armi!"

Gridò Fei e diede un ordine al grosso cane nero. Fu il primo a precipitarsi fuori dalla formazione di Chambord, anche i cinquanta poliziotti sparsi furono destati dal suo urlo, così anche gli arcieri. Gettarono via i bastoni e le loro asce di legno ed esultarono mentre si lanciavano sui cadaveri. Sembravano un branco di lupi affamati che avevano visto un coniglio bianco. Seguirono il grosso cane nero e scattarono così velocemente che le suole delle loro scarpe presero fuoco.

"Cosa stanno cercando di fare?" Chiese stordito qualcuno nell'esercito dell'alleanza.

"Dannazione! Carica! Fermateli! Stanno cercando di derubarmi..." Il re di Chishui sentì di stare per impazzire. Aveva capito subito le intenzioni di Fei. Questi miserabili erano così poveri che avrebbero preso armi e armature dai cadaveri. "È troppo vergognoso, non hanno intenzione di lasciare andare nemmeno i cadaveri." Pensò il re di Chishui mentre gridava: "Ahhhhh... tirate, presto! Uccideteli!"

La maggior parte dei capi dell'esercito dell'alleanza capì cosa stava succedendo e diedero subito l'ordine di fare fuoco agli arcieri.


