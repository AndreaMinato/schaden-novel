---
title: Capitolo 144 – Una Scena Indimenticabile
pubDate: 2024-05-16T08:41:47.878Z
tags:
    - htk
---

Capitolo regolare,
0 capitoli in coda, 0/5
-Schadenfreude

Sulle mura della città di Chambord.

La principessa Tanasha era rimasta in città dopo la battaglia della montagna orientale, ma non si sapeva quali fossero le sue intenzioni. Nessuno si era accorto quando era salita sulle mura della città. La spadaccina Susan e il capitano dei cavalieri Romain erano rispettivamente alla sua sinistra e alla sua destra, e venti cavalieri ben armati erano dietro di lei.

"Sua altezza, dovrei andare ad ordinare loro di fermare l'attacco?"

Il capitano dei cavalieri Romain si accigliò. Vedendo i soldati contadini di Chambord affrontare l'inarrestabile esercito dell'alleanza arrivato da lontano lo preoccupava un po'. Non sapeva cosa stava facendo il re Alexander, ma ritirare cinquanta arcieri divini da una battaglia era semplicemente un fallimento. In quanto esperto di tattiche, Romain era un'autorità sotto questo punto di vista. Se avesse avuto quei cinquanta arcieri sotto il suo comando, era sicuro di poter annientare l'esercito dell'alleanza nel più breve tempo possibile.

"È una battaglia tra un gruppo di stupidi maiali e un leone, non c'è bisogno che interferiamo." La principessa scosse la testa. "Romain, oggi potresti notare qualcosa di interessante. Cerca di ricordare lo stile di combattimento del re Alexander. Forse sarà utile in futuro!"

"Sì sua altezza!" Il capitano dei cavalieri si inchinò, ma rimase accigliato. "Lo svantaggio numerico è ancora piuttosto importante dato che Chambord sta affrontando l'alleanza di nove regni!"

"Alleanza? Eheh, Romain, li stai davvero sopravvalutando. Non vedo un'alleanza di nove regno. Tutto ciò che vedo è un branco di sciocchi che si sono corrotti dopo essere rimasti per troppo tempo sotto la protezione dell'impero. Un piccolo regno di terzo livello e un po' di regni ancora più piccoli di quinto o sesto grado... eheh, i loro cervelli già marcivano dopo essere rimasti in un ambiente pacifico troppo a lungo. A parte bere e copulare, non sono bravi a fare altro.
La terra di Azeroth è come una giungla piena di pericoli e da tempo si sono ridotti in maiali senza cervello. Se non fosse per la benedizione dell'impero, sarebbero già diventati carne fresca per le altre "bestie", perdendo i requisiti per continuare a sopravvivere. Hanno da tempo perso la gloria e la responsabilità che un vero regno dovrebbe avere. Anche se scegliessi a caso un piccolo capogruppo nell'accampamento di ferro del sangue, sarebbe cento volte più intelligente di questo intero gruppo di cosiddetti re. Se Alexander non potesse gestire nemmeno questo piccolo problema, allora non è degno di essere l'uomo che ha sconfitto il diavolo dal sangue freddo Paris!"

Sorprendentemente la principessa parlò a lungo.

In confronto all'attuale situazione di Chambord, era più preoccupata sulle difficoltà dell'impero Zenit.

Se i regni sottoposti erano caduti così in basso, allora la forza combattiva e le fondamenta dell'impero stavano già marcendo. Tuttavia questi nobili e principi erano ancora ansiosi di combattere per il potere e causare lotte interne, non avevano notato minimamente questa crisi imminente.
Le condizioni di salute del re Yaxin stavano peggiorando di giorno in giorno e gli imperi al confine dell'impero Spartac, l'impero della Luce di primo livello, l'impero Saint Germain di secondo e l'impero Lyon di terzo stavano tutti adocchiando con avidità Zenit e si stavano preparando ad attaccare. Questa pace apparente stava già tremando di fronte al vento, rischiava di essere distrutta da un momento all'altro.

La situazione dell'impero Zenit era di gran lunga peggiore di quella di Chambord.

Il motivo per cui la principessa era rimasta a Chambord, a parte lo shock e la curiosità che provava nei confronti del re Alexander e dell'intenzione di volerlo trarre dalla sua parte, voleva anche vedere come questo magico piccolo re avrebbe organizzato la disordinata Chambord. Forse poteva apprendere qualcosa di interessante da questo viaggio e usarlo per aiutare suo fratello Arshavin a conquistare il trono.

In effetti la principessa non era rimasta delusa.

Anche se erano passati meno di quindici giorni, i sistemi amministrativi strani di questo re, insieme alle dodici statue dei guerrieri di bronzo avevano scioccato Tanasha. Il contenuto delle tavole delle leggi era perfetto ed era molto difficile per la principessa credere che fossero opera di un giovane di appena diciotto anni. Non aveva trovato nessun difetto in queste leggi e avrebbe potuto riportarle a Zenit... Sfortunatamente la principessa era anche abbastanza saggia da sapere che se avesse provato ad implementare questo sistema nel suo regno, avrebbe incontrato così tante resistenze che nemmeno il re sarebbe riuscito a sopportarne le conseguenze.

Sotto questo aspetto, la principessa era un po' invidiosa di Alexander. La piccola Chambord era sotto il suo completo controllo e poteva fare quello che voleva. Tanasha aveva già capito come Fei aveva sfruttato l'intervento di Paris per eliminare i nobili che gli erano nemici e questo aveva anche dimostrato quanto era formidabile. Se qualcuno avesse osato sottovalutarlo, probabilmente non avrebbe nemmeno capito come sarebbe morto.

Anche se la scena di fronte a lei sembrava mozzafiato, tutto ciò che doveva fare era rivelare la sua presenza per fare ritirare immediatamente la cosiddetta alleanza dei nove regni. Ma non voleva farlo. Il re l'aveva già sorpresa troppo prima, così era certa che sarebbe avvenuto un ribaltamento inaspettato.

Inoltre, data la forza di quel tipo, non avrebbe fatto differenza nemmeno se si fossero aggiunti duemila guerrieri alle forze nemiche. Cavalcando il suo cane e con le sue due spade, anche da solo avrebbe potuto uccidere queste duemila persona.

L'immagine invincibile e feroce di Fei nella battaglia della montagna orientale aveva già lasciato una profonda impressione su di lei.

.....

Vedendo le forze nemiche che caricavano contro di lui, Fei si grattò il mento e rise. Sembrava che mostrare delle splendide ragazze stimolasse facilmente gli ormoni degli uomini. Ora che tutti i soldati dell'esercito dell'alleanza avevano perso la testa, all'improvviso non si preoccupavano nemmeno della loro incolumità.

In cima alla collina, una bandiera rossa iniziò a sventolare.

La formazione di Chambord iniziò a caricare in silenzio e le decine di scudi di ferro torreggianti si ritirarono velocemente. Poi questi trenta uomini muscolosi che tenevano due enormi asce in mano iniziarono a fronteggiare i nemici.

Pareva che fosse il solo cambiamento che l'esercito di Chambord avrebbe fatto nella sua formazione.

30 contro 1500.

Non poteva esserci un divario numero maggiore.

Sembrava un fiumiciattolo ormai secco contro una cascata in piena, o un cagnolino che aveva appena imparato a camminare che affrontava un leone in calore, sembrava che quei trenta guerrieri fossero spacciati. Non c'era nemmeno abbastanza tempo per scappare per il re. Se fossero stati divorati dalla carica dei guerrieri con le armature pesanti, probabilmente i trenta uomini sarebbero stati ridotti in poltiglia, senza lasciare nemmeno le ossa intatte.

Tuttavia, anche se sembravano in netto vantaggio, dopo aver sperimentato la battaglia di prima, questi re considerati dei maiali ritardati dalla principessa alla fine mantennero un po' la calma.

Non frustarono i sederi dei loro cavalli caricando, ma rimasero nelle loro posizioni e osservarono la situazione, circondati da guardie.

Ogni re aveva risparmiato con cautela una porzione delle sue truppe; anche il folle re di Chishui si era calmato, aveva fatto un cenno e aveva fermato la carica dell'esercito di ferro del dio del fuoco, ordinando loro di rimanere fermi.

Naturalmente non era una questione di saggezza, poteva essere una reazione di codardia di fronte ad un pericolo sconosciuto.

Dopo l'ultimo scontro i capi si erano spaventati.

Nel campo di battaglia, i due eserciti erano a meno di 50 metri di distanza e i soldati che correvano potevano vedere già le espressioni feroci e assassine dei loro nemici. Potevano vedere perfino le caccole nelle loro narici. Il guerriero di tipo terra che caricava proprio di fronte ondeggiava il suo spadone, accelerando gradualmente e incitando i soldati per migliorare il loro morale, mentre fiamme gialle iniziarono a percorrere il suo corpo.

Erano a meno di 30 metri.

In quel momento...

<em>Roar!!!</em>

Nessuno avrebbe pensato che i primi a colpire sarebbero stati i guerrieri armati di ascia di Chambord. Ognuno di loro ruggì al cielo, come se trenta fulmini avessero colpito il campo. Prima che i loro nemici potessero reagire, videro che la formazione degli uomini muscolosi si era disposta in una linea orizzontale dritta. Poi ognuno di loro impugnò l'ascia in un modo diverso. Prendendo slancio, iniziarono a girare e poi lanciarono le enormi asce.

Wooooosh!

Le asce squarciarono lo spazio e volarono verso le unità di fanteria.

I soldati del regno di Shanui che all'inizio stavano correndo contenti di fronte urlarono all'istante.

Che ca**o!

Chi avrebbe pensato che questi tipi avrebbero fatto una cosa del genere? Avevano osato lanciare via la loro unica arma.

Il guerriero di tipo terra arrogante che stava caricando di fronte si abbassò, pieno di sudore freddo. Il suo elmo era stato spazzato via dal vento tagliente. Poi sentì il rumore di armature e armi che si rompevano. poi il terreno si riempì di sangue e arti. Si aspettava di essere schiacciato dalle sue stesse truppe che stavano correndo dietro di lui, ma non accadde. Si girò e vide una scena indimenticabile...



