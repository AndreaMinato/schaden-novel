---
title: Capitolo 147 – Valutazione
pubDate: 2024-05-16T11:41:47.879Z
tags:
    - htk
---

Capitolo regolare,
0 capitoli in coda, 0/5
-Schadenfreude

Fei non perse tempo con i re già catturati. Fissò subito lo sguardo sul re Chishui che stava scappando lontano.

Grazie alla bestia ruggente del Fuoco veloce come il vento, la cui velocità superava quella di qualsiasi normale cavallo e le poche guardie leali accanto a lui che lo stavano proteggendo, il re Chishui era l'unico ad essere riuscito a fuggire.

Il grosso cane nero abbaiò e iniziò a sfrecciare come un fulmine, mentre Fei balzava su di lui e partiva all'inseguimento.

"Fermatelo..." Il re Chishui notò che Fei si stava avvicinando e che il cane era un po' più rapido della sua bestia ruggente del fuoco. Il divario tra di loro si stava accorciando poco a poco e questo fece quasi pisciare addosso per la paura il re Chishui. Si girò e vide l'esercito di ferro del dio del fuoco in lontananza fermo. Come se avesse visto il suo salvatore, iniziò a gridare: "Carica! Carica! Sbrigatevi e proteggetemi!"

In quel momento non gli importava più di preservare i cento soldati dell'esercito di ferro del dio del fuoco. Finché fosse riuscito a scappare, era disposto a sacrificare tutto quanto.

Il corno risuonò, il reggimento di cavalleria pesante eseguì lealmente l'ordine del re. Spronando le bestie ruggenti del fuoco con, iniziarono a caricare. Tenevano le lance con fermezza sotto le loro ascelle e le puntavano di fronte a sé, i cavalieri sembravano delle macchine assassine mobili. Il rimbombo degli zoccoli delle bestie ruggenti del fuoco fecero tremare la terra, come un torrente d'acciaio inarrestabile che si stava precipitando verso Fei.

I cavalieri dimostrarono una capacità di coordinazione sorprendente.

Quando furono sul punto di incontrare il re Chishui, la formazione si divise in due dal centro e lasciò un passaggio ampio due metri, aspettarono che il re e le guardie lo attraversassero e poi lo richiusero, tornando alla loro forma invincibile. Le lance brillavano di luce fredda mentre le bestie facevano tremare la terra e caricarono verso Fei.

Sembravano quasi una forza impareggiabile sul campo di battaglia.

Tutte le persone che stavano guardando la scena pensarono che il cane e l'uomo avrebbero subito schivato l'assalto.

Dopotutto, non importava quanto uno fosse forte, non sarebbe stato abbastanza potente da affrontare la carica combinata di così tanti cavalieri. Di fronte al loro attacco sarebbero collassate anche le mura di un castello.

Ma...

"Woof! Woof! Woff!"

Il grosso cane nero emise un ruggito come se fosse impazzito. La sua bocca rossa rivelò le zanne bianche e i forti muscoli dei suoi arti iniziarono ad ingrandirsi. Le sue dimensioni erano quasi raddoppiate in un secondo. Poi rilasciò la sua energia esplosiva e accelerò in modo incredibile. Si infiltrò tra le piccole fessure della formazione nemica da angolazioni sorprendenti.

Due lampi, uno verde e uno viola brillarono come meteore e i cavalieri non ebbero modo di reagire. Dato che le loro lance erano così pesanti, non riuscirono a brandire le loro spade in tempo e rimasero completamente vulnerabili di fronte all'assalto dei bagliori verdi e viola. Iniziarono a cadere dai loro cavalli come dei ravioli al vapore in una pentola!

Le loro ferite erano sorprendentemente simili, tutte sulla gola dove convergeva l'elmo e l'armatura che copriva il petto. Era anche il punto più vulnerabile per un cavaliere ben armato, c'era solo una piccola guardia di ferro sul posto e non era sufficiente a fermare l'attacco di un guerriero d'élite!

I cavalieri che caddero a terra non ebbero nemmeno l'occasione di gridare e furono schiacciati.

Nessuno poteva opporre resistenza alle spade verdi e viola. Le traiettorie del grosso cane nero erano irregolari, poteva passare facilmente per la fessura più piccola, come un pesce che nuotava nell'acqua, era davvero scivoloso. I cavalieri avevano già difficoltà a vedere il cane e l'uomo, figuriamoci contrattaccare.

Entrambe le parti avevano quasi finito lo scambio di colpi.

Il famoso esercito di ferro del dio del fuoco perse un terzo dei suoi uomini durante questo incontro e le perdite erano state tutte causate da un fendente alla gola e dalle cadute. Fei invece non subì la minima ferita, sembrava che avesse appena finito un giretto turistico. Attraversò facilmente il reggimento di cavalleria pesante, non rallentò minimamente mentre accorciava velocemente le distanze con il re Chishui.

L'esercito di ferro del dio del fuoco caricava troppo velocemente e non poté girarsi in tempo. Si precipitò verso la formazione di Chambord in lontananza.

"Me**a!" Gridò il capitano dei cavalieri Romain. In quel momento non c'era quasi nessuno a difendere Chambord.

"Continua a guardare." Disse con calma la principessa.

Fei raggiunse molto velocemente il re Chishui e le guardie. Tornado Nero non fu rallentato minimamente dalle guardie, che caddero dai cavalli a causa dei fendenti. Fei sporse la mano e prese il re Chishui dalla sua cavalcatura e lo lanciò a terra. Poi i poliziotti accorsero velocemente e legarono il sovrano.

Fei diede una pacca sulla testa di Tornado Nero e il grosso cane ruggì, si girò immediatamente e fermò i soldati che stavano per fuggire. Come osavano queste persone opporsi di nuovo a Fei. Gli uomini, vedendo Tornado Nero bloccare il loro cammino, gridarono immediatamente e cambiarono direzione, fuggendo dai lati sinistro e destro.

<em>Pew pew pew pew!</em>

Decine di frecce atterrarono ai loro piedi. Dai cespugli a lato, gli arcieri divini prima "fuggiti" e le terrificanti arciere magiche apparirono all'improvviso. I lunghi archi nelle loro mani erano incoccati e le punte affilate dei loro dardi stavano mirando verso i soldati colti dal panico. I loro sguardi freddi bloccarono subito i loro movimenti, non osarono nemmeno fare un passo avanti.

Erano circondati.

Quattrocento persone erano circondate da meno di cento uomini.

"Inginocchiatevi, arrendetevi. Altrimenti non vi verrà mostrata nessuna pietà!" Gridò Fei.

Tutti i soldati rimasti si scambiarono delle occhiate. Nel momento in cui la prima persona gettò via l'arma, gli altri la seguirono subito, inginocchiandosi ubbidientemente visto che avevano perso da tempo il coraggio di opporsi.

In quel momento l'esercito di ferro del dio del fuoco era stato quasi annientato.

Nessuno avrebbe pensato che, dopo aver visto il segnale di una bandiera rossa, i ventidue uomini che indossavano le armature pesanti nella formazione di Chambord  e che sembravano sul punto di collassare a causa del peso del loro equipaggiamento all'improvviso avrebbero iniziato a correre come se fossero stati posseduti. La loro velocità era incredibile, non sembrava affatto che le loro armature pesassero più di cento libbre.

I ventidue uomini si erano messi in linea orizzontale con fare impavido e avevano affrontato il resto dell'esercito di ferro del dio del fuoco. Le loro armature erano estremamente resistenti, dando ai loro corpi la protezione più primitiva, ma l'aspetto più terrificante fu il potere che era esploso dai loro deboli corpi. Il capitano dei cavalieri Romain era rimasto a bocca aperta. Il divario di forza aveva scioccato tutti quanti, perfino la principessa mostrava uno sguardo sorpreso.

Chambord aveva usato lo stesso metodo e aveva scioccato la dea della strategia di Zenit.

L'avanguardia dei ventidue giganti di ferro aveva sconfitto due terzi dell'esercito di ferro del dio del fuoco.

I circa trenta cavalieri rimanenti non ebbero il tempo di girarsi; si schiantarono nel muro di torreggiante di ferro di fronte e persero all'istante ogni forza combattiva.

Nessuno si sarebbe aspettato che l'esercito di ferro del dio del fuoco sarebbe stato surclassato in un assalto e tre scambi. L'aspetto più incredibile era che, dall'inizio alla fine, non avevano ucciso un solo nemico. L'unico danno subìto dalle formazioni di Chambord erano un po' di armature deformate dalla collisione e alcuni uomini rimasti storditi dalla collisione. Ma il loro corpo resistente potenziato dalla pozione Hulk li aveva già resi completamente immuni da danni del genere.

In quel momento, l'attacco dell'esercito dell'alleanza era stato sventato completamente.

La principessa si girò e chiese con tono profondo: "Romain, hai capito le strategie di Chambord?" La battaglia era già finita.

"Selvaggio, rozzo, diretto e... astuto e insidioso!" Romain con il suo viso immaturo sempre sorridente ora mostrava una serietà senza precedenti. Aveva subito dato il suo parere ma aveva la sensazione che un po' di aggettivi non potessero descrivere pienamente Chambord e lo stile di combattimento del suo re.

"Hai ragione..." La principessa si girò all'improvviso: "Ma non sono sufficienti a descriverlo accuratamente. Se volessi farlo, userei un'altra parola..."

"Variabile."




