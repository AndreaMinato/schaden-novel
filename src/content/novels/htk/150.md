---
title: Capitolo 150 – L'Invincibile [Modalità Assassino]
pubDate: 2024-05-16T14:41:47.879Z
tags:
    - htk
---


Capitolo regolare,
0 capitoli in coda, 0/5
-Schadenfreude

Le capacità del re maestoso erano divine!

Non era la prima volta che questi servi vedevano le sue abilità magiche, ma rimasero comunque scioccati.

Queste bestie aggressive e ansioso si stavano comportando come bambini perduti che avevano ritrovato i genitori quando era apparso il re.

Tuttavia Fei non ebbe il tempo di riconoscere la sorpresa e la venerazione dei servi. Le sue abilità da druido al livello 21 gli avevano permesso di essere accettato facilmente dalle Bestie Ruggenti del Fuoco. Queste creature non erano molto intelligenti, avevano la mentalità di un bambino.
Non erano affatto come il grosso cane nero, così era facile ottenere la loro fiducia. Fei tirò fuori un po' di Pozioni Curative dal suo inventario e iniziò a guarire le Bestie Ruggenti del Fuoco gravemente ferite.
Alcune avevano le ossa delle zampe spaccate, mentre altri avevano lesioni alle ossa del collo a causa delle collisioni durante lo scontro. Queste bestie erano già sull'orlo della morte e fissarono tutte Fei con espressioni implorati e tristi.

Dopo aver consumato circa cinque bottigliette, tutte le Bestie Ruggenti del Fuoco guarirono.

Era una fortuna che tutti e sette i personaggi avessero completato il primo atto nel mondo di Diablo, il prezzo di conversione delle pozioni era diminuito drasticamente. Inoltre Fei era diventato molto ricco vendendo gemme, così poteva permettersi questi costi.

Dopo aver curato tutte le Bestie Ruggenti del Fuoco, Fei si fermò per un secondo e poi aggiunse una piccola porzione della Pozione Hulk nel loro abbeveratoio. Poi diede alcuni avvertimenti ai servi e si allontanò.

Quando Fei lasciò l'area intermedia delle stalle, le Bestie Ruggenti del Fuoco si erano tutte calmate. Dato che le aveva accarezzate e calmate, i servi, seguendo le sue indicazioni, riuscirono ad avvicinarsi alle creature e a strigliare le loro scaglie simili al ferro. Quando le bestie videro che Fei se ne stava andando, mostrarono tutte riluttanza a separarsi da lui, come se fossero bambini lasciati a casa da un genitore occupato.

Questa scena magica scioccò di nuovo i servi.

Fei stava pensando a come usare la Pozione Hulk per addestrare e convertire queste Bestie Ruggenti del Fuoco in cavalcature come Nerino. Mentre stava sognando ad occhi aperti, alzò lo sguardo.
La scena che vide lo sbalordì; Angela, che stava indossando un lungo abito blu chiaro, era di fronte ad un cavallo da guerra e sorrideva. Sembrava una splendida dea. I cavalli da guerra ansiosi in qualche modo si calmarono e si inginocchiarono attorno ad Angela, come se fossero delle guardie che stavano proteggendo la loro principessa.
Questa scena assomigliava alle storie descritte dai poeti vaganti di come gli unicorni si inginocchiavano attorno alla bellissima dea della vita. Fei ebbe la sensazione che non sarebbe stato fuori luogo in una fiaba; era un'atmosfera estatica e mistica.

Fei si sfregò gli occhi, ma non stava avendo le allucinazioni.

Era proprio strano. Fei era riuscito a calmare le Bestie Ruggenti del Fuoco ansiose grazie al suo potere da druido, ma Angela? 'Sarà anche lei un druido? Com'è riuscita a calmare questo gruppo di cavalli ansiosi in così breve tempo? Ma non c'è una professione simile a quella del druido nel continente Azeroth...' Pensò Fei.

Anche i servi che dovevano proteggere Angela erano rimasti sbalorditi.

.....

"Alexander, non so perché, ma sento di poter percepire le loro emozioni. Non ho fatto nulla, ho solo provato a confortarli e questi cavalli si sono inchinati ubbidientemente... Xixi, sono così carini e anche docili!"

Angela rispose alla domanda che Fei le aveva fatto mentre tornavano a casa. Tuttavia questo lo rese solo più curioso. In realtà si era accorto dell'affinità che aveva Angela con gli animali. Il grosso cane nero che non aveva ancora bevuto la Pozione Hulk era molto feroce e le persone non potevano avvicinarcisi. Invece Angela poteva domarlo facilmente e dargli ordini. C'erano numerosi esempio di questa capacità, ma Fei non ci aveva prestato molta attenzione.

Ma ciò che era successo oggi era molto strano. Non poteva essere spiegato con una semplice "affinità". Quei cavalli da guerra erano molto testardi, nemmeno un addestratore di professione sarebbe riuscito ad avvicinarsi a loro non appena si fossero trovati in un nuovo ambiente.
I poliziotti avevano usato molti metodi e anche la forza per farli entrare nelle stalle reali. 'Com'è riuscita Angela, che non ha nemmeno esperienza nell'addestrarli, a farlo? È molto interessante... Che gli animali riescano a distinguere i belli dai brutti e non volevano fare del male ad Angela perché è così splendida e pura?'

Fei scosse velocemente la testa dopo averlo pensato. Non poteva essere un motivo così ridicolo.

Sembrava che ci sarebbe voluto un po' di tempo per scoprire questo segreto.

Dopo che tornarono nel palazzo del re, sia Angela che Emma erano molto stanche, così andarono nelle loro stanze a riposare.

Fei non era ancora stanco. Si recò nel suo ufficio e iniziò a leggere e a fare esperimenti con le semplici pergamene di allenamento che aveva radunato. Dopodiché, iniziò a creare nuove pergamene usando le specialità della modalità assassino e le sue ipotesi.

Dopo aver memorizzato con attenzione ogni singolo canale di energia in un corpo umano da una pergamena a due stelle, Fei passò alla modalità assassino e chiuse gli occhi per percepire il potere speciale del suo personaggio: il "potere Zen". Dopo aver sentito come l'energia dell'assassino scorreva nel suo corpo, prese una piuma e disegnò ogni singola connessione energetica sulla pergamena di fronte a lui. La combinò con i canali della pergamena a due stelle.

Poi Fei aggiunse un totale di sette nuovi canali. Dopo la revisione, la pergamena a due stelle: il Colpo Spacca Pietra, aveva ottenuto quattordici canali di energia. Secondo come venivano classificate le pergamene, adesso questa tecnica era arrivata a tre stelle.

Tuttavia questo valeva solo in teoria.

Fei non poteva garantire che un guerriero sarebbe riuscito ad allenarsi usando questa pergamena, avrebbe dovuto fare esperimenti e scoprirlo.

Il processo di tracciatura di nuovi canali consumava molta energia. Fei si stancò solo dopo aver revisionato una pergamena.

Andò nella sua stanza a riposare... All'improvviso un'energia vigorosa apparì nelle montagne posteriori e Fei la percepì vagamente.

Ne fu scioccato e impallidì perfino. C'era una sola possibilità: qualcuno aveva attivato le trappole magiche nelle montagne posteriori.

Non potevano essere i soldati che proteggevano la caverna sotterranea.

Si ricordavano la strada corretta per attraversare la montagna.

Questo significava... che c'erano degli intrusi!

Fei usò immediatamente il potere della modalità assassino e scomparì dalla sua camera da letto. Si trasformò in un'ombra invisibile e scattò verso le montagne posteriori come un fulmine sotto il cielo cupo; non svegliò nessuno.

Naturalmente Fei vide le fiamme rosse e i fulmini bianchi attorno all'area proibita. Erano molto appariscenti nella notte oscura. Fei intravide alcune figure muoversi sotto la luce; era ovvio che stesse avvenendo un combattimento.

“Chi va là? Chi osa introdursi nell’area proibita di Chambord?”

Fei sentì il grido di Peter-Cech da lontano. Le figure si muovevano e cambiavano posizione continuamente. Le loro spade crearono molte scintille durante le collisioni. Sembrava che ci fosse un solo intruso e Cech era accompagnato da un po’ di cavalieri sacri e guardie d’élite. Anche con l’aiuto delle trappole magiche di Fei, potevano solo competere con l’intruso, che sembrava non stesse nemmeno usando tutta la sua forza.

Fei finalmente arrivò.

“Arretrate. Lasciate che me ne occupi io!” Gridò Fei, che piegò le dita e formò un artiglio che puntò all’intruso vestito di nero.

“Sua maestà!”

Cech e i guerrieri di Chambord sentirono la sua voce e capirono che era arrivato Fei. Ne furono contenti e arretrarono. Avevano bloccato ogni possibile via di fuga che l’intruso avrebbe potuto prendere.

Bam! Bam! Bam! Bam!

Quasi allo stesso tempo, Fei e il misterioso intruso vestito di nero si erano scontrati diverse volte. Fei, che era nella modalità assassino, era quasi invincibile in questi incontri ravvicinati. Ogni parte del suo corpo si era trasformata in un’arma e una raffica di attacchi piombavano sull’intruso. Il suo avversario chiaramente non era pronto ad affrontare un guerriero con uno stile di combattimento così strano, provò a difendersi e arretrò.


