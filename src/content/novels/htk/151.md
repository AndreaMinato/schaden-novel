---
title: Capitolo 151 – Viola Ammaliante
pubDate: 2024-05-28T21:58:20.907Z
tags:
    - htk
---


Capitolo regolare,
0 capitoli in coda, 0/5
-Schadenfreude


Nel mondo di Diablo, l'assassino era una delle classi più terrificanti. Si muoveva nell'ombra ed era dotato di una furtività e tecniche letali incredibili.
Qualunque parte dei loro corpi poteva diventare un'arma spaventosa e lanciare un attacco fatale da un momento all'altro. Inoltre era estremamente esperto nell'uso di varie armi. Anche se i barbari erano riconosciuti come gli esperti nel combattimento ravvicinato, le loro tecniche e i loro metodi di combattimento erano tirannici e si concentravano più sulla forza.
Tuttavia gli assassini primeggiavano nel combattimento corpo a corpo tecnico, come un serpente velenoso celato nell'oscurità. Era difficile difendersi dai loro attacchi.


Nota traduzione: "si muoveva nell'ombra" (来无影去无踪) letteralmente "arrivare senza lasciare un'ombra, andarsene senza lasciare un'impronta".


Quest'uomo con la maschera nera era un membro d'élite dalle abilità rare, eppure era stato messo alle strette dalla serie di tecniche da assassino di Fei.


"Colpo della Tigre!"


Con un ruggito, Fei attivò all'improvviso la tecnica.


L'energia dentro il suo corpo iniziò a fluire con uno strano ritmo e velocità, e accadde una scena sbalorditiva. L'illusione di due tigri cominciò a manifestarsi sui pugni di Fei, emettendo un ruggito assordante.
I suoi attacchi erano veloci come fulmini, puntavano in continuazione verso l'uomo con la maschera nera. Ogni pugno diventava più intenso, la forza di ogni colpo era il doppio più potente di quello precedente. La testa della tigre apparsa dai pugni di Fei divenne ancora più completa, avvolgendo le sue braccia. La forza della sua tecnica superò il picco del quarto livello, esplodendo direttamente e lanciando un bombardamento.


L'uomo con la maschera nera non osò affrontare mosse così strane, ma efficaci. poté solo cercare di schivare maldestramente.


"Artiglio del Drago!"


Con un altro ruggito, usò l'abilità dell'Artiglio del Drago.


Era una tecnica di calci a catena. I piedi di Fei si trasformarono in artigli affilati quando furono ricoperti da energia. Erano così veloci da essere invisibili ad occhio nudo. Le sue due gambe sembravano delle asce brillanti e l'uomo con la maschera nera fu completamente colto di sorpresa a causa dell'improvviso cambio di tecnica. All'istante, Fei colpì l'avambraccio del nemico. L'uomo grugnì mentre le sue braccia si deformavano. Con il sangue che colava dalla bocca, fu scaraventato all'indietro.


Fei fece un balzo e lo inseguì, raggiungendolo all'istante.


Con un solo calcio, l'uomo con la maschera nera probabilmente avrebbe vomitato sangue e sarebbe morto sul posto.


Ma durante questo momento critico, l'uomo con la maschera nera sussurrò qualcosa con tono profondo e una fiamma viola iniziò a brillare per il suo corpo. Dopo che la fiamma scomparì, le ferite sulle sue braccia guarirono all'istante. Tracce di viola viola si fermarono nell'aria, sembravano una viola in fiore ammaliante, bloccando l'attacco feroce e fatale di Fei.


Boom!


La viola ammaliante e l'ascia enorme di Fei si scontrarono, sollevando ondate di vento terrificante, danneggiando gli alberi attorno e frantumando innumerevoli rocce. La polvere si levò nel cielo notturno e anche Peter-Cech che era in allerta in lontananza fu respinto dalla raffica.


Fei si girò a mezz'aria e tornò a volare verso l'uomo con la maschera.


L'uomo misterioso con il mantello nero subì un po' di ferite minori, ma usò il flusso d'aria per cercare di scappare. I suoi movimenti erano veloci come fulmini. Un cavaliere sacro sollevò la spada e cercò di fermarlo, ma fu scaraventato via con un colpo di palmo. Dopo un po' di scatti, l'uomo con il mantello nero scomparì all'istante nella vasta notte.


"Vuoi scappare? Pugni di fuoco!"


L'energia dentro il corpo di Fei iniziò ad agitarsi con un ritmo allarmante, attivando la tecnica. Le fiamme cremisi iniziarono a bruciare crepitanti sui pugno di Fei, erano particolarmente brillanti nella notte oscura mentre emanavano un'energia sbalorditiva. Le sue mani tremarono quando usò questa tecnica e il fuoco sfrecciò nella notte come una meteora per poi inoltrarsi nel profondo dell'oscurità.


Dopo pochi secondi, risuonò uno sbuffo profondo. Le fiamme brillarono e scomparirono. Poi cadde il silenzio, come se non fosse successo nulla.


Fei atterrò su un enorme macigno vicino con un'espressione sorpresa mentre iniziava a riflettere.


'Non mi aspettavo che sarebbe riuscito a scappare... è riuscito a spegnere i Pugni di Fuoco dell'assassino. È davvero abile!' Un po' sorpreso, Fei non continuò ad inseguirlo. Dopo un lampo, apparì di fronte al soldato ferito dall'intruso misterioso e passò alla modalità paladino. Premendo un palmo contro la sua pelle, iniziò ad incanalare l'energia da paladino e apparì una sfera di fiamme dorate. Fei aveva attivato l'abilità Preghiera e guarì velocemente le sue ferite.


"Sua maestà!"


Cech e gli altri cercarono di contenere lo shock nei loro sguardi e accorsero velocemente a porgere i loro rispetti. Non si erano uniti allo scontro in cima alla montagna orientale, così era la prima volta che vedevano le mosse del loro sovrano. Erano stati completamente scioccati dai movimenti furtivi e dalle divine tecniche di combattimento ravvicinato come il Pugno della Tigre e l'Artiglio del Drago.


"Um." Fei annuì. "Peter, dimmi cos'è successo nel dettaglio. Avete scoperto qualcosa?"


"Sì sua maestà. Quell'uomo con la maschera era molto abile. Ha superato silenziosamente quattro strati di trappole magiche. Se non avesse attivato per sbaglio una trappola del fuoco e non fosse stato scoperto, avrebbe quasi superato le trappole. Con il vantaggio dei numeri e conoscendo la posizione delle trappole, abbiamo potuto trattenerlo solo per circa due o tre minuti. Se sua maestà non fosse arrivata in tempo, temo che sarebbe già entrato nelle terre proibite nella montagna posteriore."


Fei annuì e passò immediatamente alla modalità assassino. Fece una serie di strani segni con entrambe le mani e riposizionò tutte le trappole nella montagna posteriore. Poi si voltò, camminò verso il labirinto di pietra sotterraneo e chiese: " Secondo te l'intruso di stasera era la stessa persona che si è introdotta nella montagna posteriore prima della cerimonia?"


Cech rifletté mentre camminava e poi rispose con sicurezza: "Sua maestà, abbiamo affrontato entrambi gli attacchi e, a giudicare dalla forza e dal tipo di energia, dovrebbe essere la stessa persona. È solo che la sua forza sembra essere aumentata rispetto alla scorsa volta in cui è apparso. Ciò che è strano è che questo intruso non sembra avere intenti ostili. Pare che stia cercando qualcosa, così non ha cercato di ferire nessuno, altrimenti..."


"Altrimenti probabilmente sareste morti o gravemente feriti ormai." Fei si grattò il mento, si accigliò e disse: "L'ho notato anche io. È molto attento. Non ha mai cercato di ferire qualcuno, per questo l'ho solo attaccato per dargli una lezione e non volevo davvero ucciderlo. Ho già riposizionato le trappole magiche. Dovete solo stare attenti e non lasciare entrare nessuno nel labirinto di pietra sotterraneo."


L'uomo misterioso con la maschera nera non aveva intenti malvagi e questo rassicurò un po' Fei.


Dallo scambio di prima, anche se era stato breve, Fei aveva scoperto già molte informazioni.
Le origini di questa persona erano sconosciute, ma le fluttuazioni di energia erano simili a quelle delle tecniche della Sacra Chiesa. Tuttavia c'era anche una chiara differenza che le distingueva. Non era una differenza deliberata e Fei non aveva dubbi al riguardo, così non sospettò del sacerdote Zola e degli altri.
Inoltre quei due erano ossessionati all'idea di diventare amici di un Prediletto da Dio, così non avrebbero osato irritare Fei. Tuttavia, quella viola ammaliante formata dalla spada dell'uomo misterioso era davvero memorabile. Fei avrebbe potuto usare questa informazione per trovare altri indizi. Dopotutto, nella terra di Azeroth, membri d'élite che usavano energia del fuoco viola erano davvero rari... Bisognava indagare lentamente. Dopotutto Peter era sicuro che l'intruso fosse la stessa persona di prima e questo significava che doveva essere rimasto a Chambord per molto tempo, doveva aver lasciato degli indizi.


Fei rifletté velocemente e presto arrivò nel labirinto di pietra sotterraneo.


Il labirinto di pietra era l'opera di innumerevoli soldati e artigiani che avevano lavorato giorno e notte, e la prigione d'acqua terrificante e oscura era già cambiata drasticamente. Passò dalla piccola piazza con le pile di cadaveri dei soldati dei nove regni e attraversò circa trenta porte di ferro indistruttibili ben sorvegliate. Poi arrivò nello spazio più profondo della montagna.


L'area aveva un aspetto nuovo.


Le fredde celle di prima che avevano ospitato criminali in attesa di una condanna a morte ora erano state restaurate completamente. Le barre di ferro gelide e le macchie di ruggine erano state rimpiazzate da semplici porte di legno e finestre. La disposizione dei bracieri e di altri fonti di luce erano state progettate con attenzione. Dopo il restauro, le stanze erano diventate più luminose. L'atmosfera che dava la caverna di pietra non era più simile a quella di una gelida cella, ma di una casa calorosa e sicura.


Le stanze sparse avevano diverse dimensioni e chiaramente funzioni differenti. Erano annidate ordinatamente come dei favi sulle mura di pietra alte 400 metri. Le scale di pietra prima strette erano state ampliate ed erano stati installati dei corrimano vicino per renderle più sicure.


Insieme alle scale, otto enormi catene cadevano giù dalla cupola e ognuna di esse era connessa ad una gabbia di legno che poteva reggere il peso di dieci persone. Le gabbie di legno potevano essere sollevate tirando delle catene di ferro connesse a quattro enormi ruote piazzate ai quattro angoli dello spazio sottoterra. Era un semplice "ascensore" che aveva ideato Fei. Alla fine era stato realizzato dopo le ottimizzazioni e i miglioramenti fatti dal fabbro Charsi e dai fabbri di Chambord. Grazie a questi quattro ascensori, la distanza che dovevano percorrere adesso era di circa 4-5 minuti, facendo risparmiare abbastanza tempo.



