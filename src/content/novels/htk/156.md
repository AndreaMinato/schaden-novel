---
title: Capitolo 156 – Follia
pubDate: 2024-05-29T02:58:20.914Z
tags:
    - htk
---


Capitolo regolare,
0 capitoli in coda, 0/5
-Schadenfreude


L'avidità della gente non sarebbe diminuita nemmeno in una situazione disperata, figuriamoci Fei che non era in grande difficoltà.


Quasi nello stesso istante, iniziò il suo assalto.


Nel momento in cui Fei pensò che queste ossa potessero diventare armi di livello divino, il suo sguardo si accese. Non esitò ad iniziare una ricerca frenetica. Presto centinaia di ossa che assomigliavano a coltelli, lance o spade furono estratte dalla montagna e furono posate ordinatamente a terra.
Ora il solo problema era come consegnare questi tesori. Anche se questi resti erano solo una goccia nell'oceano per la montagna di ossa, sarebbero state sufficienti ad armare tutti i soldati in città. Se ci fossero stati abbastanza uomini, le ossa di questa montagna sarebbero state sufficienti ad armare un reggimento di nonmorti di un milione di persone!


Fei ci aveva pensato prima; dato che questo labirinto sotterraneo era il deposito di Reliquie degli Dei e dei Demoni marcata su quella mappa misteriosa, allora questi scheletri probabilmente erano i soldati e i generali della razza degli dei e dei demoni uccisi durante quella battaglia.
Tuttavia c'era ancora un aspetto difficile da spiegare, questa era ovviamente una piccola parte delle reliquie degli dei e dei demoni, eppure aveva scoperto così tanti cadaveri qui. Da ciò che si ricordava riguardo all'antica guerra descritta dalle pergamene storiche, qualcosa non tornava.
Secondo le note della famiglia reale, in passato la popolazione di entrambe le razze era limitata. Era assolutamente impossibile per entrambe le fazioni aver investito decine di migliaia di soldati in un conflitto.
Secondo le narrazioni storiche delle battaglie tra gli dei e i demoni, queste due fazioni in cima alla piramide probabilmente ricoprivano ruoli di capi, comandando ogni sorta di clan sottoposto e razza per combattere per loro. Queste razze sottoposte non erano le più potenti e questo significava che questi scheletri probabilmente dovevano appartenere a loro.
Era troppo scioccante per Fei. Che la forza combattiva media di queste razze "mediocri" registrate nei libri di storia avessero raggiunto un minimo di sei o sette stelle, o che i loro soldati più potenti superassero anche i guerrieri stellari e lunari?


Era incredibile.


Truppe del genere avrebbero potuto spazzare via tutti i grandi imperi del continente di Azeroth.


Ma ora erano solo cumuli di ossa.


Fei si stancò dopo aver raccolto le ossa che potevano essere usate come armi. Dal suo ingresso passando dalla porta di ferro nera fino ad ora erano passate almeno venti ore. Rifletté per un secondo, cancellando l'evocazione del lupo bianco gigante e del corvo nero, scelse un po' di pezzi d'osso più piccoli e li ripose nel suo inventario. Poi aprì un portale di teletrasporto blu ed entrò nel mondo di Diablo.


Il cielo nel mondo di Diablo stava per illuminarsi.


Fei andò prima a cercare la sacerdotessa Akara nell'angolo sud-est dell'accampamento e la seguì per apprendere i princìpi magici della farmacia, delle erbe e delle pergamene magiche come al solito. Dopo che l'abilità "Impara" era salita di livello, Fei poteva apprendere senza sforzo tutte queste informazioni. La sacerdotessa Akara aveva solo bisogno di fare una breve spiegazione e fei sarebbe riuscito a comprendere i punti chiave come se l'avesse già studiato prima. Se non fosse stato per le sue distrazione e la sua sbadataggine, sarebbe già diventato un farmacista o un creatore di pergamene ufficiale.


"Ho trovato qualcosa di strano, puoi identificare cos'è?"


Durante la fine della sua sessione di studio, Fei tirò fuori un pezzettino d'osso che aveva preso dalla montagna e lo passò alla sacerdotessa Akara. Con un po' di fortuna, forse la donna avrebbe potuto identificare cos'era.


"Questo è..." La sacerdotessa Akara prese il pezzo d'osso con calma, esaminandolo con attenzione e toccandolo in silenzio. Cambiò espressione all'improvviso ed esclamò: "Sono resti di demoni? Mio signore, maestro Fei, come puoi possedere una cosa del genere? Dove l'hai trovato? Ne hai altri?"


"Resti di demoni?" Fei ebbe un brutto presentimento sentendo questo nome. Aveva visto raramente Akara fare un'espressione così sorpresa e chiese: "Che siano oggetti terrificanti?"


Akara lo guardò con entusiasmo mentre scuoteva la testa: "Il proprietario di questi resti in effetti è davvero terrificante. È un'esistenza terribile e malvagia che non poteva essere tollerata assolutamente dalla luce degli dei.
Ma i resti che ha lasciato sono ingredienti magici molto preziosi. Il pezzo d'osso che mi hai dato dev'essere stato preso dal corpo di un potentissimo demone e la sua forza ha già superato di gran lunga la tua immaginazione. Perfino Andariel non potrebbe competere con un centesimo del suo potere.
L'osso lasciato da un demone di livello così elevato è un ingrediente magico estremamente prezioso e può essere usato per forgiare potenti armi magiche. Dopo averlo ridotto in polvere, può anche essere usato per creare pergamene e pozioni..." Ma poi la sacerdotessa Akara sospirò con un po' di tristezza: "Sfortunatamente è solo un pezzettino, sarebbe bello averne un altro po'!"


Fei sorrise con orgoglio e tirò fuori un resto un po' più grosso dal suo inventario.


"Ne hai altro?" La sacerdotessa spalancò gli occhi.


Fei poi gliene porse un altro ancora più grande.


"Quanti ne hai in tutto? Tirali fuori, presto!!"


In quanto capo spirituale del Campo delle Ranger per gli ultimi secoli, quando mai Akara aveva reagito in questo modo? Ma in quel momento sembrava quasi essere impazzita dopo essere stata sedotta dai pezzetti d'ossa. Iniziò ad afferrare Fei con le sue mani emaciate e a scuoterlo, i resti di questi demoni erano davvero importanti. Se ne avesse avuti abbastanza, allora la forza del Campo delle Ranger sarebbe aumentata in breve tempo e non avrebbero dovuto più preoccuparsi dei mostri demoniaci nelle lande selvagge.


"Li ho finiti, li ho finiti..." L'inventario del suo personaggio conteneva solo 5-6 pezzi dei resti della montagna delle ossa e ora li aveva tirati fuori tutti sorridendo e sporgendo le mani.


La sacerdotessa Akara mostrò un'espressione triste, era un po' delusa. Ma non appena vide i resti dei demoni, tornò ad entusiasmarsi. Pensò di essere stata un po' troppo avida. Solo pochi pezzi di questi resti erano già un'enorme ricchezza. Come poteva aspettarsi di più?


Fei sghignazzò e proprio quando fu sul punto di informare Akara dell'esistenza della montagna di ossa...


"Ah ahahahah, l'ho trovato, ora capisco, ahahah..." La risata particolare e folle del vecchio Cain risuonò per l'intero Campo delle Ranger. Una figura corse verso la tenda di Akara. Era proprio l'anziano Cain colto dalla sua follia. Aveva un po' di libri sottili in mano.
Esitò un po': "Uh, sei qui anche tu maestro Fei? Ahahah, ottimo, ho scoperto completamente la differenza tra il continente delle Ranger e il sistema magico del mondo della promessa. Ahahah, se non sbaglio, i due sistemi magici sono in essenza uguali. Ahahah, guarda, ho sbloccato l'inventario dell'anello e ho trovato questo."


Fei si fece passare i libri che teneva Cain e li esaminò. Era scritto tutto nella lingua del continente Azeroth.


"Fiamma Feroce Distruttrice di Città? Guida del Nonmorto? Esplosione del Pavimento di Lava? Ali di Fuoco? Strangolamento della Lingua di Fuoco?" Fei diede una breve occhiata ai libri, erano principalmente pergamene magiche dell'elemento fuoco, insieme ad un po' di tecniche magiche di basso livello per i nonmorti. Questo mago di tipo legno a quattro livello di nome Evans sembra aver conservato molti oggetti di qualità."


"Ci sono molti oggetti dentro l'anello; dacci una bella occhiata tu stesso!" Il vecchio Cain aprì il palmo e gli passò senza esitare l'anello pieno di tesori. Poi notò le ossa bianche nelle mani di Akara ed esitò lievemente. All'improvviso gli venne un intuizione. Sembrava che anche lui avesse riconosciuti i resti dei demoni. Scioccato, ne afferrò un pezzo e iniziò a sfregarlo con attenzione e ad osservarlo. Questo vecchio assomigliava ad Albert Einstein era un ricercatore pazzo.


Fei prese l'anello. Dopo che era stato modificato dal vecchio Cain, l'aspetto dell'anello era stato già trasformato un po'. Ora sembrava un geco che si era avvolto attorno al suo dito e nonostante l'oggetto non fosse minimamente flessibile, sentì una sensazione confortevole. L'anello aveva anche la funzione di proteggere il suo dito.


Consumando un po' di mana, Fei poteva vedere l'enorme dimensione dentro l'anello quando voleva. Sembrava una camera di pietra ampia almeno cento metri cubici. Era piena di roba, ma disposta in modo organizzato.
C'erano circa quattro-cinquecento pietre dello stregone di ogni tipo, alcuni equipaggiamenti magici dall'aspetto strano e alcuni beni di prima necessità come cibo e vestiti. Ciò che attirò di più l'attenzione di Fei fu l'abbondanza di libri e pergamene magiche e di energia.
Erano tutte impilate in un angolo come una piccola montagna. La quantità di questi tomi e pergamene superava già di gran lunga la collezione reale a Chambord. I maghi venivano spesso definiti delle "librerie mobili" nella terra di Azeroth e sembrava che in effetti fossero davvero degni di questo titolo.
Anche se Evans era solo un mago a quattro stelle, proveniva da un grande impero ed era un discepolo del famoso mago Ferdinand, così le pergamene che aveva porato con sé naturalmente erano preziose e rare.


"Ahahah, perfettamente in tempo. Ciò di cui ha bisogno Chambord adesso è proprio ogni tipo di pergamena di energia e magica..." Fei toccò l'anello a forma di geco e pensò sorpreso: "Lo spazio di questo anello è cento volte più grande dell'inventario dei personaggi. Così ora posso scambiare molti più oggetti tra il mondo di Diablo e il mondo reale."


In quel momento non c'erano molte persone nel Campo delle Ranger. Dopo che le tre abilità divine di Fei erano aumentate di livello dopo che aveva ricevuto la sua ricompensa, ora poteva creare dei passaggi capaci di teletrasportare le persone in tempo reale. Doveva solo consumare un Portale cittadino e creare un semplice marchio magico nella città degli Eroi, e poi avrebbe potuto trasportare la gente dal mondo di Diablo nella città degli Eroi senza nemmeno dover essere presente. In quel momento il capo dei mercenari Kashya e il fabbro Charsi, insieme ad un po' di altre esploratrici erano state teletrasportate nella città degli Eroi da Fei per partecipare ai lavori di costruzione e proteggere Chambord.


Pensando alla montagna di ossa dentro il deposito di reliquie degli dei e dei demoni, Fei capì che il suo valore doveva essere ancora superiore a quanto aveva previsto. Uscì dal mondo di Diablo ed usò l'abilità divina "Evoca" per teletrasportare direttamente la sacerdotessa Akara e il perverso vecchio Xain nell'enorme dimensione misteriosa di fronte alla montagna di ossa.


"Questo è..." La sacerdotessa vide la montagna e si ammutolì per lo shock.


"Wahahahah... Com'è possibile? Ahahah..." Anche il folle Cain era rimasto senza parole per lo stupore. Poi rise come un pazzo.


Entrambi urlarono allo stesso tempo e si scambiarono un'occhiata, sembravano dei mendicanti affamati che avevano appena visto un maiale arrostito. Erano molto esperti ed erano molto più consapevoli del valore di questa montagna. Le mani di Akara tremavano mentre sfregava avidamente ogni pezzo d'osso bianco, come se stesse toccando la mano di un dio. Il perverso vecchio cercò direttamente di mordere uno dei pezzi d'osso... I due anziani erano impazziti completamente.







