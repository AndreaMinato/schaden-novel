---
title: Capitolo 157 – Forgiare i Resti Demoniaci
pubDate: 2024-05-29T03:58:20.914Z
tags:
    - htk
---


Capitolo regolare,
0 capitoli in coda, 0/5
-Schadenfreude


"Coff coff coff, aspetta un secondo, ho anche qualcosina da ricordarvi. Da ciò che so, queste ossa sono estremamente dure." Mentre ne parlava, Fei passò alla modalità del barbaro ed evocò le spade viola e verdi. Menò un fendente contro l'osso per fare una dimostrazione. Questo colpo avrebbe ucciso facilmente un guerriero a tre stelle, ma non lasciò nemmeno un segno. "Vedete, come possiamo forgiarle? O come possiamo ridurle in polvere?"


La sacerdotessa Akara mostrò un'espressione spazientita; era proprio esagitata. Disse senza nemmeno girarsi: "Non puoi forgiarli usando strumenti e metodi normali. Ma hai sconfitto il paladino corrotto Griswald e hai recuperato il martello magico di Charsi, non te lo ricordi? Il martello contiene potere divino e può essere usato per forgiare queste ossa!"


Il martello di Charsi?


Fei si entusiasmò. In tal caso sarebbe stato eccezionale! Avrebbe potuto estrarre ed usare tutta questa montagna di ossa.


Dopodiché non riuscì più ad aspettare. Usò direttamente la sua abilità miracolosa ed evocò Charsi dalla città degli eroi in questo spazio misterioso.


"Wow, cos'è questo posto?" Charsi aveva i capelli legati a coda di cavallo. Dopo essersi guardata velocemente attorno, iniziò a fissare la montagna d'ossa non troppo lontana. Il suo sguardo appassionato si riempì di shock ed intimità: "È strano, perché ho la sensazione di essere familiare con quelle cose? Cosa sono? Ossa?"


Fei rise e tirò fuori l'osso di una creatura sconosciuta; era lungo circa un metro e ampio venti centimetri. Lo posò su una pietra piatta e fece un cenno a Charsi: "Avanti, avanti, prova a martellarlo. Vediamo se può rompere l'osso."


Bam!


Dopo un colpo, frammenti d'osso volarono in ogni direzione. Fei strabuzzò gli occhi.


Era incredibile! Questa semplice martellata aveva fatto a pezzi l'osso che lui non riusciva nemmeno ad intaccare... Era magico! Il martello di Charsi sembrava la nemesi di questi resti demoniaci!


Dopo aver dimostrato l'effetto di questo martello magico, allora il resto sarebbe stato facile.


Fei riferì con attenzione tutto ciò che sapeva delle Rovine Mitiche ad Akara e al vecchio Cain. Ciò che lo imbarazzo fu che, dopo una breve sorpresa, ignorarono gli aspetti a cui aveva dato rilevanza Fei e iniziarono ad inondare Charsi di informazioni sul valore e l'effetto di questi "Resti Demoniaci". Sembrava quasi che volessero che Charsi forgiasse immediatamente questa montagna di ossa in numerosi oggetti magici. Naturalmente prima la tormentarono affinché riducesse in polvere un po' di queste ossa così che potessero fare più ricerche ed ipotesi.


Durante questo processo, Charsi si abituò lentamente ad usare le ossa come materiale. Forgiare questi resti era diverso dall'utilizzare ferro e metalli. Se avesse usato troppa forza, l'osso si sarebbe frantumato tutto e non avrebbe preso la forma che desiderava. Dopo aver visto Charsi spaccare centinaia di ossa, la sacerdotessa e il vecchio "osceno" ebbero la sensazione che anche i loro cuori si stessero frantumando. Era una fortuna che rimaneva ancora una montagna di questi resti, altrimenti avrebbero preso sicuramente a calci la ragazza!


Dopo mezz'ora, forgiò una splendida spada d'osso.


Fei la soppesò in mano; era molto leggera e la lama era molto spessa. Era lunga circa un metro e ampia circa cinque dita. Sembrava più adatta a tagliare, ma non fare molti danni. Ma dopo che Fei la usò per colpire una roccia, lasciò un marchio di tre centimetri nella pietra durissima. Ne fu così sorpreso che rimase a bocca spalancata. Dalla sua impressione iniziale, solo un guerriero a sette o ad otto stelle avrebbe potuto lasciare un segno su queste rocce... La spada era così tagliente che aveva superato le sue aspettative.


"Ahah, terrò io questa spada per ora." Il re non si imbarazzò minimamente nel dirlo. Strinse l'arma e la appese al suo fianco. Nessuno dei tre obiettò; dopotutto Fei era il supremo capo del Campo delle Ranger e aveva il diritto di usare gli oggetti migliori.


Dopodiché Charsi tornò a forgiare le ossa, e la sacerdotessa e il vecchio osceno iniziarono a camminare per la montagna di ossa e ad osservarla con più attenzione; volevano scoprire altre informazioni. Sarebbe stato ancora meglio capire come si fosse formata.


I tre del mondo di Diablo si stavano occupando di tutto il lavoro e Fei era il solo rimasto inoccupato.


Ma dato che non c'era più nulla che gli interessasse qui, evocò un po' di ranger abbastanza forti per sorvegliare questo spazio. Poi si rivolse alla sacerdotessa ed usò un Portale Cittadino per incidere una semplice formazione magica sul terreno, così che la gente del Mondo di Diablo potesse tornare nel loro territorio quando volevano. Poi iniziò ad avanzare e a continuare il processo di esplorazione.


Quest'area era davvero grande. Dopo aver camminato per più di mezz'ora, quando si girò Fei scorse solo vaghe luci cupe riflesse dalla montagna di ossa; non vedeva più Akara e Cain. Sembrava che ogni bagliore fosse stato consumato dall'oscurità, non trovava più il fuoco acceso da Akara.


Fei evocò i corvi e i lupi bianchi per proteggerlo; a sinistra, destra, di fronte, dietro e sopra.


Dopo un po' di riflessioni ed esitazione, evocò Elena.


Quando la splendida mercenaria uscì dal portale, lo sguardo di Fei brillò. Sembrava che ciò che era accaduto nella stanza di pietra l'avesse resa ancora più bella e attraente. Fei sentì un lieve profumo; era molto familiare e gli fece ricordare cos'era successo prima. Pensieroso, ebbe la sensazione che lo spazio cupo si fosse acceso.


Elena si avvicinò e disse piano abbassando lo sguardo: "Signor Fei!"


Fei sorrise, in quel momento ogni imbarazzo e nervosismo scomparvero. Strinse con naturalezza la mano morbida della mercenaria, sentendo una sensazione liscia e fredda. Camminò accanto a lei e disse: "Chiamami Alexander d'ora in avanti, non chiamarmi più signor Fei."


Elena si sentì avvampare sentendo il calore che proveniva dalla mano del re. "Alexander..." Disse piano.


Per un po' nessuno dei due parlò. L'atmosfera era molto calma, eppure dolce, e non sentivano il passare del tempo.


Dopo chissà quanto tempo, il lupo bianco di fronte a loro ululò. Fei accelerò il passo tenendo per mano Elena; il corridoio finalmente stava terminando. Un abisso apparì a cento metri di distanza da loro. Era ampio un centinaio di metri ed era così profondo che Fei non ne poteva nemmeno vedere il fondo. Lanciò una roccia nella voragine e sentì il suono della pietra che cadeva solo dopo più di dieci minuti.


"È... troppo profondo!" Sia Fei che Elena sussultarono.


Dopo aver sentito l'aria fredda e l'aura dell'abisso, esitarono dallo scendere giù per scoprire cosa celasse. La voragine era gelida e lo sarebbe diventata ancora di più via via che fossero scesi. Anche se erano forti, sarebbero stati congelati a morte senza avere una possibilità di sopravvivere.


Dopo aver riflettuto per un po', Fei guardò il muro di fronte a lui.


Forse erano connessi ad un livello più profondo; Elena capì quasi subito cosa stava pensando. Estrasse l'arco e incoccò una freccia. Woosh! Un dardo di fuoco sfrecciò per l'abisso. Le fiamme della freccia illuminarono l'oscurità, rendendo visibile cosa c'era nella voragine.


Il muro di pietra dall'altra parte dell'abisso era molto piatto e liscio come uno specchio, ed era così grande che Fei non riuscì a vedere dove si univa con il soffitto.


Ciò che sorprese i due fu che la parete non era perfettamente liscia; c'erano numerosi buchi neri che lo facevano sembrare un alveare. Fei ebbe la sensazione che numerose bestie si stessero nascondendo nell'oscurità con le fauci aperte, in attesa della loro preda. L'atmosfera era cupa e gelida.


"Lascia che vada io per prima!" Disse Elena.


Fei la afferrò per il braccio facendola ritrarre mentre scuoteva la testa: "Aspetta un secondo, ho un metodo migliore... Guardiamo meglio il muro prima!" Dopodiché ordinò al grosso corvo che stava volando sopra di esaminare il muro dall'altra parte dell'abisso. Allo stesso tempo passò al campo visivo del corvo. C'erano decine di migliaia di buchi e caverne nel muro. Dopo aver volato in cerchio attorno al muro, l'uccello scelse uno dei passaggi e iniziò ad esplorarlo.


Ciò che sorprese Fei fu che, dopo essere entrato nella caverna, lui, cioè il corvo, vide un corridoio simile a quello che avevano percorso; non sembrava un varco che si era formato naturalmente.


Dopo che il corvo volò per la caverna e non trovò nulla di pericoloso, esplorò gli altri passaggi. Erano quasi uguali, erano tutte grotte artificiali. A questo punto Fei poteva ipotizzare che fossero state scavate da umani o da altre creature.


"Chi è stato? E perché hanno creato così tante grotte in questo muro?"


Per ottenere una risposta a questa domanda, Fei sarebbe dovuto andare ad esplorare le caverne e i corridoi dall'altra parte.





