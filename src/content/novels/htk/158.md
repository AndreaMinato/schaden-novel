---
title: Capitolo 158 – La Misteriosa Formazione di Teletrasporto
pubDate: 2024-05-29T04:58:20.915Z
tags:
    - htk
---


Capitolo regolare,
0 capitoli in coda, 0/5
-Schadenfreude


Elena non disse nulla. Balzò e atterrò sul dorso del grosso corvo. Come una dea dall'abito svolazzante, volò per l'abisso verso le caverne dall'altra parte. La mercenaria era molto magra e leggera senza tutte le sue armature. L'enorme corvo era anche abbastanza robusto, così poteva reggere facilmente il suo peso.


Fei poteva sapeva che Elena voleva essere la prima ad esplorare le grotte perché temeva che ci potesse essere qualcosa di pericoloso lì.


Fei scosse la testa pensandoci.


Prese una lunga corda con una punta di lancia attaccata ad una delle estremità. Poi la fece roteare con tutte le sue forze e la tirò. La corda volò all'istante, dritta verso il muro e lo infilzò.
Dopo un forte ruggito, Fei usò l'abilità Licantropo. Il suo corpo si trasformò e scattò dall'altra parte dell'abisso correndo sulla corda. Diverso dallo stato di Orso Mannaro che aumentava la forza e la difesa, il lupo mannaro migliorava la sua percezione e la sua agilità. Perciò Fei riuscì a scattare molto velocemente e con stabilità sulla corda. Presto superò perfino Elena.
Dopo che arrivò in una caverna vicina a dove la punta della lancia aveva infilzato il muro e ritirò la corda, Elena atterrò.


Il corridoio era nero come la pece. Fei evocò tutto il suo equipaggiamento e indossò un anello con la proprietà speciale +15 al Raggio d'Illuminazione. Il loro campo visivo si accese e Fei ed Elena riuscirono a vedere cosa c'era attorno. Fei rievocò i lupi bianchi e tornò ed esplorare.
Dopo che tutte e sette i suoi personaggi avevano completato lo stadio del Campo delle Ranger, Elena aveva ricevuto tutta la forza e i poteri magici degli altri mercenari e ora poteva usare proprietà del fuoco, del fulmine, del ghiaccio e del veleno. Forse perché Fei aveva superato il primo atto con tutti e sette i personaggi, ma la gente del Campo delle Ranger non era più sorpresa di vedere il loro capo usare abilità che un barbaro non poteva apprendere.
Elena non era rimasta affatto sorpresa nel vederlo evocare il corvo e i lupi bianchi.


Le mura di pietra nel corridoio erano ancora molto pulite. Dato che non c'erano decorazioni o iscrizioni sulle pareti, non ottennero nessun indizio riguardo a questo luogo.


Ma dopo che camminarono per un po' di miglia, dovettero fermarsi.


La strada di fronte a loro si era divisa in due.


E c'era più di una biforcazione.


Dopo tutta questa camminata, si ritrovarono in una stanza di pietra ampia circa cento metri quadrati. Era molto spaziosa, ma connessa a dieci corridoi misteriosi. Ma ciò che fece sorridere Fei fu il fatto che c'erano alcune statue, cinque rocce sferiche di forma diversa alte circa un metro poste su ognuna delle cinque punte di una stella disegnata a terra. Al centro c'era una tavola di pietra alta circa due metri.


Fei fece alcune scoperte dopo essersi avvicinato.


C'erano numerosi incisioni raffinate e sottili sopra le cinque pietre sferiche. Se Fei non si sbagliava, era una formazione magica senza precedenti. I motivi e le incisioni erano così delicate e chiare che dovevano essere state fatte da un mago davvero esperto. Ogni motivo puntava verso il centro di questa tavola e c'era un incavo a forma di cono ribaltato al centro.
Sembrava che ci fosse stato qualcosa di incastonato al centro di questa formazione, ma ora non c'era più da tempo.


Più fissava questo incavo, più Fei ebbe la sensazione che fosse familiare. Gli venne un'idea e tirò fuori un'Ametista Perfetta, una gemma viola brillante che era stata processata dal Cubo Horadrim. La posò lentamente nel buco e, come previsto, riuscì ad inserirla perfettamente.


Buzzzzz!


Risuonò un lieve rumore. Come se l'ametista fosse stata attivata da qualcosa, iniziò ad emanare una nuvola di foschia viola. La nebbia presto si trasformò in fiamme, che iniziarono a "scorrere" per le incisioni delicate come se fossero vive. Tutti i motivi e le incisioni in questa piccola formazione erano pieni di potere magico viola.


Ma a parte questo, non accadde nient'altro.


Fei guardò le altre quattro pietre sferiche e scoprì che contenevano una formazione magica simile. Nonostante le formazioni e i motivi fossero diversi, avevano tutti un incavo al centro. Fei non aveva altre gemme di qualità perfetta e le altre pietre di qualità inferiore non riuscirono ad attivare le formazioni come aveva fatto prima.


La tavola di pietra circondata dai quattro sassi più piccoli non mostrò nessun cambiamento. Era una tavola di pietra priva di scritte, la sua superficie era liscia come uno specchio e sicuramente non conteneva una formazione magica. Dopo che la guardò con attenzione, Fei non trovò nulla di interessante.


Eccetto le cinque pietre sferiche più piccole e la tavola, non c'era nient'altro nella stanza.


Fei poté solo copiare le formazioni nelle cinque pietre su una pergamena e riniziare l'esplorazione.


Fei ed Elena si scambiarono un'occhiata dopo aver guardato i corridoi che si connettevano. "Sembra che dovremo mettere alla prova la nostra fortuna!" Sospirarono.


Dopo aver scelto un passaggio a caso, Fei avanzò per primo ed Elena lo seguì vicina. I due esplorarono questo corridoio con lentezza e costanza. Per evitare di perdersi, Fei avrebbe lasciato il marchio di un fiore sulla parete ogni cinque minuti. Il corridoio faceva svolte a sinistra e a destra, si alzava e si abbassava. Dopo più di dieci minuti, trovarono un'altra stanza di pietra simile a quella di prima, ed anch'essa era connessa a più di dieci corridoi.


Fei ne fu davvero sorpreso, non si aspettava che sarebbe accaduto qualcosa del genere.


Questa stanza di pietra era delle stesse dimensioni di quella precedente e c'erano diversi corridoi anche qui. Al centro della stanza c'era la stessa disposizione di pietre con le formazioni che Fei aveva copiato sulla pergamena. Se questa stanza non fosse stata priva del suo marchio, avrebbe pensato di essere tornato indietro.


"Sembra che dovremo tentare di nuovo la fortuna!"


Dopo aver lasciato un marchio nel corridoio da cui erano usciti e un altro sulla tavola di pietra, Fei scelse un altro corridoio. Con i lupi bianchi come avanguardia, Fei strinse Elena per mano e avanzò.


Ma dopo più di dieci minuti, sudore iniziò a colare per la fronte di Fei.


Avevano trovato un'altra stanza uguale alla fine di questo passaggio! Cinque pietre con formazioni attorno ad una tavola, collegata a molti altri corridoi! Fei aveva la sensazione di stare vagando in un buco oscuro senza fine e non sapeva dove avrebbe portato... Era folle! Questo posto pareva un enorme labirinto dove perfino gli dei avrebbero rischiato di perdersi.
Una stanza dopo l'altra, molti corridoi dopo gli altri. Ogni singolo passaggio rappresentava una possibilità e ogni possibilità poteva portare a risultati diversi. Anche se Fei non era stato così portato per la matematica nella sua vita precedente, sapeva che basandosi sulla fortuna per uscire da un labirinto del genere avrebbero avuto una possibilità su un miliardo di avere successo.


"Non dovremmo continuare così ciecamente!"


Fei giunse velocemente ad una decisione dopo aver riflettuto. Lui ed Elena tornarono indietro usando lo stesso percorso all'andata e arrivarono velocemente all'entrata del labirinto. Fei usò lo stesso trucco con la corda e la sua abilità da Licantropo per superare l'abisso gelido ed Elena balzò di nuovo sull'enorme corvo per volare dall'altra parte.


"Dovresti tornare nella Città degli Eroi prima. Oh, un'altra cosa; tieni questa pergamena d'energia, per favore dalla allo zio Lampard. Vediamo se potrà allenarsi usandola..." Fei tirò fuori un libro che si intitolava Pugni Veloci come il Fulmine dall'inventario nella sua cintura e lo consegnò ad Elena ricordandole con attenzione: "Ma ricorda, devi spiegare con attenzione allo zio Lampard che sono stato io a creare questa pergamena. Anche se l'ho usata per allenarmi e non ho trovato nessun difetto o problema, devi dirgli di stare attento. Se scopre qualcosa di strano, deve interrompere immediatamente l'allenamento!"


Questa era la pergamena a cui Fei aveva aggiunto un po' più di canali di energia dopo aver percepito e esaminato come scorreva il potere Zen nel suo corpo. Fei si era allenato da un po' usando la pergamena di allenamento revisionata. Anche se non poteva immagazzinare energia stellare e così sarebbe stato inutile per lui, questo gli aveva dato l'opportunità per fare esperimenti con le pergamene; non avrebbe causato danni al suo corpo nel caso il metodo di allenamento revisionato fosse imperfetto o completa spazzatura. Durante i suoi esperimenti, aveva modificato molte volte la tecnica.
Fino ad ora non era riuscito a trovare altri errori. Il motivo per cui aveva intitolato questa tecnica con Pugni Veloci come il Fulmine era per i suoi effetti, i canali che aveva aggiunto potevano aumentare drasticamente la rapidità di un attacco; avrebbe permesso a chi lo utilizzava di sferrare colpi veloci come un fulmine e di aumentare la potenza del proprio attacco di un po' di volte.


Elena memorizzò ciò che avrebbe dovuto dire. Entrò nel portale di teletrasporto blu apparso dal nulla e si diresse verso la Città degli Eroi con un po' di riluttanza.


Questo era uno dei benefici delle abilità miracolose aumentate di livello; non solo poteva evocare mostri dal primo atto, poteva anche teletrasportare gli NPC da una posizione all'altra perfino nel mondo reale. Solo questo risparmiava molti problemi a Fei.


In realtà lui stesso sarebbe potuto tornare a Chambord usando questa abilità miracolosa. Tuttavia aveva deciso di non farlo e annunciare che sarebbe stato via per un mese perché voleva lasciare che i capi di Chambord si occupassero degli affari della città da soli per un po' di tempo. Doveva dare loro spazio e una possibilità per dimostrare il loro valore.
Se si fosse occupato di tutto, avrebbe esaurito le forze e i suoi sottoposti non avrebbero avuto l'occasione di mostrare le proprie capacità. Se un regno avesse voluto prosperare, non poteva dipendere solo da un uomo. Fei aveva costruito le fondamenta per la crescita di Chambord e ora voleva vedere gli altri capi e talenti della città crescere come canne di bambù in primavera dopo la pioggia; crescere velocemente e diventare forti!


Dopo aver mandato Elena, Fei tornò dalla montagna fatta di ossa bianche.


Aveva già copiato tutte le formazioni delle rocce sferiche su una pergamena e sperava che la sacerdotessa e l'osceno vecchio potessero scoprire qualcosa. Pensava di avere abbastanza tempo per fare altre scoperte riguardo a questo posto prima di esplorarlo ancora. O avrebbe potuto usare il Cubo Horadrim per creare altre gemme perfette e vedere se avrebbe potuto attivare le formazioni delle stanze di pietra; forse era il solo modo per uscire da quel labirinto. Naturalmente dopo che era passato un intero giorno dall'inizio dell'esplorazione, Fei aveva esaurito le energie nonostante fosse molto forte. Doveva riposare per un po'.





