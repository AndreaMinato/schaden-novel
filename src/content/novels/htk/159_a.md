---
title: Capitolo 159 – Forte Cambiamento (prima parte)
pubDate: 2024-05-29T05:58:20.915Z
tags:
    - htk
---


Capitolo regolare,
0 capitoli in coda, 0/5
-Schadenfreude


Dopo essere tornato dalla montagna d'ossa, Fei trovò la sacerdotessa e il vecchio "osceno" strisciare per i resti cercando di scavare qualcosa. Dalle loro espressioni parevano due cani abbandonati che stavano trovando tesori da una pila di spazzatura. Sotto la montagna era stata già montata una tenda temporanea. C'era anche una forgia, un incudine e tutti i materiali necessari per un fabbro.
Con l'aiuto di alcune ranger, Charsi stava già agitando il martello e forgiando qualcosa, accompagnata da fragorosi tintinnii. Di fronte a lei c'era già una grossa pila di armi fatte di ossa bianche.


Il martello magico si trasformò in un'ombra scura nelle mani agili di Charsi. Fei non poteva nemmeno individuarlo. Lo splendido fabbro sicuramente era abituato a forgiare queste ossa; Fei aveva la sensazione di guardare una splendida danza angelica mentre muoveva il martello. I suoi capelli rossi balzavano nell'aria come fate adorabili e davano la sensazione di guardare una bellezza affascinante.


Dopo che Fei aveva completato tutte le missioni nel Campo delle Ranger con i sette personaggi, le abilità dei membri del Campo delle Ranger erano aumentate di livello, le tecniche di forgia di Charsi, le capacità di Akara di creare pozioni e pergamene, il livello delle ricerche sulla magia e dell'identificazione degli oggetti del vecchio Cain e le tecniche di inganno del paffuto Gheed. Perciò Fei si aspettava già che Charsi si sarebbe abituata a forgiare i resti demoniaci. Le sue capacità erano aumentate di almeno di un livello e poteva forgiare oggetti magici più potenti.


"Fei sei tornato?" Charsi lo salutò e gli disse con entusiasmo: "La sacerdotessa Akara e il signor Cain hanno fatto nuove scoperte. Guarda questi pilastri di pietra; è incredibile che siano fatti tutti di Essenza di Pietra Nera..." Mentre parlava, tirò fuori un pezzo di pietra scura e la mostrò a Fei: "Guarda, è metallo magico che esiste solo nelle leggende. Anche se non è duro quanto i resti demoniaci, ha una plasticità migliore adatta ad un'armatura. Nel Campo delle Ranger molte armi e oggetti leggendari sono fatti di questo raro materiale!"


'Uh... Non mi aspettavo che questo territorio sarebbe stato pieno di tesori. Non c'è da meravigliarsi che le Rovine Mitiche possano creare numerosi imperi super potenti!' Pensò Fei mentre afferrava la pietra e la sfregava con le dita. Mentre percepiva la fermezza e la freddezza della pietra, gli venne in mente qualcosa e chiese: "Aspetta, come forgiamo questi minerali? Ci sono dei requisiti folli?"


"Esatto! Hai capito stavolta!" Il vecchio Cain arrivò dietro Fei con un bastone d'osso nuovo di zecca che Charsi aveva fatto per lui. Fei si girò e per un secondo gli venne un colpo. Questo vecchio era completamente bianco; i capelli, la barba, il suo bastone e il suo abito erano bianchi.
Se anche questo vecchio fosse balzato in giro, avrebbe trovato gli Emissari Bianchi delle antiche leggende cinesi e avrebbe potuto competere con loro. Il vecchio osservò gli enormi pilastri con uno sguardo che brillava per l'avidità mentre diceva: "Questa Essenza di Pietra Nera è difficile da forgiare.
Se vuoi estrarre questa essenza, hai bisogno del fuoco dell'inferno più profondo: la Fiamma del Nucleo della Terra!"


"Fiamma del Nucleo della Terra?"


"Eh, è un fuoco terrificante che usa la forza di un demone come carburante e ha un potere devastante. Si dice che questa fiamma possa bruciare qualsiasi cosa. Secondo le leggende c'è un Fiume di Fuoco in un posto che si chiama Fortezza del Pandemonio che si trova nell'estremo oriente dal Campo delle Ranger, è pieno di Fiamme del Nucleo della Terra che continueranno a bruciare per sempre. Se vuoi forgiare questi rari minerali, dovrai prendere quel fuoco!"


"Sembra molto complicato!"


Fei si sfregò il mento per via dell'abitudine. Se ricordava tutto correttamente, esisteva un posto che si chiamava Fortezza del Pandemonio nel mondo di Diablo. Era la quarta mappa e la più difficile dopo quelle del Campo delle Ranger, Lut Gholein e il Porto Kurast.
La seconda missione nella mappa si chiamava Forgia Infernale e sarebbe dovuto andare nel Fiume di Fuoco localizzato nel mondo sotterraneo pieno di lava arancione. Probabilmente le Fiamme del Nucleo della Terra di cui stava parlando il vecchio Cain erano lì. Ma era troppo difficile per Fei ottenere quel fuoco! Fei era appena entrato nella seconda mappa ed era ancora ben lontano dal raggiungere la Fortezza del Pandemonio; facendo la stima più ottimistica, ci avrebbe messo un anno prima di arrivarci.


"È davvero difficile; quasi nessuno del continente delle Ranger è riuscito ad arrivare vivo nella Fortezza del Pandemonio delle leggende. Tuttavia, eheh, la situazione non è così male dato che siamo in un posto che definisci Rovine Mitiche. Vieni a dare un'occhiata..." Il vecchio Cain batté il bastone d'osso bianco contro le fessure nel terreno e disse: "C'è qualcosa di davvero interessante!"


Fei aveva già notato lo strano terreno; aveva visto che c'erano delle fessure più sottili di due dita per tutto il suolo, sembrava il letto di un fiume secco pieno di fenditure. Inoltre ogni tanto brillavano delle luci rosso cupo sotto e sarebbe salito un po' di calore per le crepe... 'Che queste strane fessure abbiano qualche rapporto con le Fiamme del Nucleo della Terra?' Pensò Fei.


"È proprio uno spazio strano. Sento l'aura delle Fiamme del Nucleo della Terra da queste fenditure. Secondo le leggende, alcuni rari tesori si formano insieme naturalmente. Dato che c'è una marea di Essenza di Pietra Nera, allora non è troppo sorprendente vedere anche delle Fiamme del Nucleo della Terra.
Tuttavia queste fenditure sono troppo profonde e il terreno è troppo duro. Sarebbe difficile tirare fuori un po' di Fiamme del Nucleo della Terra da qui!" Il vecchio si accarezzò la lunga barba bianca mentre scuoteva la testa e diceva: "Proverò a creare una piccola formazione magica per vedere se possiamo trascinare su un po' di Fiamme del Nucleo della Terra."


Dopo aver ricevuto più di una decina di rubini di vario colore, il vecchio iniziò ad usare il bastone d'osso come penna per tracciare una formazione magica sul suolo. Il bastone forgiato con i resti demoniaci era molto facile da usare. Cain aveva la sensazione che la sua magia scorresse facilmente per il bastone e usarlo portava perfino dei benefici aggiuntivi per le formazioni.
La punta del bastone disegnò facilmente una serie di motivi delicati, ma fini sul terreno sulla pietra dura. Fei doveva ammettere che Cain era estremamente capace nel campo delle formazioni.


Questa era anche una rara opportunità di apprendimento per Fei, così lo osservò con attenzione.


Dopo aver ricevuto gli insegnamenti della sacerdotessa, Fei aveva appreso molto riguardo alla magia, aveva anche imparato alcuni fondamenti riguardo alle formazioni magiche.
Non era più l'idiota senza cervello che sapeva solo come lanciare ogni tipo di incantesimo, ma non sapeva nulla delle basi e delle teorie. C'erano sei tipi di formazioni: quelle a cinque punte non elementali, a sei punte elementali, le formazioni di raduno, di decomposizione, le formazioni del simbolo e quelle di combinazione. Ognuna di esse avevano effetti e poteri diversi.
Visto che la Fiamma del Nucleo della Terra conteneva il potere dell'elemento fuoco, la formazione che il vecchio Cain stava tracciando a terra era sia a combinazione che a sei punte. Durante il processo, Cain mise da parte la sua espressione "oscena" e rivelò un raro atteggiamento serio e cauto. Era molto concentrato mentre tentava di impedire agli elementi di concentrarsi nelle posizioni sbagliate e così causare un'esplosione.


Dopo mezz'ora, incise una formazione mistica di circa un metro di diametro.


Lo strato più esterno delle formazioni era quasi sempre composto da cerchi; i cerchi rappresentavano la circolazione e impedivano al potere magico di disperdersi nell'aria. Dentro c'erano dei circuiti magici; erano i conduttori che assicuravano che il potere magico scorresse fluidamente.
Più il circuito era complesso, più la formazione sarebbe stata di alto livello e più potere magico avrebbe consumato. Normalmente ci voleva la polvere di gemma delle Pietre Magiche per tracciare le formazioni, ma dato che Cain aveva il bastone bianco fatto di resti demoniaci, poteva saltare questo passo.
Inoltre il potere della formazione dipendeva dalla qualità della polvere di gemma e dal potere magico di chi la tracciava... Sia nel continente Azeroth che nel mondo di Diablo erano tutte basi e conoscenze fondamentali in questo campo.


Il vecchio Cain era così stanco che stava respirando con la lingua di fuori come unc ane morto. Dopo un po' di riposo, posò con cautela sei Rubini Spezzati nelle sei punte della formazione e ci iniettò del debole potere magico.


Poi accadde qualcosa di incredibile...


La formazione si attivò e iniziò a funzionare. I rubini brillarono di luce rossa e l'energia magica seguì i motivi e il circuito nel terreno. Una serie di sottili linee cremisi iniziò ad apparire e si fusero tutte al centro della formazione. La formazione emise un bagliore rosso e un'enorme forza risucchiante creò un vortice. Dopo che il terreno tremò per diversi minuti, una fiamma color arancione e rosso apparì gradualmente al centro dei motivi.


"È uscita... Ahahah, guarda! È davvero la Fiamma del Nucleo della Terra!"


 Il vecchio Cain si entusiasmò così tanto che iniziò a battere i piedi per terra. Ma presto, smise di esultare di colpo come un gallo strozzato. Durante questo momento critico, per qualche motivo, le luci della formazione divennero fioche e presto persero la loro forza magica. Di conseguenza la debole fiamma color arancione rosso apparsa dopo tutto questo lavoro scomparì nel nulla.


"Ah, le gemme non sono di livello abbastanza alto..." Dopo che il vecchio Cain esaminò la formazione, si rese conto che i Rubini Spezzati avevano esaurito l'energia e si erano trasformati in pietre grigie.


"Allora non ho soluzioni. Non ho sei rubini di livello superiore. Proviamo domani!" Quando Fei vide questa scena, si ricordò di aver copiato le formazioni delle stanze di pietra dall'altra parte dell'abisso, così tirò fuori le pergamene per mostrarle a questo maniaco della magia.


"Uh? Cos'è questo? Strano, mi sembra molto familiare..."


Il vecchio Cain rivelò subito la sua tendenza ossessiva. Aveva questa abitudine; ogni volta che scopriva qualcosa di interessante, sarebbe entrato in uno stato folle in cui avrebbe ignorato tutti gli altri. A meno che non avesse scoperto cos'aveva tra le mani, non avrebbe riconosciuto più nessuno. Perciò, ignorando completamente Fei, si girò e si diresse verso il portale di teletrasporto per tornare nel Campo delle Ranger a fare ricerche e a studiare le formazioni.


Fei si voltò e vide la sacerdotessa Akara ancora sulla montagna di ossa a selezionare con avidità i resti di più alta qualità. Scosse la testa e tornò anche lui nel Campo delle Ranger.


Cinque o sei giorni dopo, Fei non fece altre scoperte.


Dopo aver formato abbastanza Gemme Perfette usando il Cubo di Horadrim, tornò nei corridoi dall'altra parte dell'abisso gelido. Ci furono alcuni cambiamenti dopo che posò cinque Gemme Perfette nei cinque pilastri di pietra sferici e attivò tutte le formazioni. Un motivo cristallino blu apparì sulla tavola di pietra priva di scritte.
Non importava quanto Fei cercasse di comprendere questo fenomeno, non fece nessun progresso. Aveva la sensazione che fosse una formazione magica a prima vista, ma al tempo stesso non poteva essere più lontano dalla verità. Non c'era uno strato esterno circolare e tutti i circuiti magici erano diversi.
Probabilmente era una mappa misteriosa e non una formazione. Con tutti questi percorsi sottili e le linee complicate, pareva una scheda elettronica. Ciò che c'era di speciale di questa mappa era un puntino rosso appariscente.


A parte questo, non c'era nulla di straordinario.


Fei non riusciva a capire il significato dietro i motivi sulla tavola di pietra e sembrava che la funzione dei cinque pilastri di pietra sferici fosse di attivare la tavola di pietra. A parte questo, non importava quanto Fei provasse ad attivare le formazioni, non apparì nulla di nuovo.
Il vecchio Cain stava ancora studiando le cinque formazioni che Fei aveva copiato sulla pergamena; dalle sue ricerche iniziali, aveva intuito che fossero un qualche tipo di supporto per una formazione di teletrasporto. A queste formazioni mancava un pezzo centrale molto importante, così non potevano essere attivate. Nel frattempo, Fei aveva portato la sacerdotessa Akara nella stanza di pietra per esaminare i motivi misteriosi, ma nemmeno lei era riuscita a fare delle scoperte.


Fei doveva essere paziente e fare un passo per volta.


Nei prossimi dieci giorni, Fei impiegò metà delle sue giornate ad esplorare decine di migliaia di corridoi dall'altra parte dell'abisso, cercando di uscire dal labirinto e trovare il grosso segreto che celava questo posto. Se non altro stava facendo alcuni progressi anche se non più velocemente come prima. Dalle sue stime, forse avrebbe trovato il percorso giusto dopo più di dieci giorni.
A parte questo, aveva esplorato il grande spazio misterioso e aveva scoperto che era ampio almeno diverse decine di chilometri quadrati. Era circondato da abissi gelidi su tutti e tre i lati. Eccetto il muro che lo connetteva alla caverna sotterranea da cui proveniva Fei, tutte gli altri tre lati erano completamente isolati. Era un territorio a forma di U.


Naturalmente, a parte esplorare lo spazio misterioso, Fei non si dimenticò di uccidere mostri nel mondo di Diablo per salire di livello.


Dopo quindici giorni, completò le prime due missioni della mappa Lut Gholein con tutti e sette i suoi personaggi. Il suo barbaro e l'incantatrice erano al livello 27, la sua amazzone al livello 26 insieme al suo paladino e al suo assassino, mentre il druido era al livello 25, all'ultimo posto c'era il negromante al livello 24. I miglioramenti di Fei erano molto ovvi e le sue capacità di combattimento generali si avvicinavano a quelle di un guerriero a cinque stelle di grado intermedio, aveva perfino la certezza di poter sfidare esperti al picco delle cinque stelle.


A parte uccidere mostri e salire di livello ogni giorno, Fei sarebbe passato alla modalità assassino per percepire come l'energia Zen scorreva nel suo corpo, così da poterla prendere come punto di riferimento mentre esaminava le pergamene di allenamento del suo inventario e aggiungere nuovi canali di energia, creando nuove tecniche.


Dopo quindici giorni, Fei migliorò un po' la tecnica dei Pugni Veloci come il Fulmine e creò diverse altre pergamene. Dopo averle messe alla prova e averle raffinate, le diede ad Elena così che le potesse portare nella città degli eroi e darle ai suoi seguaci.


Mentre Fei stava lavorando sodo e stava migliorando la potenza di Chambord, gli altri non furono da meno.


Nello stesso periodo di tempo, il vecchio Cain usò cinque Rubini Perfetti per operare la formazione e finalmente estrasse la leggendaria Fiamma del Nucleo della Terra dalle fessure.
La diede al fabbro Charsi così che iniziasse a forgiare l'Essenza di Pietra Nera. Charsi non deluse Fei e ne ricavò una marea di pura essenza, la forgiò nei Resti Demoniaci e formò moltissime armature nere ed armi. In questo modo l'armatura color bianco fatta di ossa sarebbe stata coperta e i soldati e i comandanti di Chambord non avrebbero avuto un aspetto troppo terrificante. Se fossero sembrati dei nonmorti, la Sacra Chiesa sarebbe intervenuta sicuramente.
Dato che l'Essenza di Pietra Nera non diminuiva la conduttività della magia e dell'energia dei guerrieri nei Resti Demoniaci, Fei ripose soddisfatto tutti questi oggetti nell'inventario del suo anello.


Il vecchio Cain e la sacerdotessa Akara trascorsero la maggior parte del tempo nel selezionare i migliori Resti Demoniaci dato che le ossa avevano qualità diverse. Eccetto quando venivano chiamati nella città degli eroi per istruire la prima generazione di studenti dell'università, passavano tutto il loro tempo a scegliere e ad organizzare i Resti Demoniaci, e riportavano queste ossa nel Campo delle Ranger per immagazzinarle a seconda della loro qualità.


Il tempo passò lentamente. Quando Fei finì di esplorare due terzi dei corridoi ad alveare, lo spazio misterioso cambiò.


"Cosa succede? Ho la sensazione che la temperatura stia aumentando sempre di più..."


Il fabbro Charsi che stava estraendo l'Essenza di Pietra Nera con l'aiuto della Fiamma del Nucleo della Terra e di diverse ranger si accigliò e si guardò attorno con curiosità. In quanto talentuoso fabbro, era molto più sensibile alla temperatura circostante. Non le sarebbe sfuggito nemmeno il più lieve cambiamento.


Le ranger si fermarono e anche loro si guardarono attorno. Una ragazza dall'aspetto minuto dai capelli castani indicò le fessure a terra e sussultò: "Sì! Guardate! Sta uscendo vapore dalle fenditure..."


Tutti le osservarono e scoprirono che il calore stava salendo lentamente dal terreno.


Fei tastò le fenditure; poteva sentire chiaramente che la temperatura stava aumentando lentamente, ma con costanza. In un batter d'occhio l'aria dell'intero spazio misterioso era diventata un po' umida e calda. Fei fece un'altra strana scoperta: "Perché c'è così tanta nebbia?"


"Nebbia? Come può formarsi nebbia in queste condizioni?"


Dopo che rimase sbalordito, Fei si rese conto di qualcosa e impallidì.


Boom! Il terreno sotto i suoi piedi esplose mentre sfrecciava verso la linea difensiva dell'abisso. Mentre scattava, la sua voce risuonò chiaramente nelle orecchie di Charsi e delle ranger. "Presto fate i bagagli. Tornate nel campo entro dieci minuti! Non tardate!"


Nessuno osò obiettare e Charsi e le ranger avevano capito la serietà della questione dal tono di Fei, così raccolsero le tende e i vari equipaggiamenti finiti e incompleti. Si ritirarono nel Campo delle Ranger nel mondo di Diablo tramite il portale.


In pochi secondi, Fei era arrivato al confine dello spazio misterioso di fronte all'abisso.


Come aveva previsto, il gelo attorno all'abisso stava aumentando sempre di più mentre un vapore freddo fece rabbrividire Fei fino all'osso. L'aria fredda dell'abisso e l'aria calda delle fessure si scontrava e creava questa enorme quantità di nebbia. Le due forze nell'aria iniziarono a lottare l'una contro l'altra e crearono un po' di vento...


"Vento?"


Fei capì; in un istante intuì da dove proveniva l'enorme forza risucchiante apparsa dal nulla mentre aveva esplorato il corridoio. Era molto curioso di come si creassero quelle raffiche visto che non c'era un grande flusso d'aria in questo posto... Così era questa la fonte di tutti i problemi.


Mentre Fei stava riflettendo per un po' di secondi, risuonarono degli ululati terrificanti dall'abisso all'apparenza sconfinato; sembravano numerosi antichi demoni che ruggivano e lottavano sotto l'abisso. Quando questo suono terrificante entrò in risonanza con lo spazio misterioso, delle polveri sfrecciarono fuori dall'abisso insieme all'aria gelida.
Fei afferrò un po' di detriti e si rese conto che erano pezzi di ghiaccio. Ma prima che potesse capire da dove provenissero, risuonò un forte rimbombo. Alzò lo sguardo e vide enormi pezzi di ghiaccio sfrecciare fuori dall'abisso e atterrare accanto a lui.


"Oh me**a!"


Fei fu colto di sorpresa e iniziò a schivare.


Con il passare del tempo, i pezzi di ghiaccio fuoriusciti dall'abisso stavano diventando sempre più grandi; dalle dimensioni di una macchina a quelli di una collina, sembrava che una mano invisibile li stesse lanciando verso Fei. L'aria terrificante si precipitò fuori dall'abisso insieme ai pezzi e uno strato di grandine si formò sulle sopracciglia e sui capelli di Fei. Perfino i suoi peli del naso erano congelati. Passò velocemente alla modalità Incantatrice e indossò il suo equipaggiamento Trucchi di Arcanna. Dopo che evocò un sottile strato di elementi del fuoco, finalmente ritrovò un po' di calore.


Tuttavia la temperatura stava ancora calando precipitosamente e Fei aveva difficoltà a bloccare quest'aria fredda con la sua Incantatrice di livello 27. Stava rischiando di morire di freddo.


Fei indietreggiò velocemente.


Tuttavia anche il vapore caldo delle fenditure nel suolo stava diventando sempre più intenso. A questo punto, le fenditure si illuminarono di rosso e apparirono perfino delle fiamme arancioni e rosse tra i bagliori. Mentre l'aria calda e quella fredda si incontrarono, si formò all'istante una foschia densa. Presto grandine delle dimensioni di fagioli iniziò a cadere dall'alto e impattò contro la testa di Fei... C'era una tempesta in questo misterioso spazio sotterraneo.


Boom! Rumble! Rumble!


Mentre i fulmini tuonavano, brillarono dei fulmini tra la foschia.


Poi l'atmosfera nello spazio misterioso iniziò a cambiare all'impazzata. Fei indietreggiò velocemente verso un enorme pilastro di pietra accanto alla montagna di ossa per ripararsi dalle raffiche. Quando alzò la testa e guardò verso l'alto, ciò che vide lo scioccò...





