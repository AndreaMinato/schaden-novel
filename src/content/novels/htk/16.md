---
title: Capitolo 16 – Scoperta Pazzesca
pubDate: 2023-05-23T13:54:16.360Z
tags:
    - htk
---


Capitolo regolare,
0 capitoli in coda, 0/5
-Schadenfreude

Emma guardò Fei con un sorriso malizioso. "La metà anteriore del palazzo di sua maestà! C'è abbastanza spazio per tutti i soldati. Ahahah, però dipende se vuoi farlo o no!"

Lo sguardo di Fei iniziò a brillare.

"Ottima idea! Bene! Brook vai ad organizzare i soldati rimasti. Assicurati di spostare tutti i soldati feriti nella metà anteriore del mio palazzo. Avvisa anche tutti i dottori. Non importa quanto sono gravi le ferite, dì loro di fare del loro meglio per farli sopravvivere, mi occuperò io del resto!"

Brook ne fu scioccato: "Sua maestà, non può farlo!"

"Perché no?" Fei rise. "Hanno versato il loro sangue per me e il regno di Chambord, perché non posso dare loro un posto migliore per guarire?"

Emma rimase sbalordita.

Aveva proposto questa soluzione non per risolvere il problema, ma per provocare Fei. Non si aspettava che l'avrebbe ascoltata... "Ehi Alexander! Ne sei sicuro?" Non era mai successo che un re offrisse il suo palazzo per farlo diventare un ospedale per i soldati feriti.

Fei sfregò la testa di Emma e le scompigliò i capelli: "Naturalmente... Ahahah, grazie per il suggerimento ragazzina!"

"Sarai tu il ragazzino!"

"Ahahah..."

Angela non disse una parola. Si limitò a sorridere mentre guardava Fei ed Emma giocare. Era felice come non mai. Da quanto tempo era stata così contenta? Non sapeva la risposta a questa domanda. I suoi occhi diventavano sempre più brillanti mentre guardava Fei.

.....

I soldati feriti furono spostati velocemente nella metà anteriore del palazzo del re.

Furono distribuiti cibo, acqua, coperte di lana e abiti a tutti quanti, sotto la direzione di Angela ed Emma. Fei aveva anche offerto generosamente una porzione del suo tesoro e delle sue ricchezze per motivare i soldati. In questo momento critico, doveva mantenere un morale alto. A parte incoraggiamento e motivazione, dovevano esserci benefici materiali. Da studente aveva fatto dei corsi di psicologia e sapeva cosa fare.

Le azioni di Fei avevano conquistato ancora di più il rispetto dei soldati.

"Lunga vita al re Alexander!" risuonò di nuovo per tutto il castello. Alcuni feriti ne furono commossi e iniziarono a piangere e a giurare di dedicare il resto della loro vita a seguire gli ordini del re. In questo mondo dove le vite della gente comune erano praticamente insignificanti, era proprio facile conquistare il supporto della gente.

Dopo aver organizzato i soldati, Fei diede il controllo al 'guru militare' Brook per pianificare la sorveglianza e la difesa delle mura, creando altre barriere.

Tornò nel retro del palazzo e ordinò che nessuno entrasse nella sua stanza. Doveva esaminare le sue ferite. Fortunatamente non erano troppo gravi.

La sua prima battaglia non era stata male. Non era rimasto ferite quando aveva affrontato i due guerrieri ad una stella. Solo dopo aver combattuto contro il guerriero a tre stelle Landes era rimasto ferito. Aveva fronteggiato il Colpo del Sole Esplosivo e aveva solo vomitato un po' di sangue.

Era ferito sopratutto nella spalla dov'era stato infilzato. L'energia del fuoco di Landes era entrata nel corpo di Fei e aveva scioccato i suoi organi interni, una ferita simile a quella di Pierce.

Fei aveva fatto una scommessa quando aveva lasciato intenzionalmente che il guerriero lo colpisse.

Aveva la forza e le abilità di un barbaro, così probabilmente sarebbe stato dotato anche di grandi difese. Avrebbe minimizzato i danni ricevuti da Landes.

In effetti aveva vinto la scommessa.

L'energia di un guerriero a tre stelle avrebbe dovuto distruggere i suoi organi interni, ma grazie all'armatura e alle difese del barbaro, aveva ricevuto solo uno shock. Non c'erano stati effetti letali.

Naturalmente era stato costretto a correre quel rischio, non era riuscito a trovare un altro modo per sconfiggere Landes se non ingannandolo. Se Fei non avesse fatto ritirare il guerriero a tre stelle dalle mura, sarebbe stato ucciso da tempo.

Non l'aveva fatto perché era impavido, ma era proprio perché aveva così tanta paura di morire che aveva dovuto rischiare il tutto per tutto.

.....

Dopo aver esaminato le sue ferite, Fei iniziò a fare qualcosa di molto importante.

Si sedette a letto e cercò di entrare nel mondo di Diablo. Se avesse voluto salvare le vite dei suoi soldati, sarebbe dovuto rientrare nel mondo di Diablo.

La sua idea era semplice.

Se poteva portare le abilità e gli attributi del personaggio di Diablo nel mondo reale, allora forse avrebbe potuto trasportare anche oggetti e pozioni.

Se avesse potuto portare le pozioni curative che potevano fare ripristinare completamente la vitalità ad una persona morente, allora avrebbe potuto salvare la vita di Pierce e di tutti gli altri soldati.

Così Fei era impaziente di entrare nel mondo di Diablo.

Meditò a letto. Si concentrò cercando di ricordare com'era entrato nel mondo di Diablo la prima volta. Cercò di comunicare con la strana voce nella sua testa.

Il risultato lo sorprese. Ci fu una risposta veloce.

"Il giocatore Fei chiede l'autorizzazione per entrare nel mondo di Diablo... Scansione spirituale valida... Verifica del tempo di gioco... Eccesso di tempo rimasto... Richiesta approvata... Conto alla rovescia... 3... 2... 1. Entrata!" Disse la voce fredda, eppure misteriosa.

Fei ebbe di nuovo il piacere di attraversare il portale stellare e provò stordimento mentre una strana ondata di energia attraversava il suo corpo.

.....

La scena che si trovò di fronte lo sorprese.

Ricordava di essere rimasto nell'Abisso del Male nelle Lande Insanguinate. Si aspettava di tornare nello stesso posto, ma non fu così.

Non era nemmeno nel Campo delle Ranger, né nel mondo di Diablo. Era di fronte ad uno schermo 3D.

Sullo schermo c'erano sette personaggi: amazzone, assassino, barbaro, druido negromante, paladino e incantatrice. Erano tutti di fronte ad un focolare. Ogni personaggio sembrava vivo, Fei poteva sentire perfino il loro respiro. Aveva la sensazione di trovarsi di fronte a sette persone.

'Questo... è lo schermo di selezione del gioco? Perché sono qui. Che...'

Mentre Fei stava pensando, vide un pulsante sotto lo schermo: crea un nuovo personaggio.

All'inizio rimase sbalordito, non riuscì a controllare il suo entusiasmo.

"Creare un nuovo personaggio? Significa che posso usare le altre classi e portare le loro abilità nel mondo reale?"

Una porta immaginaria si aprì di fronte a Fei. Poteva vedere il suo brillante futuro. C'erano numerose opportunità. Se fosse diventato un personaggio di livello 99 in modalità Inferno (la più difficile) e fosse riuscito ad usare quelle abilità nel mondo reale, quanto sarebbe diventato formidabile?

Stava sognando ad occhi aperti.

Le centinaia di abilità di tutte e sette le classi avrebbero sconvolto il mondo reale e nessuno sarebbe riuscito a sconfiggerlo.

"Pazzesco!!!" Fei non riuscì più a trattenersi.

Doveva provare per esserne sicuro. Ci pensò e decise di diventare un mago stavolta.

All'istante una splendida donna che rappresentava la classe dell'incantatrice si fece avanti. Mosse il suo bastone e fulmini precipitarono dal cielo; poi si inchinò verso Fei.

Il fondo dello schermo era cambiato in: conferma selezione.

Fei premette sì.

Lo schermo iniziò a scomparire e la sua vista si offuscò. Era il segno che stava entrando nel mondo di Diablo.

All'improvviso Fei pensò:

'L'incantatrice è un personaggio femminile! Quando diventerò un'incantatrice non diventerò una donna, vero?! Vero????!!!!!'




