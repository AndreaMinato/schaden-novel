---
title: Capitolo 160 – Uscita
pubDate: 2024-05-29T06:58:20.916Z
tags:
    - htk
---


Capitolo regolare,
0 capitoli in coda, 0/5
-Schadenfreude


Di fronte ai suoi occhi si era formato un tornado di cento metri di diametro. Come un pilastro connesso al cielo, si stava spostando lentamente verso la montagna di ossa. La foschia bianca continuava a precipitarsi con ferocia nel pilastro e il tornado stava aumentando sempre più di dimensioni. Presto avvolse l'intera montagna di resti.


Il tornado emanava una forza risucchiante irresistibile che sembrava connesse al soffitto di questo spazio misterioso.


Stavano anche sfrecciando enormi blocchi di ghiaccio da tutti e tre lati dell'abisso. Queste raffiche gelide erano quasi tangibili; nonostante Fei si fosse già spostato verso il centro di questo spazio misterioso, poteva sentire ancora l'atmosfera fredda. Aveva la sensazione che numerosi aghi gli stessero punzecchiando il viso. Era un gelo che andava ben oltre le previsioni di Fei.
Se non avesse usato tutto il suo potere magico, creando uno strato di elementi del fuoco attorno a lui, sarebbe già diventato un cadavere. Allo stesso tempo, una marea di aria calda veniva iniettata nello spazio misterioso dalle fenditure a forma di ragnatela. La Fiamma del Nucleo della Terra a volte appariva ed emanava un calore terrificante; Fei aveva la sensazione che la pietra del terreno si stesse ammorbidendo al punto da sciogliersi.


Queste due forze completamente opposte iniziarono una battaglia all'ultimo sangue in questa zona misteriosa.


Quando l'aria calda andò incontro a quella fredda, apparì una serie di magnifiche meraviglie meteorologiche.


Fei stava per aprire un portale e lasciare questo posto pericoloso, ma sentì una voce dal nulla chiamarlo: "Rimani, se rimarrai, otterrai un vantaggio che va oltre la tua immaginazione..."


Era una sensazione molto strana; era una voce molto vaga e sembrava possedere un calore che proveniva da un parente stretto.


Fei non era una persona così incauta da rischiare la vita per qualche beneficio; anzi, era molto cauto per la maggior parte del tempo. Tuttavia in quel momento per qualche motivo decise di rimanere. Tirò fuori una corda dal suo inventario e si legò stretto al pilastro di roccia più spesso e forte non troppo lontano dalla montagna di ossa. Allo stesso tempo, si aggrappò con forza al pilastro per evitare di venire trascinato dal tornado che stava diventando sempre più grande e terrificante. Usò anche tutto il potere magico nel suo corpo per proteggersi dal freddo dell'abisso e dal calore delle fenditure che invadevano a turno il suo corpo.


Era un processo estremamente doloroso.


Anche se aveva il Trucco di Arcanna, una serie di oggetti verdi di livello sette a proteggerlo, il freddo dell'abisso e il calore delle fenditure non erano semplici energie. Potevano penetrare attraverso l'equipaggiamento e invadere il suo corpo. Umani ordinari non sarebbero riusciti a tollerare questa sofferenza; era una sensazione simile al dolore provocato dalla Poione Hulk.
Questa energia lo congelava, poi lo arrostiva per metà. Tuttavia Fei riuscì a percepire chiaramente che la sua forza stava aumentando lentamente mentre queste due forze stavano distruggendo ripetutamente il suo corpo a turno.
Diverso dal processo con cui saliva di livello uccidendo mostri nel mondo di Diablo, ogni cellula del suo corpo stava sperimentando distruzione e rigenerazione; nel frattempo le impurità e le tossine nascoste nel suo organismo venivano annientate completamente...


Era piuttosto difficile, ma Fei mantenne la lucidità durante il processo. Fissò la montagna di ossa avvolta dal tornado; la chiamata misteriosa proveniva da lì.


In quel momento, fuoriuscì ancora più energia fredda e blocchi di ghiaccio e il calore, come se non volesse essere da meno, si intensificò significativamente. Le due forze differenti continuarono a scontrarsi e formarono altro vapore bianco e flussi d'aria violenti. Tra le montagne misteriose apparirono fulmini, lampi e altri numerosi fenomeni meteorologici; tutti insieme formavano un piccolo ciclo di pessimo tempo.


Il diametro del tornado stava diventando così grosso da coprire l'intera montagna di ossa. Mentre la forza risucchiante stava aumentando, risuonarono dei crepitii dalla vetta; alcune delle ossa più grosse furono trascinate verso l'alto e iniziarono a vorticare all'impazzata.


Gradualmente, sempre più resti vennero portati via dalle raffiche e rotearono con ferocia nel tornado.


All'improvviso Fei notò qualcosa di davvero strano. Non sapeva perché, ma da quando il tornado era iniziato, questi fenomeni avevano sempre avuto come centro la montagna di ossa, ad essere precisi, proprio la punta, senza mai divergere. Mentre il tornado si rafforzava, tutte le ossa che formavano la montagna furono risucchiate e volarono via come paglia, bloccate come se fossero in un qualche tipo di acquario.


Questa era la fonte della forza risucchiante che Fei aveva sentito quando era entrato nel corridoio dietro le enormi porte di ferro nella caverna sotterranea.


Negli ultimi venti giorni circa, Fei si era chiesto da dove provenisse questa trazione e ora la stava vedendo direttamente. La reazione dell'aria estremamente fredda e del calore creava un fenomeno metereologico. Questo tornado era molto più forte di tutti gli uragani di cui Fei aveva sentito parlare; sembrava che superasse ogni scala ideata dalla gente nella sua vita precedente e non era una sorpresa vedere una forza risucchiante così intensa.


Quando l'intera montagna di ossa fu trascinata nell'aria; finalmente Fei riuscì a vedere cosa c'era dietro.


Sembrava una pila di polvere d'ossa. Dato che era estremamente fine, fu trascinata via immediatamente dopo che i resti furono sollevati.


Le pupille di Fei si contrassero e mostrò un'espressione incredula.


C'era una formazione magica completa sotto la polvere e stava ancora funzionando! Brillando con ogni sorta di colore, rompeva lo spazio mentre questi bagliori si combinavano insieme e formavano un portale blu scuro. Era un portale molto simile a quello che si usava nel mondo di Diablo; era un ovale blu alto circa due metri. Luce blu acqua brillava ad intermittenza dalla fessura e da lontano pareva ambra condensata.


In quel momento la sensazione di familiarità che provava Fei aumentò.


Era sicuro che questo richiamo provenisse dal portale di teletrasporto blu scuro.


"Cosa c'è dietro questo portale che mi sta attirando così tanto?"


Fei ebbe l'impulso irresistibile di slegare la corda e precipitarsi nel portale a vedere. Ma durante questo momento critico, l'ultimo briciolo di lucidità che gli rimaneva gli impedì di farlo. Se avesse slegato la corda, sarebbe stato risucchiato sicuramente dal tornado terrificante e sarebbe stato ridotto in poltiglia dai resti demoniaci duri e affilati come armi divine che roteavano con una velocità folle. Non aveva possibilità di raggiungere davvero il centro del turbine ed entrare in quel portale misterioso.


Doveva inventarsi un'idea migliore.


Fei si costrinse a calmarsi.


Dopo due-tre ore, la velocità dei blocchi di ghiaccio e il flusso d'aria dall'abisso rallentarono, e il calore generato da sottoterra si indebolì. La pioggia torrenziale così si calmò e i fulmini presto scomparirono. Anche il tornado di fronte a Fei si stava indebolendo.


Poi, come aveva previsto Fei, tutto tornò alla calma.


Quando il vento rallentò, le enormi ossa che stavano volando tornarono a terra. Quelle più grandi e pesanti furono le prime ad atterrare. Caddero sulla formazione e sul portale; nonostante fossero pesanti, la formazione non ne fu minimamente danneggiata. Lentamente, sempre più ossa caddero e si impilarono l'una sull'altra; presto si formò una nuova montagna. Il tornado sembrava un'agile mano enorme che posava ogni pezzo nella posizione più adatta. Più si andava in alto, minore sarebbe stato il diametro. Presto l'ultimo pezzo d'osso venne posato sulla cima della montagna.


Poi la polvere d'osso cadde lentamente e piovve sui resti.


Nonostante il vento stesse diminuendo, stava ancora tremando e mettendo sotto pressione questa nuova montagna. Tutta la polvere che pioveva dal cielo "sprofondò" gradualmente in fondo attraverso le fessure delle ossa... Infine il tornado scomparì e tutte le ossa si erano impilate una sull'altra riformando una montagna nuova di zecca.


Fei rimase sbalordito dopo aver assistito all'intero processo.


Che maestria!


Era la vera maestria della natura!


"Allora è così che si forma la montagna di ossa bianche. L'abisso gelido e la Fiamma del Nucleo della Terra eruttano ogni venti giorni. Creano tutti quei fenomeni meteorologici e riformano anche la montagna di ossa bianche!" Questo spiegava perché, quando era arrivato qui, non aveva trovato un briciolo di polvere su questa vetta di ossa bianche. Era così nuova che gli aveva perfino fatto pensare che qualche creatura nascosta avesse formato questa montagna di ossa terrificante.


Fei cercò di "scavarsi" un varco tra le ossa per raggiungere il portale e la misteriosa formazione magica, ma era quasi impossibile. Questi Resti Demoniaci erano così stretti che riuscì solo ad estrarre qualche osso dalla superficie. Erano davvero duri e Fei non riuscì ad usare la sua spada tagliente per farsi strada.


"Sembra che debba formulare un piano migliore in seguito!"


Fei decise di rinunciare alla missione. Forse avrebbe potuto fare un tentativo dopo essere diventato abbastanza forte o aver trovato qualche modo per resistere ai forti venti. Ma ora non poteva!


Fei aveva ottenuto molti benefici assistendo a questi fenomeni meteorologici. Il suo corpo era stato rafforzato grazie alle due energie completamente opposte dell'abisso e delle fenditure, la forza del suo fisico era raddoppiata almeno una volta. Dato che il suo corpo era già molto speciale ed era immune alla pozione Hulk, i suoi miglioramenti furono proprio sorprendenti.


Per Fei era molto importante.


Questo significava che avrebbe potuto sfruttare ancora meglio le tecniche e il potere che aveva ottenuto nel Mondo di Diablo; il suo fisico era troppo debole per usare tutta la sua forza.


Dopo questo incidente, Fei tornò nel Mondo di Diablo. Continuò ad allenarsi intramezzate da momenti di pace.


In un batter d'occhio passarono altri dieci giorni. In questo periodo di tempo Fei ripeté la stessa routine: uccidere mostri per salire di livello, usare il potere Zen della sua modalità assassino per rivedere le pergamene di energia aggiungendo più canali, aiutare Charsi a fare un progetto, forgiare ogni tipo di oggetto, venire istruito dalla sacerdotessa Akara e apprendere conoscenze sulla magia dal vecchio Cain... il limite di tempo di un mese era arrivato e doveva tornare a Chambord!





