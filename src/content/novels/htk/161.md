---
title: Capitolo 161 – Il re di Chambord è tornato?
pubDate: 2024-05-29T07:58:20.916Z
tags:
    - htk
---


Capitolo regolare,
0 capitoli in coda, 0/5
-Schadenfreude


Città di Chambord.


Tra i duecentocinquanta regni sotto la giurisdizione dell'Impero Zenit, i paesi a sei stelle erano deboli e avevano un territorio piccolo. Una persona da sola avrebbe potuto costruire facilmente regni del genere. Non molte persone avrebbero prestato attenzione a questi paesi.


Da quattro mesi fa però, quando il re Alexander era tornato alla normalità all'improvviso, la situazione era cambiata in un modo imprevedibile.


Gli altri regni sottoposti non avevano saputo della battaglia contro l'esercito di guerrieri dalle armature nere, ma l'attacco avvenuto durante l'incoronazione e le notizie dell'annientamento della coalizione che aveva attaccato Chambord si diffusero velocemente per l'impero Zenit.


Dicerie del re di Chambord Alexander e del valore dei suoi sottoposti si diffusero in lungo e in largo come le onde d'erba dorata tra le pianure ventose fuori dalle mura di Chambord. Nonostante il continente Azeroth non fosse al livello della terra con i suoi organi di stampa moderni, messaggi del genere si espandevano velocemente.


All'inizio alcune persone reagirono sbuffando.


Quanto poteva essere forte un piccolissimo regno a sei stelle? Figuriamoci la coalizione delle nove nazioni, anche il regno Chishui da solo poteva annientare facilmente Chambord nell'arco di tempo in cui si poteva pranzare e catturare l'intera famiglia reale. Era impossibile che abbattesse i nove paesi.


Ma un'informazione successiva smentì brutalmente gli scettici.


Nell'arco dell'ultimo mese, alcuni dei paesi che si diceva fossero stati sconfitti da Chambord avevano mandato dei diplomatici a Chambord, il loro atteggiamento era timido mentre consegnavano i compensi di guerra. Il modo in cui le nazioni erano state sconfitte in modo così umilianti attirò l'attenzione degli altri re. Questa reazione aveva confermato la notizia delle vittorie precedenti di Chambord.


Ormai i paesi di livello superiore si svegliarono e iniziarono a riesaminare l'ascesa del piccolo regno.


La situazione aveva iniziato a farsi interessante!


In meno di venti giorni sarebbe iniziata l'esercitazione dei 250 paesi affiliati. L'evento avrebbe determinato il fato di tutti i regni sottoposti, ma al tempo stesso per chi era ambizioso era un'occasione per competere. Nessuno voleva, durante un momento così cruciale, dover affrontare un rivale così misterioso, rompendo così il delicato equilibrio precedente.


Così nella città di Chambord iniziò a riversarsi un'ondata di persone di altri paesi come emissari, spie, commercianti, bardi, mercenari, avventurieri... Un gran numero di persone con varie intenzioni si erano presentate a Chambord. La piccola frontiera non era mai stata così vivace.


Naturalmente l'afflusso di stranieri mise alla prova anche l'ordine pubblico di Chambord.


Nel mondo dove vigeva la legge della giungla era fin troppo comune che una provocazione facesse sguainare le armi ai guerrieri e i mercenari e li spingesse ad iniziare uno scontro per decidere chi aveva ragione. Inoltre alcuni provocarono deliberatamente dei problemi per mettere alla prova la forza di Chambord. Ci furono tafferugli continui in città.
Il primo tentativo del ministro della giustizia di restaurare l'ordine fu un po' disorganizzato e caotico. Questo fu un grosso problema per il ministro Bast, ma i comandanti di reggimento dei due cavalieri dello Zodiaco, Drogba e Pierce, insieme a decine di cavalieri sacri, presto risolsero il problema.


Finalmente le strade tornarono alla calma.


"Guardate, i due bestioni di Chambord!"


"Quei due bestioni? Quelli che sembrano piuttosto stupidi? Sono stati loro a rendere invalidi gli undici maestri dei mercenari della Foglia d'Acero, per poi mandarli in quella cosiddetta 'Lista Nera'?"


"Sì, erano loro. Vedi quel tipo moro? È stato lui a piegare lievemente la schiena e a far girare il capitano dei mercenari al picco delle due stelle fino a stordirlo, non poteva nemmeno lottare... È davvero terrificante. Non l'hai visto di persona, sospetto che potrebbe perfino buttare giù le mura del castello!"


"E quel tipo dai capelli bianchi, le sue mani sono paragonabili ad armi divine. Può distruggere qualsiasi arma e armatura e si dice che finora nessuno sia riuscito a parare uno dei suoi colpi..."


"Oh cielo, dove hanno trovato questi due selvaggi?"


"Non lo so... Ma non sottovalutare quel gruppo di uomini forzuti dietro quelle due bestie, i cavalieri dorati di Chambord. Alcuni hanno visto che i loro allenamenti sembrano lotte corpo a corpo all'ultimo sangue. Quei due uomini forzuti hanno buttato a terra due bestie..."


Quando la squadra di pattuglia di Drogba e Pierce passarono per la via, i giovani mercenari seduti nel locale chiusero la bocca. Nessuno osava comportarsi in modo spudorato come dieci giorni fa. I tutori dell'ordine, i cavalieri dello Zodiaco di Chambord e i poliziotti si erano fatti un nome, scioccando completamente gli estranei che non volevano ubbidire alle regole.
Nella Lista Nera, puntuale ogni giorno, risuonavano grida agghiaccianti che trasformavano chiunque fosse ostile in una pecora docile. E ora, non appena vedevano i due bestioni di Chambord chiamati i cavalieri dorati insieme ai Cavalieri dello Zodiaco, sentivano un'enorme pressione e non osavano nemmeno parlare ad alta voce. Sotto i loro sguardi, avrebbero avuto la sensazione di essere fissati da un mostro infernale.


I mercenari nel locale iniziarono a rilassarsi solo dopo che la pattuglia scomparì nell'angolo più lontano della città.


"Uhuhuh, finalmente se ne sono andati... Maledizione. Quando mi guardano non me la sento nemmeno di bere!"


"Bere? È quasi il momento che appaia la dea. Sbrighiamoci e andiamo a vederla!"


"La dea?"


"Ehi, non dirmi che non lo sai. Ogni pomeriggio a quest'ora una dea a cavallo di un enorme cane nero appare nelle pianure vicino al fiume fuori città. Molti dicono che sia l'incarnazione di una dea. Si vocifera che perfino i cigni neri che migrano si fermano a vedere il suo splendido viso."


Mentre il giovane mercenario parlava, i suoi occhi brillavano. Mentre bevevano whisky di malto, i loro livelli di testosterone si alzavano. Sentendo che c'era una bellezza, il gruppo di persone si alzò e si diresse fuori dalla città. Anche altri avventori nel locale seguirono la folla.


Fuori città.


Le pianure autunnali sembravano una distesa dorata. Il vento fresco soffiava maestoso facendo ondeggiare il mare dorato.


Nuvole bianche fluttuavano nel cielo limpido e la luce del sole riscaldava le sconfinate praterie. Un gruppo di cavalli galoppavano tra l'erba come draghi che nuotavano con orgoglio nell'oceano. Sopra una collina c'era un grosso cane nero, era sdraiato nel prato chiudendo gli occhi con fare assonnato. Sessanta Bestie del Fuoco Ruggenti vigilavano attorno come leali guardie del corpo.


Era un tranquillo paesaggio d'autunno che riempiva di gioia moltissime persone.


Tuttavia una ragazza vicino al grosso cane nero rubava la scena.


La sua pelle era bianca come la neve, i suoi occhi erano limpidi come l'acqua. Aveva un temperamento nobile ed elegante, facendo vergognare gli spettatori della loro inferiorità e spingendoli a non profanare questa scena.


Sembrava che tutta la bellezza del mondo fosse concentrata sul corpo di questa ragazza e nulla potesse farle perdere la compostezza.


I giovani mercenari erano usciti dalla città e si erano diretti verso il ponte di pietra e il ponte levatoio d'acciaio solo per vedere la scena.


Erano tutti folgorati sul posto, avevano perso la capacità di pensare.


Poteva esistere una donna così splendida al mondo?


I loro cuori sembravano sul punto di volare via dal loro corpo mentre guardavano la dea, se avessero potuto accompagnarla per il resto della vita non avrebbero avuto rimpianti.


Un giovane tra la folla perse la testa, come se avesse perso il suo spirito. Iniziò a camminare stordito verso la ragazza. Vicino a lui, un compagno un po' più grande reagì con prontezza, lo afferrò e gridò: "David, sei impazzito? Vuoi morire?"


"Io... volevo solo parlarle!" Il giovane si dimenò dalla stretta.


"Parlare? Sai chi è lei? È la fidanzata del re Alexander, la figlia del primo ministro di destra Bast, la futura regina di Chambord. Perfino i due bestioni e i Cavalieri dello Zodiaco devono comportarsi come gattini ubbidienti di fronte a lei... Guarda quel grosso cane accanto a lei, può sbranare perfino guerrieri a due stelle.
Una leggenda dice che il re di Chambord Alexander sia andato nell'abisso infernale per catturare Cerbero..." Più il suo amico parlava, più i suoi discorsi diventavano incredibili ed esagerati: "Vedi quelle bestie scarlatte di quarto livello attorno a lei? Sono tutte feroci. Si dice che poco meno di quindici giorni fa abbiano schiacciato a morte più di dieci pervertiti... Stranamente queste bestie feroci si comportano come meri servi con la fidanzata del re di Chambord."


Alcune persone attorno lo ascoltarono.


A quanto pareva questa ragazza sbalorditiva aveva delle origini così misteriose e non era affatto semplice come sembrava. Se non altro sembrava molto talentuosa nel domare le bestie astute attorno a lei.


"Che peccato, una ragazza così bella sposa il re di Chambord che è un idiota leggendario!" Disse con rabbia e amarezza il giovane mercenario che si era finalmente fermato.


"Il re di Chambord non è più un idiota, basta che guardi il suo codice dei dodici cavalieri di bronzo..."


Il compagno più vecchio fu sul punto di aggiungere altro che all'improvviso...


Dang dang dang!!


L'enorme campana di ferro alle porte di Chambord iniziò a suonare, dopo chissà quanto tempo era rimasta in silenzio.


La campana interruppe la pace della città e i suoi rintocchi riecheggiarono per le strade, spaventando uno stormo di uccelli tra le montagne. Un'improvvisa tensione ed entusiasmo iniziarono a diffondersi per l'intera Chambord.


Nelle praterie dorate distanti, il cane nero che stava strizzando gli occhi e sonnecchiando all'improvviso spalancò gli occhi e drizzò le orecchie. Accanto a lui, la splendida donna che aveva mostrato indifferenza nell'ultimo mese mostrò un piacevole sorriso sincero.
Balzò sul dorso del cane nero, fischiò e i cavalli e le più di sessanta Bestie Ruggenti del Fuoco che stavano giocando nell'ombra si allinearono in una formazione. Poi, iniziarono a galoppare dietro il cane nero, facendo tremare la terra, e si diressero verso Chambord.


"Che... il re Alexander sia finalmente uscito dall'isolamento?!"


La città piena di estranei dalle intenzioni diverse rivelarono espressioni scioccate, tutti spostarono gli sguardi verso il palazzo.





