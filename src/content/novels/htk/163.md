---
title: Capitolo 163.1 – La famosissima Chambord e i regni ostili che le porgono i loro rispetti
pubDate: 2024-05-29T09:58:20.916Z
tags:
    - htk
---


Capitolo regolare,
0 capitoli in coda, 0/5
-Schadenfreude


Notizie di come il re di Chambord aveva completato il suo allenamento ed era uscito dall'isolamento si diffusero rapidamente per il regno.


La gente degli altri regni che era venuta qui per fare da spia e radunare informazioni era diventata ancora più attenta e attiva. Il motivo per cui erano qui era per vedere quanto era forte questa Chambord in ascesa, così i loro paesi si potessero preparare meglio per l'imminente Esercitazione Militare di Zenit.
L'impero aveva 250 regni affiliati; anche se la maggior parte dei sovrani e dei loro regni era debole, c'erano un po' di cospiratori e di figure ambiziose. Avevano i loro secondi fini e volevano considerare tutti i loro avversari nei loro piani futuri. Perciò radunare informazioni era molto importante per loro.


Naturalmente erano presenti anche alcune organizzazioni che raccoglievano e vendevano informazioni.


Tutte queste persone pensavano che sarebbe stato difficile ottenere ciò che volevano ed erano pronte a fare qualche sacrificio per riuscirci. Tuttavia nessuno di loro si aspettava che il giovane re avrebbe organizzato una festa in piazza di fronte al tempio sacro subito dopo aver finito il suo allenamento.
Tutti videro il bel sovrano di Chambord con la sua splendida fidanzata simile ad una dea e futura regina ai festeggiamenti. Anche tutte le figure chiave e gli ufficiali del settore civile e militare erano apparsi. Aspetto più sorprendente, si era presentata anche la principessa Tanasha dell'impero Zenit. Parlava con familiarità con il re di Chambord, come se fossero vecchi amici che non si erano visti per un po'.


Questi festeggiamento diedero a quasi tutti i ricognitori e i "detective" la possibilità di incontrare ogni figura influente di Chambord e valutare la vera forza del regno.


Ciò che li riempì ancora di più di gioia fu il culmine dei festeggiamenti, il re di Chambord fece una "dimostrazione militare". Le due truppe strane e misteriose: i Cavalieri Sacri e i Poliziotti svelarono il loro volto e mostrarono a tutti di che pasta erano fatti.


C'erano solo cinquanta persone tra i Cavalieri Sacri. Ognuno di loro era a bordo di un cavallo demoniaco di quarto livello, le Bestie Ruggenti del Fuoco. Erano i trofei della battaglia di Chambord contro altri nove regni. Questo rientrava nelle aspettative dei ricognitori e delle spie, ma ciò che brandivano li fece sudare freddo; enormi scudi provvisti di uncini che sembravano più delle porte ed enormi asce da guerra e spade spesse lunghe come una spada... Era un tema comune tra le loro armi, erano tutte enormi!


I Poliziotti invece ammontavano a duecento persone. Indossavano armatura leggera ed elmi dalla guardia a T. In una mano tenevano lance, con l'altra scudi, e i loro cavalli da guerra erano di massima qualità, sembravano davvero potenti e vigorosi. Quando i duecento soldati caricarono per la piazza, emanarono un'atmosfera un po' assassina e maestosa.


I cittadini di Chambord erano contentissimi di vederlo.


In confronto ai soldati che sembravano dei contadini al verde quattro mesi fa, queste truppe rappresentavano un miglioramento drastico e magnifico. Tutti loro avevano visto i cambiamenti avvenuti in questi quattro mesi e avevano visto in che direzione stava marciando Chambord. Quando videro i soldati feroci e sicuri e le loro armi spaventose, sentirono un senso di sicurezza senza precedenti.


Ma le spie e la gente dei vari altri regni sembravano ottimisti. In effetti si aspettavano di vedere delle truppe numerose dalla stretta gerarchia; dopotutto questo era il regno che aveva distrutto l'esercito formato da altri nove regni. Tuttavia il settore militare di Chambord principale era composto da trecento soldati. Inoltre, a giudicare dai sussurri degli abitanti, erano davvero tutti i soldati che aveva Chambord e non c'erano truppe nascoste.


"Come... Tutto qui? Il re di Chambord ha sconfitto le truppe dei nove regni con questi soldatini?" Nelle parti più esterne della piazza, molti avevano risposto in segreto a tutte le domande che avevano.


"Ci sono solo trecento soldati. Anche se sembrano molto forti, quanti danni possono fare?" Alcuni tirarono un sospiro di sollievo: "Sembra che il signor conte fosse stato troppo cauto, non c'è bisogno di preoccuparsi."


"Un settore militare di questo livello è lontano da quello descritto dalle dicerie. Sembra che le truppe formate dai nove regni fossero delle mammolette. Che peccato che più di sessanta Bestie Ruggenti del Fuoco siano cadute nelle mani del re di Chambord! Forse posso pensare ad un modo per ottenerle!" Alcune persone stavano diventando avide; dopotutto erano un enorme tesoro quelle bestie magiche.


Naturalmente non tutte le spie e la gente degli altri regni erano avidi e miopi.


Alcuni nascosti nell'oscurità avevano visto dettagli e indizi che molti altri si erano persi.


"La forza del re di Chambord è enorme e difficile da stimare. Sembra che sia avanzato ad un livello ancora superiore nell'ultimo mese... Si diceva che avesse ucciso un guerriero a tre stelle in passato, così probabilmente è molto vicino ad un guerriero a quattro stelle!"


"Il rapporto tra il re di Chambord e la principessa Tanasha non è normale. Che nascondano un segreto misterioso e sconosciuto?"


"Ci sono un po' di guerrieri degni della nostra attenzione. Forse il signor visconte sarà interessato a loro. Se potrà reclutare queste persone, il regno di Chambord non sarà più una minaccia..."


I festeggiamenti terminarono solo quasi a mezzanotte. Eccetto un gruppo ristretto di persone, molti altri che erano calmi pochi giorni fa iniziarono a muoversi in segreto.


Tre giorni dopo l'esercito di Chambord che avrebbe partecipato all'Esercitazione Militare di Zenit iniziò a spostarsi verso la capitale rumorosamente e con orgoglio.


Il vento autunnale faceva sventolare le bandiere rettangolari di Chambord. Ogni bandiera era stata ricamata dalla regina. Raffiguravano un cane a due teste con una spada e un'ascia in bocca. Questo simbolo era stato ideato personalmente da Fei. Naturalmente l'archetipo doveva includere il grosso cane Nerino. I pali delle bandiere svettavano nel cielo, sembravano draghi che volavano nel cielo; ululavano mentre cercavano di districarsi dai pali e sfrecciare via.


Tutti i cittadini di Chambord si affacciarono ai lati della strada principale e lanciarono fiori e rami che rappresentavano vittoria, onori e coraggio. I soldati erano i mariti, i figli e gli amanti degli abitanti del regno. Tutte queste persone guardarono i loro cari iniziare il loro viaggio a cavallo. Fecero le loro preghiere con riluttanza, desiderando che tornassero tutti vittoriosi... Fei era proprio di fronte alle truppe. Indossava un'armatura leggera di colore nero, i suoi lunghi capelli mori sventolavano al vento mentre cavalcava il grosso cane. Sembrava tutto nero eccetto la sua pelle. Fletté le braccia con presenza spettacolare mentre abbracciava e teneva la sua splendida fidanzata Angela tra le braccia.


Oggi anche Angela indossava un'armatura delicata; era raro che portasse un equipaggiamento del genere. Sotto l'elmo giallo i suoi capelli neri setosi sventolavano nell'aria e il suo lieve profumo intrigò Fei. Tutti coloro che la guardavano sarebbero rimasti a fissarla incantati mentre lei sorrideva radiosa. Angela era già bella, ma emanava un'atmosfera diversa quando portava l'armatura.


Il comandante del reggimento dei Cavalieri dello Zodiaco Peter-Cech, Drogba e Pierce, Lampard l'ex numero uno di Chambord, Oleg il guardiano, Emma la ragazzina bionda, la guardia personale del sovrano Fernando Torres e molte altre persone seguivano Fei. Questa truppa includeva quasi tutti i maestri e i guerrieri del regno. Fei aveva lasciato solo il suo suocero Bast e Brook al comando di Chambord.


Nel gruppo c'era anche la carrozza magica della principessa Tanasha, insieme alle sue guardie e ai suoi servi.


Questa "Dea dell'Intelligenza" era rimasta a Chambord per troppo tempo e finalmente aveva deciso di tornare nella capitale.


Dopo mezz'ora, la truppa partì per un lungo viaggio e scomparì tra le pianure verde dorato. Tutti i cittadini usciti dal castello per salutare le truppe si girarono e tornarono indietro riluttanti. Sulle mura difensive, i due grandi ministri di Chambord: Bast e Brook, rimasero sul posto a guardare finché l'ultima bandiera non scomparì all'orizzonte.


"Quando sua maestà tornerà, forse Chambord sarà diventata un regno affiliato di terzo livello... Oh, probabilmente di secondo livello, vero?"


"Secondo livello? Brook, probabilmente non hai capito pienamente le ambizioni di sua maestà..." Il vecchio Bast rise: "Sua maestà probabilmente non considera nemmeno un granché il secondo livello... Nessuno sa davvero cosa succederà a Chambord dopo questa Esercitazione Militare. Tuttavia, dato che sua maestà è partita, non possiamo battere la fiacca. Il nostro sovrano pigro ci ha lasciato molti compiti da completare!"


Brook batté piano il parapetto di fronte a lui e disse con fare eroico: "Ahah, sì. Ogni volta che penso al piano che ci ha spiegato sua maestà mi inizia a ribollire il sangue. Se possiamo raggiungere quegli obiettivi, allora chi oserà sottovalutare il nostro regno?"


"Ah, non mi aspettavo che una persona severa come te avesse un lato così emotivo!"


"Eheh..."


.....


Il territorio di Chambord era così piccolo da essere misero. L'esercito non era stato veloce, ma dopo quattro ore di viaggio erano già uscite dal territorio di Chambord ed erano entrate nel regno Raice adiacente. Non erano nemmeno usciti dalle pianure dorate al momento.


Il regno Raice era di quinto livello. Anche se anch'esso era debole, era molto più formidabile della Chambord del passato. Quando il regno di Chambord era stato nel suo momento peggiore, il regno Raice non era stato amichevole e aveva praticamente infierito. C'erano stati numerosi scontri tra i due paesi e Chambord aveva perso la maggior parte delle volte.
Di conseguenza i reali di Chambord non avevano potuto fare altro che consegnare con riluttanza i loro tesori. Il re di Raice un tempo aveva detto agli altri sovrani che se avesse voluto tesori e splendide donne, sarebbe potuto andare a Chambord e prendere ciò che voleva... Da questo si poteva capire facilmente che rapporto ci fosse tra i due regni.


Perciò Raice era uno dei loro nemici.


"Fate attenzione e rimanete in allerta!"


Cech fece un cenno e più di venti Cavalieri Sacri furono mandati in ricognizione. La spedizione di Chambord così ora stava monitorando tutto quello che stava accadendo nel raggio di due-tre chilometri.


Un enorme uccello dall'apertura alare superiore ad un metro volava nel cielo. La gente nella truppa lo vide scendere dal cielo e atterrare sulla spalla di Fei, sfregandosi contro di lui. Sapevano tutti che era un animale del re; nessuno di loro sarebbe stato così stupido da tentare di abbatterlo con una freccia per ottenere uno spuntino.





