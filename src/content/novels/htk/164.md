---
title: Capitolo 164 – Pulire il Filo della Spada
pubDate: 2024-05-29T10:58:20.917Z
tags:
    - htk
---


Capitolo regolare,
0 capitoli in coda, 0/5
-Schadenfreude


Le Bestie Ruggenti del Fuoco sfrecciarono nel vento e la brezza autunnale soffiava per i capelli biondi del cavaliere e il suo mantello rosso scuro. Sotto il tramonto l'arco lungo e le frecce riflettevano una gelida luce dorata.


In quel momento tutti i membri del regno di Raice si spaventarono, nessuno osò ribattere e parlare in difesa del cavaliere che era stato ucciso dalla freccia. Nonostante questo giovane nobile fosse stato una figura piuttosto influente, ora anche il re stava cercando di asciugarsi il sudore freddo mentre pregava, sperando che l'ira del cavaliere divino in lontananza si fosse spenta e andasse via senza indagare ulteriormente su questo incidente.


Di recente, l'improvvisa ascesa di Chambord aveva riempito di paura il regno di Raice. La coalizione dei nove paesi aveva attraversato Raice durante il suo viaggio d'andata e naturalmente erano ben consapevoli della potenza di quell'esercito. Se non altro avrebbe potuto ridurre in polvere all'istante Raice.
Ma quell'esercito potentissimo era stato annientato completamente. Se Chambord li avesse attaccati, allora non avrebbero avuto nessuna speranza di sopravvivere. Per questo l'intero regno, dal re stesso fino ai normali cittadini, viveva nella paura. Così, quando aveva sentito che il re di Chambord sarebbe passato dal loro territorio per partecipare all'Esercitazione, il sovrano di Raice aveva avuto un'idea.
Finché avesse potuto spegnere la rabbia del re di Chambord, allora sarebbe riuscito a mantenere la sua posizione, così che importava abbassarsi come una putt***la per una volta.


Chiaramente il cavaliere di Chambord aveva sentito parole irrispettose dette da quel maledetto nobile, per questo lo aveva ucciso con un solo colpo. Ora però nessuno nel regno di Raice osò rimproverarlo per aver ammazzato il loro nobile. Speravano solo che sua maestà il cavaliere potesse sbrigarsi e spegnere le fiamme della rabbia nel suo cuore, possibilmente senza riferire nulla al re di Chambord... altrimenti Raice sarebbe stata spacciata.


In quel momento il paffuto e bianco sovrano quasi ebbe l'impulso di dare qualche calcio al corpo del nobile... Perché ca**o dovevi dire delle pu****ate. Puoi morire se vuoi, ma non trascinare un intero regno con te!


"Frush!"


Le Bestie Ruggenti del Fuoco sibilavano nel vento, il cavaliere di Chambord distolse da loro il suo sguardo freddo, si girò e scattò via.


Poi l'intero regno di Raice tirò un sospiro di sollievo.


Il sovrano diede un ordine dopo essersi calmato pienamente: "Trasmetti i miei ordini, da oggi in avanti tutti devono rispettare la gente di Chambord. E dì a quei piccoli nobili che faranno meglio a comportarsi bene d'ora in avanti! Se uno di loro desterà l'ira del re di Chambord, nessuno potrà salvarli!"


.....


Fei naturalmente si era accorto di ciò che era accaduto dietro di lui.


Dopo aver ucciso quel nobiluomo insolente, la guardia del corpo Fernando Torres tornò indietro e la prima cosa che fece fu riferire tutto quello che era successo. Fei si limitò a sorridere lievemente e non si arrabbiò perché prima o poi avrebbe dovuto sistemare cattivi vicini come il regno di Raice.
Adesso però era più importante combattere per i loro interessi e il potere durante l'Esercitazione. Non c'era fretta di tornare indietro ad uccidere quei miseri animaletti, per questo Fei aveva continuato a fare avanzare il suo esercito.


In quanto regno sussidiario di quinto livello, nonostante le frontiere di Raice fossero un po' più ampie di Chambord, al calare della notte le truppe attraversarono completamente questo regno e arrivarono in un altro territorio, il regno Blackstone.


Se Raice era solo un cattivo vicino, allora Blackstone era il nemico mortale di Chambord.


Durante l'Esercitazione di tre anni fa, era stata Blackstone a complottare con alcuni grandi paesi che avevano usato sotterfugi malvagi contro Chambord, e così era riuscita a raggiungere il quarto livello schiacciando Chambord. Per quanto riguarda gli attriti e le battaglie tra Raice e Chambord, la maggior parte di questi conflitti erano stati provocati segretamente da Blackstone. A parte il regno di Raice, c'erano ancora quattro regni vicini che avevano una forza simile a quella di Chambord ed erano stati tutti convinti o costretti da Blackstone a mostrare ostilità nei confronti di Chambord.


Dopo questi attriti, il regno di Blackstone era riuscito ad ottenere un'enorme ricchezza, specialmente saccheggiando la popolazione.


L'ostilità tra Chambord e Blackstone era durata per molti anni ed era diventato poco chiaro da molto tempo chi fosse nel giusto e chi nel torto. Tuttavia, non molto tempo fa, il sovrano di Blackstone aveva già dichiarato che avrebbe bruciato completamente Chambord durante questa Esercitazione. Inoltre, durante la cerimonia di incoronazione, Blackstone aveva mandato degli uomini a provocare direttamente Fei, e si era anche unita alla cospirazione contro la principessa. Tuttavia sfortunatamente per il regno, non avevano trovato nemmeno i corpi dei loro uomini...


Quella notte, la spedizione di Chambord si accampò vicino ad un lago nei pressi di una foresta nel territorio di Blackstone.





