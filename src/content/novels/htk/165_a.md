---
title: Capitolo 165 – Maestri tutti in azione, intento omicida nella notte (prima parte)
pubDate: 2024-05-29T11:58:20.917Z
tags:
    - htk
---


Capitolo regolare,
0 capitoli in coda, 0/5
-Schadenfreude


Le grida e i clangori metallici svegliarono all'istante la ragazza dal suo dolce sogno. Angela si alzò immediatamente e vide Fei già in piedi che brandiva una spada tagliante.


Si calmò e chiese: "Alexander, cosa sta succedendo?" Si sentiva sempre al sicuro accanto a Fei.


"Vedremo!" Fei prese il suo mantello rosso scuro e lo usò per avvolgere Angela: "Esci fuori insieme a me, facciamo vedere ai soldati che il loro re e la loro regina sono proprio dietro di loro."


In quel momento anche la ragazzina bionda, Emma, si era destata. Era ancora davvero assonnata.


I tre uscirono insieme dalla tenda.


I poliziotti di Chambord reagirono molto velocemente. Si erano già posizionati in una formazione difensive, I cinquanta enormi scudi a torre neri si legarono insieme grazie a degli uncini ai lati e formarono un muro difensivo mobile. Questa parete si piegò e circondò la tenda del re per proteggerlo da ogni possibile proiettile. Anche se alcuni soldati avevano avuto solo il tempo di mettersi un paio di pantaloni, i loro enormi muscoli sporgenti esposti al freddo li faceva sembrare più robusti e coraggiosi.


In confronto ai poliziotti, i Cavalieri Sacri reagirono ancora più velocemente. Era proprio ovvio che questi cinquanta soldati fossero andati a dormire con le loro armature. Indossavano il loro equipaggiamento ed erano saliti sulle loro Bestie Ruggenti del Fuoco sotto la guida di Drogba, Pierce e del guardiano Oleg.
Con le loro enormi asce devastanti, inclinarono i loro corpi in avanti e le Bestie Ruggenti del Fuoco iniziarono a battere il terreno con i loro zoccoli frontali come tori arrabbiati. Non appena avessero ricevuto un ordine da Fei, sarebbero sfrecciati in avanti a distruggere qualsiasi ostacolo.


I due guerrieri più potenti dei Cavalieri dello Zodiaco, i comandanti Peter-Cech e Frank-Lampard erano saltati entrambi su due alberi alti accanto all'accampamento. I loro lunghi capelli svolazzavano al vento e le loro figure alte e robuste davano un senso di sicurezza a tutti. Come due tigri feroci, osservarono con attenzione cosa stava succedendo mentre i loro mantelli rosso scuro fluttuavano nell'aria.


Il grosso cane nero rilasciò un ruggito roco mentre una luce terrificante brillò nei suoi occhi.


Non troppo lontano dalla tenda del re, soldati d'élite di Zenit proteggevano la tenda della principessa Tanasha. Il capitano dei cavalieri Romain e la spadaccina Susan erano in allerta d'avanti all'accampamento.


Grida e clangori metallici si stavano avvicinando sempre di più.


Le torce numerose sembravano stelle in una notte oscura. Era proprio chiaro che una marea di persone si stessero caricando verso di loro.


Ma l'aspetto più sorprendente fu che questa truppa si fermò all'improvviso a settecento metri di distanza dai soldati della spedizione di Chambord. Grazie alle luci fioche, Fei vide che erano cavalieri del regno di Blackstone. Ce n'erano circa tre o quattrocento, tutti con armature brillanti e le loro armi assomigliavano ad una foresta mentre puntavano verso l'alto. I cavalli da guerra ansimavano pesantemente e i cavalieri battevano le loro armi contro le loro corazze. Anche se stavano gridando e facendo trambusto, non si avvicinarono alle truppe di Chambord.


"Pronti!"


Sotto il comando di Cech, riecheggiò una serie di clangori metallici dall'accampamento di Chambord. Lunghe spade vennero estratte dalle guaine, asce affilate furono alzate e le lance furono puntate in avanti. Sia i Poliziotti che i Cavalieri Sacri sembravano frecce incoccate sul punto di essere tirate. Non appena avessero ricevuto un ordine, avrebbero caricato e fatto a pezzi i nemici.


La loro presenza fece irrigidire per un secondo i nemici che stavano gridando.


Tuttavia... "Ahahahahah, ritiriamoci!"


Nessuno si aspettava che i cavalieri di Blackstone, che erano così robusti e alti, avrebbero riso. I tre-quattrocento cavalieri girarono i loro cavalli. Poi i cavalieri frustarono le loro cavalcature e scomparirono velocemente nell'oscurità della notte. Non avevano intenzione di attaccare in realtà.


"Era solo una finta?"


Fei si accigliò. Quando vide persone come Cech e Lampard osservarlo in attesa di una risposta, scosse la testa, fece un lieve cenno e lasciò che i suoi soldati tornassero a riposare.


Come previsto, questa provocazione non finì così semplicemente.


Dopo circa un'altra ora quando tutti erano tornati a dormire e avevano riniziato a sognare, risuonarono di nuovo grida e rumori di zoccoli. Tutti si svegliarono di nuovo e si resero conto che i cavalieri del regno di Blackstone erano tornati per tormentarli ancora. E come l'ultima volta, si fermarono a circa sei-settecento metri di distanza dall'accampamento di Chambord e non superarono il segnale d'avvertimento rappresentato dalla freccia dalla piuma bianca e dalla linea che avevano fatto sul terreno.


Dopo aver gridato per un po', ridevano e si ritiravano direttamente.


Questo evento si ripeté più volte. Alla fine della notte, questo tormento si ripeté più di dieci volte.


All'alba i cavalieri del regno di Blackstone finalmente scomparirono e non tornarono. Tuttavia Fei capì chiaramente dalle loro espressioni che tutti i soldati si erano stancati. Dopotutto non avevano riposato affatto. Peter-Cech ordinò ai Cavalieri Sacri di fare i bagagli e prepararsi a partire. Allo stesso tempo, mandarono molti ricognitori per osservare con attenzione ogni attività anormale che poteva accadere in un raggio di due-tre chilometri.


Le truppe di spedizione iniziarono a spostarsi. Fei era a bordo del grosso cane nero; si sfregò il mento mentre rifletteva.


Mentre procedevano, non videro più il grande gruppo di cavalieri di Blacksone. Ma c'erano più di una decina di spie del regno di Blackstone che seguivano le truppe di Chambord e monitoravano i loro movimenti. Drogba e Pierce, i più forti guerrieri irascibili che odiavano riflettere troppo stavano diventando impazienti.
Stavano quasi per uccidere questi ricognitori con un colpo d'ascia, ma Cech li fermò. Anche se questi cavalieri di Blackstone non avevano buone intenzioni, le truppe di Chambord stavano viaggiando per i loro territori. Non importava dove andassero questi soldati, erano liberi di vagare dove vogliono. Se Pierce e Drogba avessero caricato contro queste decine di cavalieri e li avessero annientati, non sarebbe stato giustificabile e questo forse avrebbe causato più problemi per questo viaggio verso la capitale di Zenit. Inoltre il re Alexander non aveva detto nulla, così doveva avere fatto altre considerazioni. Cech non voleva che questi due uomini forzuti e imprudenti rovinassero il piano del sovrano.


Il regno di Blackstone era di quarto livello, così i suoi territori erano molto più vasti di quelli di Chambord e Raice. Dopo che le truppe di spedizione viaggiarono per un intero giorno, non erano ancora uscite dai suoi territori.


Ma circa al tramonto, le truppe uscirono finalmente dalle pianure.


Vedere le montagne, le colline, le dense foreste e le giungle da lontano fece esultare i soldati di Chambord. Alcuni di loro si sfogarono e iniziarono a cantare. Ai molti soldati di Chambord che non avevano mai viaggiato fin qui prima d'ora facevano un po' male gli occhi dopo aver continuato a fissare le pianure dorate infinite. Una catena montuosa continua e delle colline ripide diedero loro la sensazione familiare e intima di tornare a casa.


La vetta che stavano vedendo si chiamava montagna del Sole Bruciante. Una parte della montagna erano nei territori di Blackstone e altre regioni appartenevano a numerosi regni affiliati; dall'altra parte della catena montuosa si trovava la capitale dell'impero Zenit.
Anche se non era paragonabile alle montagne dietro Chambord che erano ripide, magnifiche e sconfinate, contenevano molti minerali. Era la numero uno in termini di depositi di ferro tra tutte le vette nei territori di Zenit. Questo era uno dei motivi per cui Blackstone era potente ed era riuscita a raggiungere il quarto livello. Avevano soldi e risorse. Al confronto Chambord era molto più povera.
Se Chambord non avesse ottenuto le due splendide vittorie consecutive, avrebbe avuto problemi a procurare un equipaggiamento di base ai suoi soldati.


Nella montagna del Sole Bruciante c'erano numerose fosse d'estrazione di diverse dimensioni sparse dappertutto come stelle nel cielo. In qualche modo queste fosse facevano da fortezze militari. C'erano molte torri di guardia e posti di blocco lungo la via e ogni strada era protetta. Quando le truppe di spedizione si avvicinarono alle montagne, il numero di cavalieri di Blackstone erano aumentati drasticamente. Tuttavia sarebbero solo apparsi da lontano e mai entro un chilometri di distanza dalle truppe di Chambord.


Tuttavia se Chambord voleva arrivare in tempo per l'Esercitazione Militare a San Petersburg, poteva solo attraversare queste montagne.


Il viaggio era così lungo da poter fare morire perfino dei cavalli. Le truppe di spedizione finalmente arrivarono ai piedi della montagna.


A questo punto era già buio. Fei ebbe un'idea mentre guardava le fortezze militari di Blacstone protette dalle guardie. Ordinò a Cech di richiamare tutti i ricognitori fuori e di posizionare l'accampamento ai piedi della montagna, visibile alle fortezze militari accese dalle luci.


Dopo la mezzanotte, i cavalieri di Blackstone apparirono di nuovo.


Non erano ancora andati oltre ad un raggio di cinquecento chilometri dalle truppe di spedizione di Chambord. Ridevano come pazzi e li provocarono battendo le armi contro li scudi. Fecero del loro meglio per fare più rumore possibile e causare più guai ai soldati di Chambord nell'accampamento non troppo lontano. Quando videro che i soldati si stavano alzando all'improvviso, risero con orgoglio.





