---
title: Capitolo 166 – Incontro tra Due Re
pubDate: 2024-05-29T12:58:20.918Z
tags:
    - htk
---


Capitolo regolare,
0 capitoli in coda, 0/5
-Schadenfreude


Gli assassini notturni iniziarono e terminarono velocemente.


In meno di dieci minuti, la cavalleria di Blackstone di duecento uomini fu annientata dopo l'ultimo grido. I sei maestri di Chambord non si fermarono e svanirono velocemente come fantasmi nell'oscurità. Eccetto per il sangue che scorreva a terra a fiumi e l'odore di sangue della battaglia appena avvenuta, non rimasero altre tracce.


Dopo più di un'ora, finalmente riecheggiarono altri suoni.


Una piccola squadra di cavalieri con armature argentate si precipitò fuori dalla fortezza di pietra lontana con delle torce in mano. I loro cavalieri stavano chiacchierando e ridendo tra di loro, e l'atmosfera era davvero tranquilla. Presto si avvicinarono al campo di battaglia.
Quando furono sul punto di arrivare, un cavaliere con un occhio solo si accigliò con curiosità mentre le sue guardie camminavano. Fece un cenno ai cavalieri che stavano caricando verso di lui a tutta velocità, facendoli rallentare immediatamente. Brandirono le loro spade e strinsero i loro scudi mentre entravano tutti in allerta.


"C'è un odore di sangue così intenso. Che il principe Eric e i suoi uomini abbiano già combattuto contro i bastardi di Chambord?"


Con questa domanda in mente, il cavaliere orbo avanzò lentamente. Vide una piccola collina cupa nell'ombra. Una brezza notturna soffiò all'improvviso e portò un tanfo che fece venire loro l'impulso di vomitare. I cavalli si spaventarono, nitrirono per la paura e si ritiravano continuamente. Il cavaliere orbo scese da cavallo, prese una torcia da uno dei suoi compagni e la lanciò in avanti.


Woosh!


Le fiamme brillarono nella brezza notturna e illuminarono l'oscurità di fronte a loro.


"Cielo... cosa sto vedendo?"


Ogni cavaliere ebbe la sensazione di essere in un abisso gelido; si gelò il sangue nelle loro vene.


Nessuno si aspettava che questa piccola collina fosse composta da cadaveri di soldati del regno di Blackstone. Sangue, armature strappate, spade infrante, lame spezzate, cavalli morti, ossa bianche e teste umane... erano stati impilati tutti l'uno sull'altro uniformemente da qualcuno. Sopra questa collina fatta di corpi era stata infilzata una testa con un elmo. Sangue stava colando per l'asta e la maggior parte di di esso si era coagulato... "No... è il principe Eric!!!" Gridò il cavaliere orbo con fare incredulo.


"Chi li ha attaccati?"


"Devono essere stati quei tipi di Chambord... Devono aver fatto loro un agguato e avranno fatto un attacco a sorpresa al principe Edric. A parte loro, nessuno può competere con il principe Eric e i suoi uomini..."


"Così crudele, nessuno è sopravvissuto!"


Questi cavalieri erano sconvolti. Mentre il vento notturno soffiava tra gli alberi, numerose foglie caddero a terra.
Questi cavalieri ebbero la sensazione che numerosi assassini si stessero nascondendo nell'oscurità, pronti a lanciare un attacco letale. Il paesaggio attorno era spaventoso e spettrale; dato che i loro nemici potevano uccidere il principe Eric e i suoi duecento cavalieri, il loro gruppo di venti non sarebbe potuto resistere nemmeno per un secondo se il nemico avesse davvero voluto ucciderli. Il cavaliere orbo si rese conto velocemente del pericolo che stavano correndo, così prese la testa del principe Eric dalla lancia sulla "collina" e la avvolse con cautela nel suo mantello.
Dopodiché si girò velocemente, balzò sul suo cavallo e scappò velocemente da questo luogo con i suoi cavalieri, come se stesse rischiando la vita rimanendo un secondo di più qui.


Erano arrivati veloci come il vento, ma erano scappati come cani randagi; non si erano nemmeno presi cura dei corpi dei loro compagni seppellendoli appropriatamente.


.....


Lo splendido sole dorato scalò gradualmente le montagne del lontano est e coprì la terra con un brillante bagliore.


Era un altro mattino bello, ma silenzioso.


C'era solo uno scintillio rosso nel cielo, come se il sangue l'avesse tinto. Era molto chiaro e attirava l'attenzione.


Le truppe di Chambord tornarono ad avanzare. Marciarono verso l'entrata delle montagne del Sole Ardente. La temperatura era ancora un po' gelida. Angela ed Emma si diressero verso la vettura magica della principessa Tanasha e le tennero compagnia. Fei salì sul grosso cane nero e guidò i soldati. Quando vide il bagliore rosso nel cielo, rise e disse: "Oh, vedete? Il sangue ha macchiato il cielo. Dev'esserci stato qualche scontro sanguinoso questa notte..."


Tutti attorno al re risero.


Due dei suoi seguaci, Pierce e Drogba, stavano cavalcando delle Bestie Ruggenti del Fuoco dietro di lui. Sfregarono le lame delle loro asce sentendo ancora un po' di sete di sangue mentre pensavano a ciò che era accaduto la scorsa notte. Il grasso ed enorme guardiano Oleg ovviamente era ancora immerso nello splendido ricordo, ma il comandante dei Cavalieri dello Zodiaco Cech era ancora silenzioso. Esaminava con attenzione i dintorni e vide in lontananza dei cavalieri sacri su delle Bestie Ruggenti del Fuoco che stavano portando una piccola bandiera verde. Questo significava che andava tutto bene.


Lampard sorrise, stava cavalcando una Bestia Ruggente del Fuoco dietro Fei. La scorsa notte era la prima volta che aveva usato i Pugni Veloci come il Fulmine in battaglia e la loro efficacia aveva superato le sue aspettative. Usando l'energia di tipo fulmine, la sua velocità d'attacco potenziata da pochi canali di energia segreti fu davvero impressionante.
Lampard non si sarebbe mai sognato che sarebbe riuscito ad allenare nuovamente la sua energia del fulmine dopo quella distruzione devastante e non si sarebbe mai aspettato di poter ottenere un nuovo metodo di allenamento inimmaginabile. La sua energia da guerriero si era ripristinata così velocemente.
Non riusciva ad immaginarsi che tipo di potere e risultato avrebbe potuto ottenere se avesse potuto allenare i Pugni Veloci come il Fulmine al picco del suo stadio, dato che il re Alexander aveva detto che questa pergamena di allenamento non era stata ancora perfezionata.


Mentre stringeva i pugni, Lampard sentì il potere che gli era mancato per molto tempo.


Quando le truppe di spedizione si avvicinarono ai piedi della montagna, videro sempre meglio la fortezza di Blackstone.
Questa costruzione fatta di materiale nero era stata eretta vicino alla montagna, dove le sue mura difensive coprivano tre direzioni. Le pareti erano alte circa venti metri ed erano molto dure e ferme. Quando Fei diede loro un'occhiata più attenta, capì che erano fatte da minerali di ferro non raffinati ammassati insieme. Sulla cima di due montagne dietro la fortezza erano state costruite statue di guerrieri alte duecento metri. I parapetti sulle mura difensive erano uniformi e c'era una marea di soldati pesantemente armati di guardia
 Era una fortezza strategica facile da proteggere, ma difficile da assediare! Inoltre bloccava perfettamente l'unica via per le montagne del Sole Bruciante che conduceva alla capitale San Petersburg, così avrebbe giocato un ruolo importante nell'approfittarsi di Chambord!


Se le truppe di spedizione avessero voluto arrivare a San Petersburg in tempo, avrebbero dovuto attraversare la fortezza di Blackstone.


Tuttavia Chambord e Blackstone al momento erano in piena ostilità, sarebbe stato difficile per loro passare. Se le truppe di spedizione non avessero esposto la bandiera che mostrava che si stavano dirigendo verso l'Esercitazione Militare, sarebbero stati trattati come invasori non appena fossero entrati nel territorio di Blackstone. Qualcuno aveva raccomandato a Fei di scegliere un'altra via ed evitare di passare per le montagne del Sole Ardente.
Volevano dirigersi verso San Petersburg camminando sul confine delle montagne dato che le Bestie Ruggenti del Fuoco e i cavalli da guerra erano veloci. Così sarebbero riusciti ad arrivare in tempo. Ma Fei aveva rifiutato.


Se l'avessero fatto, non avrebbe mostrato che Chambord aveva paura di Blackstone?


Fei avrebbe attraversato la fortezza di Blackstone con orgoglio.


Prima che si avvicinassero, le porte della fortezza si aprirono all'improvviso. Poi risuonò una serie di corni. La polvere nel terreno fu sollevata da una carica di cavalieri neri; erano almeno duemila. Un anziano dai capelli e la barba dorati di circa cinquant'anni guidava la carica. Indossava un elmo dorato coperto di diamanti. La sua espressione era cupa e il suo sguardo era pieno di ferocia. Puntò le mani avanti e i cavalieri si divisero in due formazioni e caricarono verso le truppe di spedizione di Chambord da due lati con manifesta ostilità e intento omicida.


"Formazione: Difesa!"


Cech mantenne la calma. Gridò un ordine e i cinquanta cavalieri sacri balzarono dalle Bestie Ruggenti del Fuoco e incastrarono i loro scudi scudi torreggianti insieme. Formarono all'istante un muro difensivo mobile che si dispose a V. Proprio di fronte, il guardiano Oleg rise ferocemente stringendo la sua enorme ascia.
Dietro Pierce e Drogba erano l'uno accanto all'altro con due martelli... I tre guerrieri assetati di sangue non mostrarono nessuna paura di fronte al nemico e rivelarono perfino espressioni entusiaste.


Crack crack crack!


I cento Poliziotti si divisero in due gruppi. Uno rimase seduto sul cavallo e incoccò l'arco. Dardi dalle piume bianche brillavano al sole e mirarono ai nemici che stavano caricando. Questi soldati erano tutti arcieri di livello divino e potevano uccidere cinquanta membri d'élite nemici con una raffica. L'altro gruppo protesse la vettura della principessa per impedire che sua altezza e la futura regina Angela venissero attaccate.


Per quanto riguardava il re Alexander, rimase solo la sua guardia del corpo Fernando Torres accanto a lui.


Agli occhi di ogni soldato, il loro sovrano era un esperto invincibile che non aveva bisogno della protezioni di guerrieri più deboli. Sarebbe stato un insulto per lui se fossero rimasti di fronte al loro re.


I cavalieri di Blackstone si affrettarono.


Anche se avevano una forte presenza, non caricarono, né iniziarono subito l'attacco. Invece accerchiarono le truppe di spedizione di Chambord. Cavalcarono attorno al nemico in cerchio mentre scontravano le loro lance con gli scudi, emettendo forti fragori. Il clangore dei duemila scudi sembrava un terremoto dovuto a dell'ira divina. Erano suoni così fragorosi da essere tangibili. Un vento violento soffiò la polvere da terra verso la gente di Chambord circondata in mezzo.


Era una battaglia tra aure.


Sul campo di battaglia, se la presenza di un esercito fosse stata utilizzata appropriatamente, avrebbe fatto arrendere il nemico senza nemmeno dover combattere.


In molte situazioni, i soldati novellini che non avevano mai combattuto sarebbero crollati e si sarebbero cagati addosso sperimentandolo per la prima volta.


Era ovvio che questi duemila cavalieri fossero veterani che avevano superato numerose battaglie. Erano esperti nel creare un'enorme presenza. Anche se erano poco più di duemila, creavano un'aura simile a quella di diecimila soldati. I palmi di ogni soldato di Chambord cominciarono a sudare.
Le loro labbra si seccarono e cominciarono a deglutire per il nervosismo. Dopotutto non avevano mai partecipato ad una vera battaglia in guerra.


Tuttavia non era importante perché Chambord aveva un super cane nero.


"Woof! Woof! Woof!"


Il grosso cane nero rilasciò un ruggito con rabbia, era così forte che sembrava l'ululato di un drago.


Accadde l'inimmaginabile. L'ululato del cane coprì all'istante la presenza dei duemila cavalieri. Inoltre ebbe un effetto scioccante sui cavalli, più di una decina di cavalcature di Blackstone che stavano galoppando attorno alle truppe di spedizione di Chambord collassarono a terra per la paura. I loro corpi iniziarono a fremere e schiuma bianca fuoriuscì dalle loro bocche. I cavalieri non se lo aspettarono e caddero a terra come sacchi di patate a causa dello slancio... Questa scena fece scomparire immediatamente l'aura intimidatoria dei cavalieri di Blackstone.


Tutti i membri di Chambord non esitarono a ridere per questo.


"Fermi!"


Gridò l'anziano con l'elmo d'oro e i cavalieri di Blackstone ubbidirono. Le decine di poveri cavalieri caduti erano stati già ridotti in poltiglia dai loro compagni. La ferocia e l'odio nello sguardo del vecchio erano così grandi che sembravano potersi solidificare. Divise i cavalieri a metà e cavalcò in avanti verso Fei, fissandolo. Brandiva una spada dorata e le sue vene stavano sporgendo.
Dopo un po' una delle sue mani lasciò con riluttanza la presa sulla spada e disse con ferocia: "Sono Condi, il re di Blackstone. Re Alexander, lascia gli assassini del mio terzo principe Edric e i miei duecento cavalieri e vi lascerò andare. Altrimenti...!"


Mentre diceva questo, tutti i cavalieri attorno a Chambord mirarono le punte delle loro lance verso di loro per rinforzare la minaccia del loro re.


La loro aura assassina era tangibile.


"Yawn... Auh. Non so di cosa stai parlando." Fei si stiracchiò e disse: "Qualcuno è stato ucciso la scorsa notte? Non c'è da meravigliarsi che l'alba fosse così rosea stamattina. Le grida della scorsa notte mi hanno impedito di riposare bene stanotte. Re di Blackstone, la sicurezza e l'ordine nel tuo territorio sono pessimi!"


"Tu..." L'anziano dai capelli e la barba dorati era così arrabbiato che quasi gli venne un infarto. La sua espressione divenne molto seria mentre gridava: "Alexander, come osi comportarti con tale arroganza di fronte ai miei soldati d'élite. Eheh, hai ucciso un principe di un regno affiliato di livello 4, la legge sarebbe dalla mia parte se portassimo questo caso di fronte all'imperatore. Se lo volessi, potrei dare un ordine e fare perdere il suo erede alla famiglia reale di Chambord!"


Fei guardò i cavalieri assetati di sangue attorno con noncuranza e disse con sdegno: "Fateci spazio entro dieci secondi e lasciateci passare. Altrimenti... il re di Blackstone non avrà più un re!"


Dopo aver detto questo, il corpo di Fei tremò lievemente. Tutti ebbero la sensazione che i lineamenti della sua figura fossero diventati sfocati per un secondo. Il sovrano di Blackstone sentì un po' di freddo al collo e se lo toccò con fare sorpreso. Scoprì che la barba bionda che aveva tagliava con cura ogni mattina era diventata più corta. Poi vide il re di Chambord disperdere la sua barba bianca nel freddo vento autunnale... Ogni cavaliere di Blackstone sussultò per lo shock.


A parte alcuni guerrieri di alto livello, nessuno vide come il re di Chambord si era mosso e aveva attaccato.





