---
title: Capitolo 168 – In attesa del grande sovrano (prima parte)
pubDate: 2024-05-29T14:58:20.919Z
tags:
    - htk
---


Capitolo regolare,
0 capitoli in coda, 0/5
-Schadenfreude


Dopo aver sentito questo urlo sorprendente, videro un adolescente magro che si stava dimenando come un pazzo. Le sue spalle erano state trafitte brutalmente da diversi soldati di Blackstone usando un enorme uncino di ferro. Il giovane stava impazzendo di dolore e le sue grida erano strazianti. Tuttavia gli ululati, le preghiere e il suo pianto non ebbero molto effetto, invece erano considerati fonte di divertimento agli occhi di quei soldati.


Il povero ragazzo era stato trascinato per oltre venti metri, lasciando una lunga scia di sangue.


Dopo essere stato trascinato nella piccola piazza di pietra, il giovane fu legato spietatamente ad un pilastro di pietra dai soldati truci con degli uncini ricurvi. Gli uncini di ferro scavarono nei suoi muscoli e, immediatamente dopo, un ufficiale iniziò a frustarlo. Chiaramente a questo povero giovane non rimaneva molta forza vitale e perse i sensi. Fremette istintivamente solo una o due volte e perse perfino le energie per gridare...


Fei si accigliò ancora di più.


Proprio in quel momento...


"Puah! Questo maledetto e misero schiavo di Chambord, avrei dovuto darlo in pasto ai cani! Osa davvero mostrare pigrizia, ora vedrete come lo spellerò vivo!" L'ufficiale gretto frustò spietatamente il giovane e poi lo rimproverò con rabbia come se non si fosse divertito abbastanza mentre il ragazzo stava già per morire.


"Capo, anche questa putt****a proviene da Chambord?" Chiese un altro soldato.


"Beh, sei mesi fa il gruppo di mercenari Lama di Sangue l'ha mandato qui e hanno detto che proveniva da Chambord... Ca**o se sono stato cieco, ho visto il suo culo magro e ho provato compassione, così l'ho tenuto in città a pulire la caserma, ma chi sapeva che questa putt****a avrebbe osato rubare le mie cose. Tutti i bastardi di Chambord sono miseri e spregevoli. Dicono che il loro re idiota sia tornato alla normalità adesso, ma secondo me avrebbero dovuto mandare da tempo quel ritardato a fare da minatore per noi..." L'ufficiale continuò ad insultare.


In lontananza, Fei si infuriò immediatamente.


Era di Chambord?


Quel giovane proveniva da Chambord?!


Accanto a lui, Peter-Cech, Frank Lampard e altri membri d'élite avevano tutti un buon udito e naturalmente avevano sentito la conversazione tra quei soldati. Immediatamente si riempirono di furia e si resero conto che la situazione stava per volgere al peggio.
Da quando sua maestà il re era tornato normale, era stato l'assoluta incarnazione della compassione, della giustizia, del coraggio e di una potenza impareggiabile, inoltre... di sicuro era famoso per difendere gli oppressi.
In passato, durante i festeggiamenti per la vittoria contro l'esercito di cavalieri neri, Fei aveva osato massacrare dieci cavalieri e il loro capo Semak, di fronte al principe dell'impero.
Così, senza dubbio sua maestà il re non si sarebbe preoccupato di essere dentro la fortezza di Blackstone. L'avrebbero pagata cara per aver destato l'ira del sovrano.


Chew chew chew chew...


Risuonarono gli scatti di archi e quattro frecce affilati colpirono quei soldati quasi allo stesso tempo. Un dardo penetrò attraverso il braccio dell'ufficiale che stava tenendo la frusta e lo inchiodò al pilastro di pietra. Gli altri tre furono colpiti alle ginocchia. Ci furono schizzi di sangue e furono costretti ad inginocchiarsi.


Non era stato Fei ad intervenire, era opera del biondo Fernando Torres, la sua guardia personale.


Questa guardia era molto intelligente e lavorava sodo. Dopo che la pozione Hulk aveva raffinato il suo corpo, non solo si era allenato duramente per raggiungere lo stadio delle due stelle, aveva imparato dalle potente mercenaria Elena delle tecniche divine di tiro con l'arco. All'inizio era stato promosso da Fei a guardia del corpo dopo che era quasi morto per un'azione valorosa, così naturalmente non era il tipo di persona a cui piaceva vedere oppressi dei deboli.
Parlando di personalità, probabilmente avrebbe protetto la sua gente ancora più di Fei. In quel momento però aveva pensato anche alla situazione. Aveva capito che in effetti era poco adatto che sua maestà punisse quelle canaglie, così aveva deciso di intervenire prima di Fei.
Inoltre i suoi attacchi erano andati dritti al punto, aveva controllato bene le frecce e li aveva soltanto feriti senza ucciderli.


Fei annuì con soddisfazione verso Fernando Torres, poi fece cenno a tutti di rimanere vigili. Si avvicinò al pilastro insieme a Lampard e altri sei guerrieri d'élite.


Fei evocò la spada viola e, scuotendola, ruppe facilmente le catene uncinate che legavano il giovane. Non disgustato dal sangue, prese gentilmente il ragazzo tra le braccia e poi passò alla modalità Paladino. Una lieve aura dorata iniziò ad espandersi attorno al suo corpo mentre attivava Preghiera. Poi un piccolo anello dorato partì dal suo palmo e scomparì nel corpo del giovane.


Il Paladino di Fei aveva quasi raggiunto il livello 34, così la sua tecnica Preghiera era stata ben allenata, permettendogli di controllare liberamente le dimensioni dell'anello.


Nel mondo di Diablo, questo anello dorato poteva guarire 100 punti vita in dieci secondi. Nel mondo reale, gli effetti di questo anello dorato ovviamente non sarebbero stati convertiti in numeri, ma il loro potere curativo sarebbe stato ovvio. Dopo che l'anello dorato scomparì nel giovane, il suo corpo cominciò ad emanare una lieve luce dorata e le sue ferite esterne iniziarono a guarire rapidamente.
Tutte le lesioni si ripararono da sole e anche i buchi delle dimensioni di un polso sulle sue spalle smisero lentamente di sanguinare e guarirono.


Sembrò riprendere lentamente i sensi e il giovane gridò di dolore. Poi, come se si fosse svegliato da un incubo, iniziò a tremare prima ancora di riaprire gli occhi e cominciò ad implorare...


"Ahhhhhh!! Da dove vengono questi cani selvaggi? Volete morire? Come osate fare una cosa del genere al vostro maestro Robbie, a me! Volete proprio crepare, non è vero?!" L'ufficiale iniziò a fare il grosso. Estrasse la freccia del suo polso con fare truce e gridò: "Taylor, Eddie... che ca**o state facendo bast**di? Ca**o, uscite fuori e uccidete quei cani che non sanno con chi hanno a che fare!"





