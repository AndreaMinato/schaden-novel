---
title: Capitolo 168 – In attesa del grande sovrano (seconda parte)
pubDate: 2024-05-29T14:58:20.920Z
tags:
    - htk
---


Capitolo regolare,
0 capitoli in coda, 0/5
-Schadenfreude


I 30 o 40 cavalieri di Blackstone iniziarono a caricare da una fortezza di pietra vicina brandendo lame affilate.


Fei non batté nemmeno ciglio, un altro anello dorato si formò nella sua mano e scomparì nel corpo del giovane.


Stavolta non era davvero un'abilità da paladino, ma gli stava donando un po' d'energia sacra. La coscienza del giovane chiaramente era molto confusa e nel panico, e quest'aura sacra poteva disperdere la paura e il male, e calmare l'anima.


In effetti il giovane magro smise di tremare.


"Ah... questo... oh no... Andatevene! Scappate! Non preoccupatevi per me!"


L'adolescente aprì gli occhi. Il suo sguardo era molto limpido, il suo colore assomigliava a quello di una sorgente per Fei. Vide le ferite di frecce dei soldati e capì subito cos'era accaduto. Ciò che sorprese Fei e i sei membri d'élite era stato che la prima reazione del giovane non era stato di chiedere aiuto o protezione.
Anche se il suo corpo scheletrico tornò a tremare per la paura, non aveva pensato a sé stesso, ma a sollecitare Fei e gli altri di partire: "Persone di buon cuore, sbrigatevi e andatevene via di qui, non preoccupatevi per me, questi demoni vi uccideranno..."


"Andarsene? Ahahah, troppo tardi! Feccia, io, Robbie, vi schiaccerò e vi farò implorare pietà!" L'ufficiale che aveva ricevuto i rinforzi sembrò ancora più arrogante. Più di 40 soldati circondarono Fei e gli altri: "Sbrigatevi, inginocchiatevi di fronte all'ufficiale Robbie e implorate pietà. Così vi faremo a fettine un po' meno dopo!"


Lo sguardo di Fei divenne tagliente, sembrava che due spade gelide fossero passate lungo il collo dell'ufficiale. Iniziò ad emanare un'intensa aura assassina e quei soldati di Blackstone non osarono nemmeno fare un passo avanti.


Fei diede una pacca gentile sulla spalla del giovane, si chinò e chiese con calma: "Non temere piccoletto. Dimmi, qual è il tuo nome?"


"Luca... il mio nome è Lukamond Richie, figlio di Caruso!"


Il giovane sembrò aver capito qualcosa. Dopo aver osservato con attenzione Fei e i sei uomini muscolosi accanto a lui, e aver notato che tutte le sue ferite stavano scomparendo velocemente, percepì l'aura potente, ma premurosa che avevano nei suoi confronti. Si avvicinò con cautela a Fei.


"Va bene, Luca, dimmi, perché ti hanno picchiato?" Chiese con pazienza il sovrano.


"Le gambe dello zio Zola sono rotte... era troppo ferito per lavorare in miniera... nessuno ha badato a lui... ed è stato gettato nella fossa degli uomini morti ed era sul punto di morire di fame... Io... ho preso di nascosto un pezzo di pane nero da dargli, ma sono stato scoperto dal capitano Robbie..." Il piccoletto riferì tutto a Fei e non poté che tremare nuovamente mentre parlava con un po' di incoerenza.


"Solo per un pezzo di pane nero?" Fei ne fu sbalordito.


"Anche perché provengo da Chambord..." Il piccoletto abbassò la testa e strinse i pugni. Fei vide chiaramente un bagliore di speranza e orgoglio brillare negli occhi del giovane. "I soldati del regno di Blackstone odiano e temono Chambord, e anche lo zio Zola proviene da Chambord.
Hanno sentito che il nuovo re di Chambord ha inventato un sistema di governo saggio e ha anche sconfitto la coalizione dei nove regni, e ha detto che prima o poi sua maestà il re condurrà un esercito invincibile qui per uccidere questi demoni maledetti e salvarci. Per questo i soldati hanno rotto le gambe allo zio Zola e lo hanno gettato nella fossa degli uomini morti..."
Dopo aver detto queste parole l'espressione del giovane si riempì d'ansia: "Mi chiedo se sua maestà il re farà come ha detto lo zio Zola, guidando un esercito invincibile per venire qui a salvarci... Sono morte già troppe persone, zio Tom, Zietta Carla e il piccolo Roddy. Sono stati picchiati a morte da questi demoni..."


Alla fine il ragazzo aveva parlato di qualcosa che lo aveva scosso nel profondo. Radunò il coraggio e indicò i soldati di Blackstone mentre le lacrime già cadevano a cascata, singhiozzando.





