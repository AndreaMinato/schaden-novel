---
title: Capitolo 169 - Sono... il Re di Chambord (prima parte)
pubDate: 2024-05-29T15:58:20.920Z
tags:
    - htk
---


Capitolo regolare,
10 capitoli in coda (Federico), 0/5
-Schadenfreude


Fei sospirò; non sapeva se avrebbe dovuto provare rabbia o vergogna.


Sfregò piano la testa del ragazzo mentre si alzava lentamente.


Fei all'improvviso provò amarezza guardando questo giovane valoroso. Le parole del piccolo Lucas furono come schiaffi per il re. Prima Fei pensava di essere stato un buon sovrano e si sentiva soddisfatto... Chi sapeva che così tanti suoi cittadini venivano maltrattati e torturati nei territori nemici, ma speravano ancora di venire salvati da questo inferno?


Fei iniziò a sudare incontrollabilmente. Si era reso conto di non essere stato un buon re, le parole del piccolo Lucas avevano toccato il punto più fragile e profondo nel suo cuore.


"Ehi, chi sei? Non intrometterti. Questi bast***i di Chambord meritano tutti di morire... Ridammi quel piccolo bastardo. Perdonerò voi miserabili e vi lascerò andare..." Il tono dell'ufficiale militare si addolcì.
Si era reso conto che queste persone non erano deboli o  facili da gestire. Un po' di soldati di Blackstone gli avevano segnalato la presenza di una grande squadra di uomini che dovevano essere alleati di questi sette.


"Scappa. Non preoccuparti per me signore. Questi demoni sono davvero spaventosi. Vi uccideranno davvero..." Lo sguardo limpido di Lucas si riempì d'ansia. Lacrime cristalline iniziarono a velargli gli occhi mentre cercava di farli fuggire, incluso Fei, ignorando la sua sicurezza: "Andate, so che il re di Chambord si vendicherà per noi!" Aggiunse frettolosamente.


"Lucas, sei un guerriero, un vero guerriero!!"


Fei si mise di fronte al piccolo Lucas. La sua schiena spessa sembrava un'enorme montagna che proteggeva il ragazzo. Poi gettò un'occhiata alle persone attorno a lui, Lampard, Drogba, Oleg e gli altri, che erano così arrabbiati che le loro facce avevano cambiato forma. Annuirono lievemente e con un'espressione assassina disse gelidamente: "Uccidiamoli!"


Questa parola rappresentava l'arrivo del cupo mietitore.


Come se fosse stato aperto il vaso di Pandora, i demoni iniziarono a seminare morte nella fortezza di Blackstone.


Il primo a passare all'azione fu Frank-Lampard. Era il guerriero più potente tra i sei.


Dal suo pugno destro apparì una luce bianca accecante che poi si condensò ed esplose. Le correnti elettriche assomigliavano a brillanti fuochi artificiali e tutte le persone che lo stavano guardando sentirono bruciore agli occhi. Quando furono costretti a chiuderli, sentirono una serie di crepitii di ossa e metallo.


Pugni Veloci come il Fulmine!


Rapidi come una saetta, era una velocità che andava oltre la normale velocità di reazione della gente comune.


Tra tutti qui, Fei era il solo a vedere i movimenti e le traiettorie dei pugni di Lampard, nel momento in cui la sfera del fulmine esplose, questo ex numero uno di Chambord aveva scagliato più di cento colpi e ogni pugno equivaleva all'attacco a tutta forza di un guerriero a quattro stelle di livello inferiore.


Questa era la potenza terrificante dei Pugni Veloci come il Fulmine.


Non erano solo rapidi, erano anche formidabili!


A parte Fei, Peter-Cech era il terzo più forte e aveva visto solo vaghe immagini residue a mezz'aria. Il guardiano Oleg, il promettente Torres e gli altri due uomini forzuti erano molto più deboli di Lampard e non riuscirono a vedere affatto i suoi movimenti. Ogni nuovo canale di energia che Fei aveva aperto con l'aiuto dell'energia Zen della modalità assassino aveva i suoi poteri misteriosi.
Le connessioni di energia dei Pugni Veloci come il Fulmine si specializzavano in rapidità e potenza, e creavano anche terrificante scariche elettriche che potevano intorpidire il nemico e peggiorare i suoi tempi di reazione.


Bam! Bam! Bam! Bam!


Dopo una serie di forti tonfi, i quaranta esplosero a mezz'aria e furono ridotti in una pioggia di sangue. Erano solo soldati ordinari. Dopo essere stati colpiti da Lampard, le loro ossa si spaccarono e la loro carne fu ridotta in polvere. Quando soffiò il vento, diventarono una pioggia rossa. Era una scena davvero terrificante!


Pierce, Drogba e il guardiano Oleg avanzarono e si resero conto che tutti i nemici di fronte a loro erano morti. Si scambiarono delle occhiate esasperate; ormai non dovevano più intervenire ora che Lampard aveva attaccato.


Lucas-Modric diede una sbirciata in avanti da dietro la schiena di Fei e rimase sbalordito.


"I quaranta demoni sono tutti morti?" Il giovane non poteva credere ai suoi occhi.


"Tutti nella formazione difensiva quadrata, ora!"


Gridò Fei mentre afferrava il ragazzo sbalordito e balzò. Quando tutti lo sentirono, era già scomparso lasciando solo una serie di immagini residue. I sei maestri che avevano sentito l'ordine del re tornarono subito tra le truppe e portarono tutti i soldati nella piccola piazza. I cento poliziotti e i cinquanta Cavalieri Sacri formarono molti cerchi di ferro attorno alle risorse come il cibo e l'acqua, a cui avevano prestato molta attenzione.


"Portami da quell'anziano Zolasc di cui parlavi."


Sentì il giovane Lucas. Tuttavia questo ragazzo percepì della rabbia nascosta nel tono calmo di Fei. Era scioccato dalla velocità con cui stavano avanzando, l'impatto del vento scompariva in qualche modo a circa un metro di distanza da lui, come se una forza invisibile lo stesse aiutando. Il ragazzo non avrebbe mai pensato di poter volare; sicuramente era scioccato dalla forza dimostrata da Fei. Quando sentì la domanda del sovrano, indicò frettolosamente una direzione.


Un po' di soldati di Blackstone sotto videro i due che stavano saltando sopra le loro teste e gridarono: "Chi osa attaccarci?"


Fei non si disturbò a rispondere. Scattò come un fulmine nella direzione indicata dal giovane.


"Questa è un'area ad accesso limitato, per favore fermati..."


"Torna indietro! Altrimenti faremo fuoco!"


I soldati di Blackstone furono tutti sorpresi dall'intruso che non rispondeva ai loro avvertimenti. L'espressione di un ufficiale si incupì mentre dava l'ordine e una marea di frecce piovvero su Fei e Lucas come una tempesta.


"Fuori dai piedi!"


Lo sguardo di Fei emise una luce arrabbiata. Passò alla modalità Barbaro e scagliò un pugno a mezz'aria. Boom! Boom! Boom! Risuonarono dei fragori mentre l'aria veniva scossa da centomila libbre di forza. Sotto questa potenza, si formò una pressione verso il basso. Sembrava un cannone ad aria che fece collassare le mura di pietra difensive come se fossero carta. I soldati di guardia urlarono mentre cadevano...


Gli uomini di Blackstone rimasero sbalorditi dalla scena.


Era un potere sconvolgente e le mani con cui stringevano le loro armi iniziarono a tremare. Nessuno osò più tirare frecce; temevano di provocare il cupo mietitore volante e di venire ridotti in poltiglia con un po' di pugni.


WOOOOOOOOOOOH!





