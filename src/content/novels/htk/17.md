---
title: Capitolo 17 – Il "Dio" della Tolleranza
pubDate: 2023-05-24T13:54:16.361Z
tags:
    - htk
---

Capitolo regolare,
0 capitoli in coda, 0/5
-Schadenfreude

Il sistema di Diablo non diede molto tempo a Fei di rimpiangere la sua scelta. Subito dopo, l'ambiente attorno a Fei era cambiato.

"Huuu!"

Fei ebbe di nuovo la sensazione di cadere mentre viaggiava attraverso il "tunnel temporale". La sua vista si offuscò per un secondo. Subito dopo era riapparso nel Campo delle Ranger ed era nel punto in cui partivano i nuovi giocatori.

Il cielo era ancora buio e la pioggia continuava a cadere.

Il Campo delle Ranger era silenzioso.

Fei scoprì che, dopo aver cambiato classe, era tutto tornato da capo; sembrava che avesse riniziato il gioco. Si recò dalla grande sacerdotessa Akara per ricevere la missione dell'Abisso del Male e la donna intelligente lo trattò di nuovo come un estraneo.

Dopo aver ricevuto la sua missione, tornò nel luogo in cui era comparso. Si ricordò all'improvviso di qualcosa. Guardò giù e abbassò la mano sperando di trovare la presenza di qualcosa.

"Fiu... va bene... va bene. Non sono diventato una donna. Sarebbe stato fin troppo crudele."

Fei era molto contento. Nonostante la classe dell'incantatrice era fatta per le donne nel mondo di Diablo, l'aspetto del suo personaggio era basato sull'Alexander del mondo reale. C'erano stati dei piccoli cambiamenti, ma era simile al barbaro Fei.

Indossava un abito ruvido di colore grigio e stava tenendo un bastone di legno lungo circa due iarde (due metri). Erano gli oggetti apparsi con lui; erano proprio economici e di basso livello.

Velocemente, l'NPC Warriv si precipitò verso di lui e iniziò a parlare: ""Saluti straniero. Non sono sorpreso di vedere..." Fei lo ignorò e si allontanò.

A questo punto, era certo che la sua ipotesi fosse corretta.

Poteva scegliere tutte le classi nel mondo di Diablo, ma solo lui avrebbe saputo se avrebbe potuto portare o no queste abilità nel mondo reale.

.....

Dopo aver dimostrato le sue ipotesi, decise di uscire dalla modalità incantatrice.

Non che non volesse essere un mago, ma sarebbe stato meglio concentrarsi su una classe per ora. Chambord era sotto una grave minaccia. Decise di focalizzarsi sull'aumentare di livello la classe del barbaro in modo che potesse essere più utile durante la prossima battaglia.

Mentre stava pensando a come uscire da questa modalità, fu trasferito automaticamente nello schermo 3D di selezione dei personaggi senza premere alcun pulsante.

'Diamine! Posso controllare tutto con il solo pensiero ora?' Pensò di scegliere il barbaro di quinto livello, la sua vista si offuscò di nuovo ed ebbe di nuovo la sensazione di cadere. Era rientrato nel mondo di Diablo come barbaro di quinto livello.

'Fico!' Pensò Fei. Non c'era nemmeno bisogno di premere pulsanti.

Era apparso nell'Abisso del Male.

Dopo aver ucciso tutti i mostri della caverna e completato la missione, aveva usato il Portale Cittadino prima di essere cacciato via dal mondo di Diablo. Il brillante ovale blu stava ancora ronzando di fronte a lui.

C'erano ancora alcuni oggetti per terra.

Fei controllò l'inventario. Aveva raccolto tutti gli oggetti preziosi e quelli a terra erano praticamente senza valore. Entrò nel portale e apparì nel Campo delle Ranger.

La pioggia si era fermata e la luce del sole aveva iniziato ad illuminare l'accampamento.

Nonostante il cielo fosse ancora un po' cupo, come il cielo inquinato della terra che avviliva le persone, dell'aria fresca e pulita animò Fei.

Il giovane andò direttamente dalla sacerdotessa Akara. Sentì lo stesso dialogo del gioco originale e Fei fu premiato con un nuovo punto Abilità. Lo usò per l'Abilità con le Armi senza pensarci.

Non c'era abbastanza tempo per lui per distribuire i punti equamente. L'Abilità con le Armi gli aveva permesso di sconfiggere guerrieri stellari con delle tecniche d'ascia divine, così aumentare il livello di quell'abilità avrebbe migliorato significativamente le sue capacità combattive.

Dopo aver fatto questo, disse: "Onorabile sacerdotessa Akara, avrei un po' di domande..."

"So cosa vuoi chiedere, giovane viandante..." Questo capo spirituale sembrava aver capito Fei. Sorrise: "Sono disposta a rispondere alle tue domande, ma devi sapere che qui tutto ha un prezzo, così la chiave è... hai qualcosa che mi interessa?"

'Dannazione, questa donna è diretta.' Fei fu sorpreso dalla brutale sincerità di Akara.

Pensava che la sacerdotessa fosse nobile. Chi sapeva che il capo spirituale del Campo delle Ranger avrebbe chiesto direttamente dei favori? Il rispetto di Fei nei suoi confronti diminuì di colpo.

"Eh... va bene, le monete d'oro possono essere usate come prezzo?" Chiese Fei.

"Sì." Il sorriso di Akara si accese ancora di più. "Ogni risposta ti costerà duemila monete d'oro. Naturalmente alcune risposte costeranno di più in base alla domanda. A questo punto forse non potrai permettertelo."

Fei si entusiasmò quando sentì l'assenso di Akara. Tuttavia, quando controllò il suo inventario, rimase davvero deluso. Aveva solo centoundici monete d'oro. Non poteva permettersi nemmeno una risposta... Doveva inventarsi qualcosa.

Fei avrebbe voluto imprecare. 'Maledetta Akara. Duemila monete d'oro per una risposta? Perché non vai a derubare una banca?'

"Sembra che dovrò vendere i miei oggetti... Eh? Aspetta... Oggetti?"

Fei vide due oggetti magici di colore blu. "Se si possono usare monete d'oro, si possono usare anche gli oggetti probabilmente, vero?"

Nonostante non fosse contento del prezzo delle risposte, non lo diede a vedere. Si girò verso Akara e chiese rispettosamente: "Onorabile sacerdotessa, non ho abbastanza monete d'oro. Posso usare questi oggetti invece?"

Mostrò il Bastone Tetro e il Giavellotto. Lo sguardo di Akara si accese.

"Oggetti magici?"

Sì, possono essere usati come sostituti. È passato molto tempo da quando oggetti di questa qualità sono apparsi nel Campo delle Ranger. Giovane viandante, questo Bastone Cupo Ardente e questo Giavellotto dell'Atleta valgono ottomila monete d'oro. Posso rispondere a quattro delle tue domande!"

Akara era una grande sacerdotessa e aveva l'abilità di identificare oggetti senza usare le pergamene dell'identificazione, così poteva capire subito il loro valore ad occhio nudo.

Sembrava molto seria mentre li stava osservando e Fei ebbe la sensazione che ci fosse un po' di sacralità nella sua aura. Insieme al suo abito viola, sembrò completamente diversa dall'astuta mercante di prima.

"Solo ottomila monete d'oro? È troppo basso!" Esclamò Fei contrariato.

Non sapeva in realtà quale fosse il prezzo di questi oggetti magici. Visto che Fei aveva una brutta impressione di Akara, aveva la sensazione che il prezzo che gli avesse offerto fosse più basso rispetto al normale. "Onorabile sacerdotessa, non è giusto che un capo spirituale come te parli sempre di monete d'oro. Che ne dici di scambiare due oggetti per cinque risposte. Se otterrò altri oggetti come questi in futuro, li porterò da te."

Akara fu sconfitta dalla spudoratezza del viandante. Da un lato parlava delle monete d'oro come se fossero sporco, eppure aveva aumentato il valore dei suoi oggetti di duemila dall'altro.

Pensò al suggerimento di Fei e lo accettò.

Erano passati molti anni e l'uomo di fronte a lei era il solo viandante che era entrato nel Campo delle Ranger, ed era il primo a sopravvivere nelle Lande Insanguinate. Nonostante ci fossero delle abili esploratrici, potevano proteggere a stento il campo. Era impossibile per loro sopravvivere alle Lande Insanguinate e riportare indietro tutti questi oggetti preziosi.

Inoltre Akara aveva la sensazione che, con il passare del tempo, il potere di Diablo stesse corrodendo l'energia di questo mondo sempre più velocemente. Aveva molti piani importanti che questo giovane viandante doveva completare.

"Grazie per la tua generosità onorabile sacerdotessa Akara. La mia prima domanda è: come sono arrivato in questo mondo?"

"Giovane viandante..."

Akara fissò Fei in modo strano e disse: "Non so da dove provieni, ma sento che non provieni da questo mondo. Tuttavia sono sicura che il tuo arrivo sia stato decretato da dio. Questo mondo ha bisogno di te!"

"Cosa? Decreto di dio? Questa è la tua risposta?" Fei non sapeva cosa dire.

"Sì, questa è la mia risposta." Akara annuì con serietà.

Fei quasi svenne per la rabbia. "Decreto di dio? Questa caz**ta è ancora peggio che non avere risposte!" Quando era nella terra, era stato affascinato dalla scienza e non credeva nei fantasmi, né negli dei. La risposta di Akara per lui era solo un sciocchezza.

Tuttavia Fei non poteva farci nulla. Era di fronte al capo del Campo delle Ranger.

Doveva sopportare. Gli venne subito in mente una seconda domanda.

"Seconda domanda, se verrò ucciso dai mostri della brughiera, potrò resuscitare?"

Questa era la domanda più importante per lui. C'era una lista di missioni nel mondo di Diablo e diventavano sempre più difficili. Avrebbe dovuto fronteggiare tutti i demoni dell'inferno un giorno e la morte probabilmente sarebbe stata inevitabile.

Così, prima che accadesse, doveva assicurarsi che le condizioni fossero uguale a quelle del gioco originale.

Akara fissò di nuovo in modo strano Fei.

"Giovane uomo, devo ammettere che conosci molto più di questo mondo di quanto mi aspettassi. Era vero che molto tempo fa i viandanti e i guerrieri resuscitavano grazie alla redenzione degli dei." Akara aggiunse più lentamente: "Ma è passato troppo tempo da allora. Il potere di Diablo sta corrompendo sempre di più il mondo. Sono passati quasi sessant'anni da quando un viandante è entrato nel Campo delle Ranger... così la risposta a questa domanda è: non lo so!"

Fei rimase scioccato: "Non... non lo sai? Conta come una risposta?"

"Sì, perché ti ho detto tutto ciò che so!"

Nello sguardo di Fei si accese un fuoco, dalla bocca quasi gli uscì fumo e vapore dal naso. "Che ca**o di risposta è?! Non si sta prendendo gioco di me, vero?"

Fei era furioso, ma non poteva farci nulla. Doveva sopportare.



