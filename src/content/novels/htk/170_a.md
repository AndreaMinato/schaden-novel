---
title: Capitolo 170 – Conquista la fortezza, uccidete tutti! (prima parte)
pubDate: 2024-05-29T16:58:20.921Z
tags:
    - htk
---


Capitolo sponsorizzato, ringraziamo Federico!
8 capitoli in coda (8 Federico), 0/5
-Schadenfreude


"Sono il re di Chambord."


Ogni volta che lo diceva, Fei si sentiva davvero molto fico e tirannico. Se avesse esagerato un po', si poteva dire che avrebbe mostrato l'aura di un sovrano di un intero mondo.


Tuttavia, quando lo disse stavolta, poté solo guardare i due davanti a lui.


Il vecchio Zolasc ovviamente rimase sbalordito.


La sua espressione passò da shock a gioia selvaggia, ad un entusiasmo indescrivibile e alla fine umiliazione. Come un bambino che era stato maltrattato e aveva rivisto i suoi genitori, abbracciò la coscia di Fei e iniziò a piangere.


"Boo-hoo..."


Rilasciò tutte le emozioni che pesavano su di lui.


La voce del vecchio era roca e secca, come se la sua lingua tagliata non fosse ricresciuta. Il suono che emetteva proveniva dalla sua gola. Sembrava il grido di una bestia morente, come la corrente di un fiume che trapelava dalla diga con impetuosità, come un muro difensivo lungo cento metri colpito da un enorme impatto o il ruggito di un germoglio che cresceva sotto una pesante roccia. A Fei non erano mai piaciuti gli uomini che piangevano, ma per qualche motivo il suo sguardo si velò un po' di lacrime sentendo questo singhiozzo sincero.


Il giovane magro come bambù Modric era completamente sbalordito.


"È il re di Chambord?"


"È questo il grande re saggio che ha creato le statue e le leggi?"


"Questo è il re saggio di Chambord che ha spazzato via l'esercito dei nove regni di cui parlava lo zio Zolasc?"


"Sì."  Più Modric ci pensava, più capì: "Dev'essere lui! Eccetto il nostro re di Chambord, chi altro poteva arrivare di fronte a me dal cielo insieme ad altri potenti guerrieri e chi avrebbe potuto uccidere tutti i soldati demoniaci di Blackstone per un ragazzo di Chambord come me? Chi altri avrebbe potuto guarire come un dio lo zio Zolasc che era sull'orlo di morire?"


"Non può essere nessun altro a parte lui!"


Un enorme senso di soddisfazione ed eccitazione riempì il giovane magro.


"Sua maestà... lei... finalmente è qui..." Questa fu la prima cosa che disse il vecchio. Zolasc era una persona molto saggia che aveva molta esperienza. Dopo un breve momento, tornò alla calma. Indicò la montagna fatta di cadaveri mentre le lacrime colavano per il suo viso rugoso. Con uno sguardo pieno di rabbia e odio, disse: "Sono tutti cittadini della nostra Chambord..."


"Cosa?" Fei ne fu scioccato, pensò di aver sentito male: "Tutti... tutti quanti?"


Nella fossa c'erano più di mille cadaveri. A giudicare dalle loro ferite, erano stati torturati a morte. Era comune che mancasse una gamba e un braccio, non c'era nessun corpo completo; era una scena terrificante... Fei pensava che fosse la fossa per tutti gli schiavi morti perché troppo esausti o picchiati nelle miniere, ma provenivano tutti da Chambord?! Da quando così tante persone di Chambord erano finite qui a fare da schiavi?


"...È stata tutta colpa del regno di Blackstone. Almeno tre o quattromila persone di Chambord sono state catturate da mercenari, da schiavisti o altri regni a causa della guerra. Sono stati portati tutti qui per lavorare in queste miniere.
Tutte le persone venute qui tre-quattro anni fa sono tutte morte; nessuno riesce a sopravvivere alle miniere, alla mancanza di cibo e alle percosse dei sorveglianti per più di tre anni. Inoltre, dato che Chambord e Blackstone si odiano profondamente, gli schiavi di Chambord soffrono più di tutti; delle guardie usano catene di ferro per picchiarli quasi a morte ogni giorno.
Nell'ultimo mese il nome di sua maestà e la storia di come ha sconfitto l'esercito alleato dei nove regni si sono diffusi e questo ha minacciato il sovrano di Blackstone. A causa della rabbia e dell'odio, ha sottoposto i cittadini di Chambord ad una tortura ancora peggiore.
Negli ultimi quindici giorni, questi demoni inumani hanno torturato ed ucciso più di mille schiavi di Chambord!"


La mente del vecchio Zolasc divenne sempre più lucida. Usò le parole più semplici per descrivere la storia tragica degli schiavi di Chambord in queste miniere. Fei fissò ogni cadavere in silenzio; poteva vedere che ognuno di loro era morto in modo orribile urlando per le torture. Poteva quasi vedere le anime amareggiate che fluttuavano di fronte a lui e che gli stavano parlando delle crudeltà di Blackstone; sentiva che stavano chiedendo dove fosse il re di Chambord quando avevano sofferto così.


Erano pieni di risentimento e tutti nella fortezza di Blackstone lo sentivano.





