---
title: Capitolo 171 – Imbattuto (seconda parte)
pubDate: 2024-05-29T17:58:20.922Z
tags:
    - htk
---


Capitolo sponsorizzato, ringraziamo Federico!
5 capitoli in coda (5 Federico), 0/5
-Schadenfreude


All'istante i circa sessanta nemici entro venti metri di fronte a loro furono tranciati a metà alla vita, incluse le armature e le armi che impugnavano. Anche le mura del castello dietro di loro rivelò un taglio profondo un metro. Molti soldati non sentirono nemmeno dolore, figuriamoci sapere cosa stava succedendo. Le loro gambe stavano ancora correndo, ma la metà superiore si era fermata sul posto...


"Cooooooornooo Gigaaaaanteee!"


Drogba del Toro si sporse lievemente in avanti. Una luce dorata brillò sulla sua testa e un elmo brillante dalle enormi corna apparì. In un istante, le sue gambe rivelarono una forza esplosiva che lo fece scattare! Tutti i nemici che provarono ad ostacolarlo furono fatti a pezzi, e all'improvviso teste, arti, corpi e sederi iniziarono a volare ovunque...


Una carica così semplice di circa trenta metri aveva mandato all'inferno sessanta soldati.


Dopo aver assistito ad una scena così incredibile, il vecchio Zola e il magro Modrich dentro il cerchio protettivo dell'esercito di Chambord passò da uno stato iniziale di shock ad un entusiasmo che faceva ribollire loro il sangue.
Anche se, in passato, la fama del re di Chambord e dei cavalieri sotto il suo comando era giunta alle loro orecchie, accendendo il fuoco della speranza che li aveva sostenuti mentre venivano sottoposti ad ogni tipo di tortura... anche se avevano fantasticato di quanto potesse essere potente il re di Chambord e il suo esercito... perfino i loro scenari più ottimistici non potevano competere con ciò che stavano vedendo adesso...


Potenti!


Troppo potenti!


Questo tipo di forza andava ben oltre l'immaginazione dei cittadini di Chambord schiavizzati qui.


Il vecchio Zola non poté trattenersi e le lacrime rigarono il suo volto rugoso. Grazie al cielo ca**o, la nostra Chambord finalmente ha un potente re e forti cavalieri che possono proteggere la sua gente! Una felicità così improvvisa era così irreale, Zola e Modrich provarono a sfregarsi gli occhi, temendo che un istante dopo si sarebbero resi conto che era stata solo un'illusione.


Mentre il loro sangue stava ribollendo, il giovane che li aveva salvati, il re Alexander, si trasformò in una raffica di luce viola e verde. Ovunque andasse, i nemici di Blackstone venivano tranciati a metà. Anche i guerrieri stellari che normalmente erano ben rispettati e considerati membri d'élite non sarebbero sopravvissuti nemmeno un istante di fronte alle sue lame.


Era davvero un re senza pari!


"Fate fuoco! Presto fate fuoco!"


Una voce tagliente e arrabbiata risuonò da sopra le mura della fortezza e destò gli arcieri di Blackstone tra le montagne dal loro stordimento. Affrontarono la paura e iniziarono ad incoccare le frecce.


"Re di Blackstone, ti ho aspettato da molto tempo!"


Gridò Fei, all'improvviso balzò e sfrecciò verso la collina da dove proveniva il suono. Le spade viola e verdi scomparirono e i pugni di Fei colpirono brutalmente la parete della montagna con una forza terrificante!


Nel frattempo, oltre ad uccidere tutti gli esperti che potevano rappresentare una minaccia per i Cavalieri dello Zodiaco, Fei aveva cercato il nascondiglio del re di Blackstone. Era certo che, in una situazione del genere, un re così ambizioso e brutale si sarebbe nascosto in un angolo a dare ordini al suo esercito. Quel mattino, Fei aveva già memorizzato la voce del sovrano di Blackstone e adesso l'aveva riconosciuta immediatamente.


Rumble!


Due terrificanti pugni bombardarono la parete della montagna e le mura ripide della montagna esposero una fossa ampia e profonda due metri. Cadde una grande quantità di ghiaia. In effetti c'era una stanza nascosta e le persone all'interno furono uccise all'istante dall'onda d'urto.


Fei esaminò i cadaveri e notò che il re nemico non era tra di loro.


Ma vide un semplice sigillo magico che era stato distrutto.


Fei capì subito cos'era successo. Era un semplice sigillo di trasmissione della voce, come un altoparlante della sua vita precedente, poteva trasmettere parole altrove e amplificarle... Sembrava che il re di Blackstone avesse parlato da questo sigillo magico.


"Re di Chambord, hai osato attaccare la mia fortezza! Hai infranto la legge imperiale, eheh, non cantare vittoria troppo presto, prima o poi verrai processato dai giudici dell'impero!"


La voce del re di Blackstone riecheggiò nella valle.


"Vai a cagare! Hai ferito la mia gente, massacrerò la tua intera città..." Fei ruggì: "Come mai non hai pensato alla legge imperiale quando migliaia di persone della mia città sono morte in quella fossa nelle montagne dietro alla tua fortezza? Il regno di Blackstone deve pagare il prezzo di ciò che ha fatto! Lo giuro sul Dio della Guerra. Sua maestà il re Alexander giura sulla reale gloria di Chambord, ucciderò il re di Blackstone e distruggerò la sua città!"





