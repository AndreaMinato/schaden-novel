---
title: Capitolo 172 – Dominazione (prima parte)
pubDate: 2024-05-29T18:58:20.922Z
tags:
    - htk
---


Capitolo sponsorizzato, ringraziamo Federico!
4 capitoli in coda (4 Federico), 0/5
-Schadenfreude


"Giuri di distruggere il mio regno?" Il sovrano di Blackstone rise: "Ahahah, re di Chambord, sei troppo ingenuo. Possiamo parlarne dopo che uscirai da questa montagna ardente..." Ma a metà frase la sua voce si fermò all'improvviso, come se fosse stato strozzato da qualcosa e non aggiunse altro.


Migliaia di arcieri nascosti nel presidio e tra le mura delle montagne tirarono le loro frecce. Il sibilo dei dardi infilzarono il cielo e la vibrazione delle corde riecheggiò tra le montagne. Ondate di frecce che oscurarono il sole cominciarono a volare verso l'esercito di Chambord.


I dardi calarono come una pioggia torrenziale e, com'era prevedibile, la pioggia di frecce aveva coperto completamente indiscriminatamente il campo di battaglia. Molti soldati di Blackstone non ebbero abbastanza tempo per ritirarsi e furono colpiti. I petti di alcuni furono trafitti, altri vennero infilzati agli occhi o alle gambe.
Gridarono miserabilmente mentre cadevano a terra e, prima che avessero perfino tempo di lottare, furono ridotti in ricci.


"Ahhh... stessa parte..."


"Smettetela di tirarci frecce, siamo dalla stessa parte..."


Le grida dei soldati di Blackstone sembravano provenire dall'inferno.


Tuttavia, un assalto di questo livello non sarebbe stato un problema per membri d'élite di alto livello come Lampard, Cech e gli altri. Prima che i dardi arrivassero ad un metro di distanza da loro, le frecce sarebbero cadute debolmente. I combattenti come il guardiano Oleg e gli altri uomini muscolosi erano stati potenziati da grandi dosi di pozione Hulk. La loro pelle era diventata dura e spessa, e le frecce normali, a meno che non fossero state sparate da balestre o non fossero stati colpiti in punti deboli, non li avrebbero feriti affatto.


A parte i sei maestri, la pioggia di frecce fu poco problematica per gli altri Cavalieri dello Zodiaco. Anche se erano coperti da armature pesanti, qualcuno sarebbe stato colpito agli arti non coperti. Tuttavia, il mortale dei soldati di Chambord era già aumentato per le parole di prima del loro sovrano. I cavalieri dal sangue caldo dimenticarono il dolore. Tirarono via le frecce dai loro corpi, ruggirono e continuarono a caricare.


"Ahahah, re di Chambord, oggi ti farò vedere come i tuoi membri d'élite moriranno sotto una pioggia di frecce a causa della tua impulsività e della tua stupidità!" La voce del re di Blackstone risuonò di nuovo, ma era un po' erratica. Fei inclinò la testa per capire da dove proveniva il suono, ma non ottenne risultati.


"Ridicolo, credi che i tuoi stupidi possano uccidere i miei guerrieri?" Fei sogghignò e gridò: "Poliziotti, abbattete tutti quegli arcieri!"


Pew pew pew pew pew pew!!


Una serie di scatti di corde d'arco ancora più sonori riecheggiarono in risposta all'ordine di Fei e presero comando del cielo all'istante.


Le frecce sembravano locuste affamate, volavano feroci verso i nemici.


Gli archi usati dai poliziotti erano stati creati dai fabbri sotto la guida dei fabbri di alto livello e i maestri di incantesimi del mondo di Diablo. Questi ufficiali avevano tutti preso una certa dose di pozione Hulk, anche se i loro cambiamenti erano stati drastici come quelli del guardiano Oleg e degli altri.
La loro forza, però, era aumentata significativamente, erano capaci di sollevare migliaia di libbre di peso. Così, questi archi erano tutti di grandissima qualità e progettati apposta per loro. Inoltre questi tipi avevano preso lezioni dalle ranger ed erano diventati arcieri divini. Molto presto, cinquanta circa di questi archi soppressero i migliaia di arcieri nemici.


"Ah..."


"Nooo..."


"Aiuto..."


Anche se gli arcieri nemici si stavano nascondendo, furono comunque abbattuti facilmente dai poliziotti. E quegli arcieri di Blackstone erano pienamente esposti senza nessun luogo dove ripararsi o scappare. Iniziarono a cadere come sacchi di patate.


"Uccidete gli arcieri prima!"


Dopo questo ordine, i sei esperti balzarono dalla folla allo stesso tempo. Scelsero tutti una direzione diversa e cominciarono a fare massacri spietati, e tutte le tecniche che usavano erano letali. Dopo un veloce massacro, le mura nere del castello continuarono a rompersi a causa dell'immensa forza e anche le due pareti della montagna cominciarono a collassare.
Enormi macigni iniziarono a cadere e uccisero molti dei soldati di Blackstone che stavano cercando di nascondersi. In quel momento sembrava che stesse giungendo l'apocalisse con tutta la polvere e il terreno che coprivano il cielo.
Sotto gli attacchi terrificanti, i mille arcieri di Blackstone erano esposti come dei raccolti sotto il sole cocente e tempeste brutali. Presto la maggior parte di loro morì e quelli che erano sopravvissuti per pura fortuna si girarono per scappare, senza osare più drizzare le teste.


Chambord aveva recuperato il vantaggio.


La sconfitta di Blackstone era inevitabile. Questa fortezza usata per molti anni con attenzione sarebbe stata ridotta in macerie e sarebbe diventata storia, testimone della gloria dei guerrieri di Chambord.


Poi però l'espressione di Fei cambiò.


Perché aveva sentito chiaramente più di dieci deboli forze magiche fluttuanti, iniziavano a radunarsi ad entrambi i lati delle pareti della montagna in lontananza. Questo fenomeno era stato chiaramente causato da incantatori o matrici magiche che stavano radunando potere e stavano per lanciare un potente attacco.


Come Fei aveva previsto, un regno come Blackstone aveva nascosto il suo potere magico al pubblico.


Possedevano già la magia.


Il sovrano di Blackstone aveva coltivato con impegno il suo regno per così tanti anni. Non solo le dimensioni del suo esercito e del suo equipaggiamento superavano di gran lunga quelli di Chambord, ma era avanti anche nel campo della magia. La formazione di trasmissione della voce che era apparsa nella stanza segreta a lato della montagna ne era la prova. Adesso c'erano decine di fluttuazioni magiche che di sicuro avrebbero inflitto un grave danno alle truppe di spedizione di Chambord se fossero state attivate.





