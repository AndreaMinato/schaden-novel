---
title: Capitolo 173 – Devastante Maledizione dei Nonmorti (prima parte)
pubDate: 2024-05-29T19:58:20.922Z
tags:
    - htk
---


Capitolo sponsorizzato, ringraziamo Federico!
2 capitoli in coda (2 Federico), 0/5
-Schadenfreude


Bang!


La corda dell'arco ad ala d'aquila vibrò spietatamente mentre Fei tirava il suo dardo.


Tuttavia il suo obiettivo era il cavallo del re.


Bam!


Il sovrano di Blackstone era già così spaventato da aver perso ogni istinto basilare di un guerriero a due stelle. Quando il suo cavallo cadde a terra, non reagì abbastanza in fretta e crollò anche lui. Rotolò per un po' di volte; il suo viso e il suo abito si sporcarono e perse un po' di denti. Anche la corona dorata con il rubino che indossava perfino quando dormiva cadde e rotolò in un cespuglio lontano.


Di fronte a lui, la sola guardia rimasta si voltò a guardarlo e poi frustò il suo cavallo mentre fuggiva come un pazzo; non badò minimamente al suo re. A questo punto voleva solo non essere preso di mira dal nemico.


Fei sorrise freddamente quando vide il loro terrore.


Passò velocemente alla modalità Negromante e un'energia fredda e letale di colore grigio biancastro lo circondò e coprì il suo volto e il suo corpo. Poi si precipitò velocemente in un posto a circa venti metri dal sovrano di Blackstone. In quel momento il re non notò che Fei si stava avvicinando, era ancora stordito per la caduta.


Fei formò un pugno con la mano e stese le dita all'improvviso. Energia grigia della morte sfrecciò dalle sue dita e si trasformò in cinque fantasmi ululanti. Come squali che avevano sentito l'odore del sangue, i cinque "spettri" scattarono verso il sovrano di Blackstone e scomparirono mentre squarciavano l'armatura del re.


L'abilità del Negromante: Peso Degli Anni.


L'obiettivo di questa maledizione sarebbe invecchiato velocemente e i suoi movimenti sarebbero rallentati. Ogni danno che riceveva sarebbe stato amplificato.


Dopo che Fei lanciò la maledizione, non fu ancora soddisfatto. Aprì di nuovo i palmi e una nuvola di energia della morte roteò nel suo palmo come un tornado in miniatura. Spinse l'energia verso il re di Blackstone, facendola entrare nel suo corpo. Poi Fei fu il solo a vedere una lieve fiamma rossa apparire sopra la testa del sovrano.


L'abilità Confusione.


L'obiettivo della maledizione sarebbe caduto in uno stato di ansia e confusione. Sarebbe diventato molto aggressivo e avrebbe voluto attaccare tutto quello che era attorno a lui, ignorando il fatto che fosse un alleato o un nemico.


Dopo aver lanciato i due incantesimi, Fei si fermò. Senza esitare, passò nuovamente alla modalità Barbaro e usò Balzo. In pochi scatti, scomparì. Si stava precipitando di nuovo nella fortezza di Blackstone usando il passaggio sotterraneo che aveva preso prima.


Questa era la prima volta che usava maledizione del Negromante nella vita reale.


Peso degli Anni avrebbe fatto perdere ogni energia al re, facendolo invecchiare più velocemente e dandogli dolore. Ogni tipo di ferita, perfino un taglio dovuto a delle schegge di legno, l'avrebbe fatto sanguinare in continuazione. Confusione invece l'avrebbe reso molto aggressivo; avrebbe attaccato perfino parenti più stretti come figli, mogli e ministri fidati.


Aveva distrutto la vita del re di Blackstone con queste due maledizioni. Il sovrano si sarebbe ridotto in una bestia feroce e violenta. Avrebbe perso tutta l'astuzia di un tempo e avrebbe portato tumulti e massacri nel suo regno, che sarebbe caduto nella paura e nel caos.


Queste due maledizioni sarebbero rimaste attive fino alla sua morte, a meno che qualcuno non lo aiutasse a sbarazzarsene, ma c'erano ben poche possibilità che succedesse. A giudicare dalle analisi del vecchio osceno Cain, anche se le abilità del Negromante e la magia dei nonmorti del continente Azeroth condividessero le stesse radici, erano molto diverse sia in quanto a tecnica che processi di formazione. Fei era sicuro che nessuno nell'impero Zenit fosse capace di sbarazzarsi delle maledizioni terrificanti del mondo di Diablo.


Naturalmente Fei aveva già pensato a conquistare il regno di Blackstone prima.


Ma non era il momento giusto.


Primo, le truppe di spedizione di Chambord dovevano presentarsi all'Esercitazione Militare di San Petersburg. Era un'opportunità della massima priorità. Prima che Chambord avesse il potere di affrontare il suo impero genitore, Fei avrebbe dovuto rispettare le loro regole.
Partecipando all'Esercitazione Militare, Chambord avrebbe potuto ottenere più risorse e spazio per il suo futuro sviluppo. Inoltre, Zenit, in quanto impero genitore, poteva proteggere dai pericoli esterni Chambord quando era ancora immatura.


Nonostante la battaglia tra i due regni fosse già illegale, poteva essere giustificata usando tutti i cadaveri degli schiavi delle miniere, proprio come Chambord aveva usato la scusa dell'attacco dei nove regni per catturare i loro principi.
Non importava che Fei distruggesse un po' di edifici, ma uccidere la famiglia reale di un paese era considerato un tradimento dato che la maggior parte dei sovrani era stata riconosciuta dall'impero Zenit.
Questo sopratutto dato che Blackstone era un regno affiliato di quarto livello e Chambord era invece solo al sesto.
Se Fei avesse ucciso il re di Blackstone, il palazzo dei cavalieri della giustizia lo avrebbero preso sicuramente di mira. Anche se Fei non aveva paura di loro, Chambord aveva bisogno di pace e tempo per crescere, così era più intelligente non mettersi nei guai. In quel momento Fei doveva lasciare vivere questo re; ci sarebbero state molte opportunità per sbarazzarsene dopo.


Fei presto tornò alla fortezza dopo aver attraversato il lungo tunnel sotterraneo.


La battaglia era finita ormai.


Il 90% dei quattromila cavalieri d'élite di Blackstone era morto. Il resto di loro aveva gettato via le armi e si stava inginocchiando in piazza, tremando mentre aspettavano gli ordini dei soldati di Chambord.





