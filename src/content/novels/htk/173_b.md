---
title: Capitolo 173 – Devastante Maledizione dei Nonmorti (seconda parte)
pubDate: 2024-05-29T19:58:20.922Z
tags:
    - htk
---


Capitolo sponsorizzato, ringraziamo Federico!
1 capitoli in coda (1 Federico), 0/5
-Schadenfreude


"Hiiiiiiii!"


Accompagnato dai nitriti del suo cavallo, il re di Blackstone che era tra l'erba alzò la testa. La guardia che l'aveva abbandonato nel momento del bisogno era tornata.


"Sua maestà, sta... sta bene?"


La guardia si tolse l'elmo e mostrò il suo giovane volto. A causa della paura, i suoi capelli neri erano bagnati e scompigliati. Il suo tono non assomigliava a quello di una persona che aveva giurato fedeltà al re, ma sembrava sincera, come se sapesse che non avrebbe dovuto abbandonare il sovrano e fuggire da solo.


"Ump! Non morirò..."


Il re di Blackstone si tirò su a sedere tra l'erba. Anche se non era morto al momento, era ancora spaventato. Nonostante serbasse rancore nei confronti del giovane di fronte a lui, si controllò bene. Volse lo sguardo verso la direzione in cui era scomparso Fei e disse con un odio e una ferocia senza precedenti: "Re di Chambord. Non sono morto stavolta. Eheheh, lo rimpiangerai! Presto, in quanto sovrano di Blackstone, prometto che vedrai il tuo castello venire conquistato e tutti i tuoi sudditi venire assassinati di fronte a te. Giuro che ti farò desiderare di essere già morto!"


"Strano, perché il sovrano di Chambord se n'è andato?" Mormorò con curiosità il giovane.


"Non c'è niente di strano. Anche se quell'idiota è violento, non è stupido. Sapeva che cosa accadrà se uccidesse me, il re di un regno affiliato di sesto livello... Eheheheh, anche se non osa uccidermi, un giorno lo ammazzerò."


Il giovane moro non era d'accordo con l'opinione del sovrano, ma non disse altro. Sospirò e disse: "Va bene, se sta bene, allora dovremmo agire secondo i piani. Torniamo nel castello di Blackstone prima e prepariamoci per l'operazione Sole Bruciante..."


"Va bene, ma principe Evan, il mio esercito ha subìto grandi perdite. Ho perso tutti i cavalieri della mia fortezza di Blackstone. Se vogliamo monitorare il re di Chambord, dovremmo dire al capo di trovare altre persone!" Dopo aver pensato al collasso della fortezza e all'annientamento dei suoi quattromila soldati d'élite, il re di Blackstone provò un'enorme rimpianto.


"Non ci sono problemi... la forza del re di Chambord e della sua città superano le nostre previsioni. Dobbiamo riferire tutto al capo..." Mentre lo diceva, il principe Evan dai capelli neri fece un cenno e chiamò un'aquila dalle ali bianche che stava volando nel cielo. Parlò all'uccello usando una strana lingua e presto la creatura volò via.


Il re di Balckstone provava molta vergogna, ma era ancora spaventato. Il potere di Chambord superava di gran lunga le sue aspettative; non solo la forza del re di Chambord era formidabile, ma anche i suoi guerrieri lo erano. Tutto questo fece provare una paura senza precedenti al sovrano.
Mentre si aggrappava ad una grossa rossa e cercava di alzarsi, all'improvviso il suo corpo tremò e sentì una debolezza senza precedenti. Il braccio che aveva usato per brandire la sua spada ed uccidere i suoi nemici non poteva esercitare nessuna forza. Sentì anche una sensazione di freddo al naso e, quando lo toccò, si macchiò di sangue la mano.


"Me**a... devo essere rimasto ferito cadendo da cavallo."


Il sovrano di Blackstone non ci prestò molta attenzione. Aveva partecipato a divrerse guerre ed era normale che rimanesse ferito. Si rialzò a fatica e prese uno dei cavalli delle guardie uccise da una freccia. Quando cercò di salire, sentì debolezza anche alle gambe; se non avesse stretto le redini, sarebbe caduto di nuovo. Quando usò tutta la sua energia e montò a stento a cavallo, il suo naso iniziò a sanguinare ancora di più.


Per qualche motivo, il re di Blackstone ebbe l'impulso di fare a pezzi il principe Evan, il principe di un regno affiliato di massimo livello che gli stava dando ordini. In quel momento posò perfino la mano sull'impugnatura della sua spada. Quando la estrasse per metà con l'intenzione di infilzare il principe Evan, l'ultimo briciolo di coscienza che gli rimaneva lo fermò.





