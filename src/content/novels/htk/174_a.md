---
title: Capitolo 174 – Sua maestà, qualcuno sta attaccando il suo uccello (prima parte)
pubDate: 2024-05-29T20:58:20.923Z
tags:
    - htk
---


Capitolo sponsorizzato, ringraziamo Federico!
0 capitoli in coda (0 Federico), 0/5
-Schadenfreude


Il re di Blackstone era pieno di dubbi: 'Cosa sta succedendo? Perché mi verrebbe un'idea così violenta? Ho quasi perso il controllo.'


Questo principe Evan non era qualcuno che poteva offendere e si forzò a lasciare la presa sull'impugnatura della spada. Tuttavia ebbe la sensazione che fosse ancora più difficile che abbandonare i suoi quattromila soldati d'élite e l'intera fortezza.


Il principe moro Evan era ignaro e cavalcava di fronte a lui.


Non percepì il paio di occhi rossi e feroci che fissavano la sua schiena e non sapeva che di essere sfuggito dalla falce del Cupo Mietitore già sei volte.


Cavalcarono in silenzio verso la capitale di Blackstone; il castello.


Erano spaventati dal re di Blackstone come cani. Uno di loro era ancora stordito per la caduta e l'altro non osava nemmeno guardare indietro mentre scappava. Il principe Evan non aveva visto le abilità del Negromante che aveva usato Fei. Pensava solo di aver perso la faccia e che non avrebbe parlato a nessuno di ciò che era successo, proprio come il re di Blackstone.


Allo stesso tempo, un'aquila dalle ali bianche gridò mentre volava tra le nuvole e scomparì nel cielo.


.....


Fortezza di Blackstone, segrete.


Le grida fuori diminuirono e la curiosità della gente nelle prigioni aumentò sempre di più.


"Incredibile! Chi osa causare caos nella fortezza di Blackstone?"


Chiese al suo amico un uomo alto e magro rinchiuso in una cella umida e fredda legato da catene mentre agitava la sua vita, in effetti era l'unica parte del corpo che poteva muovere lievemente. Quella maledetta guardia aveva trafitto i suoi arti con catene di ferro chiodate. Le ferite continuavano a guarire e a riaprirsi a causa dei movimenti dell'uomo. Sangue rosso colò sul disgustoso liquido nero che colava per le ginocchia dell'uomo insieme al pus delle ferite infettate. Sorprendentemente nonostante quest'uomo fosse stato in parte spellato e avesse moltissime ferite, dalla sua espressione non sembrava che stesse vivendo in un inferno! Non pareva disperato o avvilito, mostrava solo un sorriso.


"Forse una squadra di mercenari o una carovana di mercanti è stata presa di mira da quei maledetti vampiri di Blackstone. Forse il sovrano ha ucciso un gruppo di persone solo per derubarle, come le ultime volte." Rispose qualcuno accanto all'uomo. "Speri ancora che avvenga un miracolo? Ascolta, non ci sono più rumori. Quella povera preda; probabilmente sono stati tutti divorati da quei demoni..."


"Se puoi ancora perdere tempo, pensa al nostro fato. Quel bastardo di Blackstone ucciderà tutti noi, noi schiavi delle miniere di Chambord..."


Erano tutti radunati in queste segrete.


Le prigioni erano in una caverna sotterranea a lato di una montagna. Era molto simile alle vecchie segrete dell'acqua, ma le condizioni erano cento volte peggiori. L'acqua arrivava fino al ginocchio ed era fangosa e puzzolente, cadaveri di piccoli animali come topi e insetti e arti umani fluttuavano sulla sua superficie. Alcuni cadaveri erano rimasti lì così a lungo che erano cresciuti dei "peli" marci e verdi su di loro.
Stava per arrivare l'autunno e il tempo stava diventando più gelido, e così anche "l'acqua" nelle segrete. Molti schiavi che erano già deboli non riuscivano a sopravvivere per un giorno alla fame e al freddo. Le loro vite erano insignificanti quando un granello di polvere, ma molti persistettero.
Anche in questo ambiente estremo, la maggior parte degli schiavi delle miniere erano sopravvissuti a queste condizioni spietate aiutandosi a vicenda. Era proprio un miracolo!


Questo perché una lieve speranza li sosteneva.


Un grande re saggio era apparso a Chambord.


Questo era ciò che aveva detto il vecchio Zolasc.


Zolasc aveva detto anche che il re di Chambord sarebbe venuto qui con i suoi eserciti invincibili e avrebbe distrutto il regno di Blackstone, salvandoli dalle torture e dal dolore.


Anche se... era solo uno splendido sogno, rappresentava una speranza.


Prima vivevano nelle miniere come degli zombie e avevano già rinunciato a resistere ai dolori e alle torture; la speranza era perfino un lusso per loro. Perciò, anche se le possibilità che il re di Chambord venisse a salvarli erano davvero poche e sembrava un'illusione, una speranza era meglio di niente.


Ma dal loro punto di vista, questa speranza stava per morire.


Forse il grande re di Chambord che aveva stabilito delle leggi incredibile e sconfitto le forze congiunte dei nove regni, forse un giorno avrebbe conquistato il regno di Blackstone con i suoi soldati invincibili... Ma ora pensavano che non sarebbero riusciti a sopravvivere abbastanza per vederlo dopo aver visto l'intento assassino deciso del re di Blackstone. Sapevano che il sovrano presto li avrebbe uccisi.


La gente nelle segrete dell'acqua diventò silenziosa mentre avevano la sensazione di essere stati sul punto di afferrare quella speranza.


"No, non è così..." L'uomo alto e magro aveva percepito qualcosa. Si accigliò mentre ascoltava con attenzione. Una luce accese il suo sguardo mentre chiedeva con entusiasmo ai suoi compagni. "È così silenzioso là fuori. Quelle guardie che imprecavano e gridavano quando soffiava il vento non stanno dicendo niente..."


"Eddy, tu... cosa intendi dire?" Il suo compagno iniziò a tremare. Aveva già intuito cosa voleva dire, ma non poteva crederci. Lo stava chiedendo, ma sembrava più che stesse cercando una conferma.


"Forse... il vecchio Zolasc per una volta aveva ragione." Disse ad alta voce l'uomo alto e magro di nome Eddy.


"Stai dicendo... No, no, no. Com'è possibile... Com'è possibile?!" Altre persone iniziarono ad ascoltare la conversazione.


Era intervenuto un uomo robusto. Un tempo era forte e grosso come un orso, ma le dure condizioni nelle miniere lo avevano fatto diventare così magro da essere pelle ed ossa. Tuttavia era nelle condizioni migliori tra le quattro-cinquecento persone qui. Quando sentì le parole di Eddy, anche lui si entusiasmò. Lo aveva detto come se non credesse a ciò che stava dicendo Eddy, ma tutti potevano capire quanto desiderava che fosse vero.


In quel momento ogni sopravvissuto nelle segrete dell'acqua si entusiasmò.


"Sì, e se fosse vero?"


"E se la profezia del vecchio Zolasc fosse vera?"


Tutti fissarono l'entrata della prigione ed era impaziente di vedere cosa stava per accadere; erano tutti sorpresi da questa speranza.


In quel momento risuonò una serie di passi nella sala.


Era il momento della verità.


I battiti cardiaci dei prigionieri stavano aumentando all'impazzata. Temevano tutti che sarebbero apparsi i soldati di Blackstone con i loro coltelli assassini e non il grande re di Chambord. Anche l'uomo alto e magro Eddy che aveva usato la sua positività e il suo spirito per motivare i suoi compagni disperati si sentì seccare le labbra. Ad essere sinceri, temeva la morte e non voleva vedere i suoi amici morire in queste segrete cupe.


Creak!


La porta di ferro arrugginita si aprì.


Allora la luce illuminò le segrete.


I poveri schiavi nelle segrete dell'acqua non erano abituati al bagliore accecante; si coprirono gli occhi con le mani. Tra la luce brillante, potevano solo scorgere la figura di un giovane, non potevano vedere il suo viso.


"Ha un'armatura..."


"Che sia un soldato di Blackstone?"


"Ah... moriremo tutti..."


"Dov'è il nostro grande re saggio? Perché non è qui a salvarci?"


Molti schiavi di Chambord collassarono quando lo videro. Alcuni strinsero i pugni per la rabbia e si prepararono a lottare fino alla morte. In quel momento però sentirono tutti una voce familiare.


"Sua maestà, queste sono le segrete dell'acqua e sono tutti qui. Ma non entri, è piena d'acqua di fogna e puzza!"


"Questa voce... è la voce del vecchio Zolasc?!"





