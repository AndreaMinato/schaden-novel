---
title: Capitolo 174 – Sua Maestà, qualcuno sta attaccando il suo uccello (seconda parte)
pubDate: 2024-05-29T20:58:20.923Z
tags:
    - htk
---


Capitolo regolare,
0 capitoli in coda, 0/5
-Schadenfreude


Gli schiavi nelle segrete dell'acqua erano sbalorditi: 'Com'è possibile? Il vecchio Zolasc non è stato picchiato malamente e gettato nella fossa dei cadaveri tra le montagne posteriori?' Pensavano tutti. Quattro giorni fa, Zolasc era stato punito per aver incitato alla rivolta gli schiavi; gli avevano cavato un occhio e la sua lingua era stata tagliata. Dopo gli avevano mutilato gli arti e l'avevano gettato giù. Ogni schiavo di Chambord l'aveva visto ed erano rimasti scioccati nel sentire la voce del vecchio.


"E cos'ha detto anche?"


"Ma... maestà?"


"Chi altri chiamerebbe così?"


Quasi tutti pensarono ad una persona.


Conoscevano la personalità del vecchio Zolasc, aveva la testa dura come una pietra! Eccetto il re di Chambord non avrebbe chiamato nessun altro sovrano "sua maestà". Il re di Blackstone aveva notato le capacità amministrative ed esecutive del vecchio Zolasc e gli aveva offerto un titolo nobiliare a patto che lo riconoscesse come re, ma l'anziano aveva rifiutato all'istante.


"I miei cittadini possono essere rinchiusi qui per quattro giorni, perché non posso entrare per un momento?"


Una voce risuonò nelle orecchie di tutti quanti. Sembrava davvero maestosa. La figura coperta dal sole brillò di nuovo ed emanò una luce dorata che avvolse ogni angolo delle segrete con un'aura calorosa, ma potente. I prigionieri provarono una sensazione di energia senza precedenti. Le ferite che li torturavano guarirono lentamente sotto questa luce miracolosa.


Un giovane, ma valoroso viso apparì sotto gli occhi di tutti.


Questo volto rimase impresso negli spiriti dei presenti, non se ne sarebbero dimenticati per il resto della loro vita.


"Guerrieri di Chambord, sono arrivato troppo tardi. So che avete sofferto e mi scuso con ognuno di voi in quanto vostro re. Mi dispiace, ho macchiato l'onore della famiglia reale e non ho protetto i miei cittadini!"


Disse Fei entrando tra le acque nere e puzzolenti, il bagliore dorato che emanava divenne sempre più forte.


Abilità del Paladino: Preghiera.


Dopo aver attivato questa tecnica, avrebbe guarito gli alleati e li avrebbe aiutati a riprendersi. Avrebbe anche curato le loro ferite fino ad un certo punto.


Allo stesso tempo, brandiva una lunga spada nera. La lama vibrò e scattò tra la folla di prigionieri, rompendo tutte le catene e i giochi sui loro corpi. La tecnica di spada del sovrano era divina. Anche se queste catene di ferro stringevano gli schiavi, la spada non ferì nessuno di loro.


Ogni schiavo delle miniere rimase sbalordito sul posto e assistette all'intero processo.


Dopo aver percepito il calore nei loro corpi, il prurito e l'intorpidimento delle loro ferite che guarivano e le catene che si rompevano, praticamente ciò che avevano sognato quando erano affamati e stavano per svenire, si dimenticarono come pensare, muoversi e perfino di sé stessi...


Si stavano chiedendo tutti: "Sta succedendo davvero? Veramente?" Alcuni si diedero dei pizzicotti per assicurarsi di non stare sognando.


Dopo mezzo minuto, quando gli altri guerrieri di Chambord, inclusi Lampard e Drogba che avevano inseguito Fei, stavano per entrare nelle segrete, all'improvviso sentirono un coro.


"Lunga vita al re!"


"Lunga vita a sua maestà!"


"Lunga vita al saggio re di Chambord!!"


Le grida erano così forti da rompere il soffitto delle segrete. Le urla erano piene di gioia ribollente ed entusiasmo, sembravano anche contenere un po' di senso di rivalsa. In quel momento, tutti incluso Lampard ne furono commossi.
Ripensarono con orgoglio alla scena scioccante di quattro mesi fa, quando i nemici con le corazze nere avevano attaccato e assediato il castello di Chambord, il re aveva ucciso il guerriero a tre stelle nemico e salvato la città. Tutti i cittadini anche allora avevano gridato "lunga vita al re".


.....


Gli schiavi delle miniere esausti, feriti e affamati nelle segrete erano animati. Presto furono tutti trasferiti in una piazza relativamente asciutta e più confortevole con dei pilastri di pietra ai lati. Le truppe di spedizione di Chambord avevano già distrutto la colonna macchiata di sangue e avevano disposto tende, acceso dei fuochi, sistemato delle grosse pentole e iniziato a cucinare.


"Ah, sei tu! Vecchio Tom, cielo, sei ancora vivo..."


"Oh, dio della guerra, è vero? Padre, dopo che sei scomparso, mia mamma e io pensavamo che tu fossi già morto. Sei ancora vivo... Grazie dio della guerra, grazie sua maestà!"


"Kunta, zia Nina piange ogni giorno perché le manchi così tanto; si è quasi accecata a forza di farlo. Devi tornare presto..."


"Fratello, mi riconosci ancora? Sono Kyle, il testone Kyle. Finalmente ti ho trovato. Lo sapevi? Dopo che sei scomparso, nostro padre e nostra madre sono mancati per la tristezza..."


Centinaia di questo tipo di conversazioni risuonarono nella piazza.


Negli ultimi due anni molti cittadini di Chambord erano svaniti e questo aveva distrutto diverse famiglie. La gente ancora viva aveva dovuto soffrire questo dolore. Tuttavia non si sarebbe aspettata di ritrovare amici e membri della propria famiglia perduti tra gli schiavi qui. Doveva essere stato il fato.


Naturalmente, più di duecento schiavi avevano contratto la malaria a causa della loro debolezza ed erano morti nelle segrete prima che Fei li salvasse.


Tutti radunarono i corpi degli schiavi delle miniere di Chambord morti nella fortezza e li misero tutti nella "fossa dei cadaveri" nelle montagne posteriori. Il fuoco si intensificò con vigore proprio come l'odio degli schiavi delle miniere. Questo fuoco presto avvolse i corpi feriti e torturati, e diede sollievo e calore alle anime lontane dalle loro case. Dopo che i migliaia di cadaveri furono ridotti in cenere, vennero riposti in più di una decina di scrigni. In quanto re di Chambord, Fei aveva promesso a tutti di riportare questi resti a Chambord e di portarli nel picco della montagna orientale per seppellirli tra le tombe degli eroi!


"Vi prometto che nessun altro Chambordiano diventerà uno schiavo d'ora in avanti. Qualsiasi criminale che oserà ferire un Chambordiano verrà punito da me e dal dio della guerra stesso. Non importa qual è l'identità o la posizione di chi ci attacca!"


Giurò Fei di fronte alle fiamme che sembravano poter divorare il cielo.


I quattrocento soldati catturati di Blackstone furono portati nella piazza di pietra. Vennero messi in linea e gli schiavi delle miniere di Chambord ebbero la possibilità di indicare chi aveva ucciso o torturato i loro compagni. Questi soldati sarebbero stati condannati a morte sul posto, mentre agli altri fu rimossa l'armatura e furono cacciati via dalla fortezza.


La situazione alla fine si calmò un po'.


I capi principali come Fei e Lampard fecero un incontro sotto il cielo e discussero dei metodi e dei modi per sistemare i cittadini che avevano appena salvato.


Le truppe di spedizione dovevano affrettarsi e arrivare a San Petersburg in tempo, così da poter partecipare all'Esercitazione di Zenit a cui dovevano prendere parte tutti i regni affiliati. Avevano ancora molta strada da fare e non potevano portare sei-settecento ex-schiavi di miniere che erano già denutriti ed esausti per il lungo periodo di lavori forzati. Queste persone richiedevano cure attente e molto riposo.
Dopo un po' di discussioni, alla fine si decise che il secondo guerriero più potente Lampard avrebbe condotto Drogba e Pierce insieme a venticinque Cavalieri Sacri e cinquanta Poliziotti per scortare questi poveri cittadini feriti. Dopo averli portati dal nuovo capo dei ministri Bast, Lampard sarebbe tornato indietro velocemente per cercare di raggiungere Fei. Secondo questo piano, Fei e Lampard si sarebbero ritrovati prima di arrivare alla Sacra Capitale.


Così le truppe di spedizione decisero di riposare nella fortezza di Blackstone per una notte per permettere di dormire ai poveri cittadini feriti. Dopo che avessero recuperato un po' più le forze, Lampard li avrebbe guidati a Chambord come avevano deciso.


Fei ripassò alla modalità Druido ed evocò quattro lupi bianchi e tre corvi dalle ali enormi. Li disperse attorno alla fortezza di Blackstone per proteggere e pattugliare la fortezza. Questo permise ai soldati che avevano lottato duramente di riposarsi per bene.


"Sua maestà, qualcosa sta attaccando il tuo uccello!" Gridò all'improvviso Drogba.


Fei non seppe come rispondere.


Alzò lo sguardo e vide un'enorme aquila dalle ali bianche che era spuntata fuori dal nulla per inseguire i corvi che aveva appena evocato. Sembrava un animale molto feroce e aggressivo.


"Uccidetelo per me!"


Ordinò Fei. La sua guardia del corpo personale Fernando-Torres estrasse l'arco e mirò verso l'animale incoccando una freccia affilata. Il dardo scattò e trafisse con precisione la testa dell'enorme aquila. L'animale gridò mentre cadeva dal cielo mentre si dimenava e batteva le ali.





