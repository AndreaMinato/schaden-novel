---
title: Capitolo 175 – Due Equipaggiamenti di livello 7 (prima parte)
pubDate: 2024-05-29T21:58:20.923Z
tags:
    - htk
---


Capitolo regolare,
0 capitoli in coda, 0/5
-Schadenfreude


"Sua maestà, questa è un'enorme aquila usata per esplorare e per la comunicazione a lunga distanza, si chiama aquila oratrice del vento. È molto intelligente e diversi regni sottoposti dell'impero la crescono nei loro reparti militari. Tuttavia questa bestia ha una natura pessima, è aggressiva e brutale. Per questo ha attaccato l'enorme uccello di sua maestà..." Il vecchio Zolasc giunse ad una conclusione dopo aver visto il cadavere dell'aquila dalle ali bianche.


L'enorme uccello di sua maestà...


Fei iniziò a sudare. Era molto facile fare un'associazione inappropriata sentendo queste due parole.


Però d'altronde, Zolasc era stato catturato da giovane ed era stato portato nel regno di Blackstone come minatore, sopportando decine di anni infernali da da schiavo per sopravvivere fino ad oggi.
Era un miracolo, ma era stata anche questa esperienza che gli aveva dato una conoscenza e una determinazione che le persone normali non avevano. Era come un'enciclopedia ambulante coperta di squarci e macchiata di sangue tra le montagne ardenti, così le sue parole erano credibili.


"Un enorme uccello usato per comunicare?" Fei si grattò il mento e presto trovò un punto interessante: "Questo bastardo probabilmente è stato addestrato dal re di Blackstone, altrimenti perché sarebbe stato così aggressivo? Ahah, oh bene, sembra piuttosto saporito, arrostiamolo prima."


Molto presto spiumarono spietatamente l'Aquila Oratrice del Vento e la cucinarono alla griglia. La sua carne aveva assunto un colore dorato e il suo odore allettante iniziò a permeare l'aria. Il Cavaliere dello Zodiaco Olac e gli altri cominciarono a sbavare, avvicinandosi alla griglia con sguardi bramosi...


In meno di dieci minuti, rimase una pila di ossa a terra.


Presto la notte cupa avvolse la fortezza di Blackstone.


Forse a causa del bagno di sangue avvenuto di giorno, la luce lunare sembrava tinta lievemente di rosso.


Sul campo dei pilastri di pietra erano state montate grandi e piccole tende. Alcuni ripulirono perfino la piccola fortezza danneggiata e accesero un falò. Sopra letti di paglia, i minatori di Chambord iniziarono a dormire pacificamente per la prima volta da moltissimo tempo, tutti riposarono molto bene.


Fei diede l'esempio. Diede la sua tenda ad alcuni dei minatori gravemente feriti e se ne prese cura. Questo naturalmente era un modo per attirare il favore della gente e in quel momento giocò un ruolo vitale e conquisto un'altra volta la gratitudine e il rispetto dei suoi cittadini.


Durante la notte, Fei si sedette a gambe incrociate sulla torre più alta della fortezza di Blackstone, sorvegliando da tutti e quattro i lati.


La luce fredda della luna scintillava sul suo corpo, sembrava averlo trasformato in un dio placcato d'argento.


Dopo aver osservato i dintorni, Fei si sedette in silenzio per un po', ripensando alla battaglia di oggi. Poi passò alla modalità Assassino e sistemò un po' di trappole magiche attorno al loro accampamento. Usò il potere zen dell'Assassino per creare altri canali d'energia e modificare le pergamene.


Fino ad ora, a parte i Pugni Veloci come il Fulmine, l'Onda d'Urto di Pile di Cadaveri e le altre pergamene di massimo livello che erano state copiate dall'anime dei Cavalieri dello Zodiaco, Fei stava anche creando un po' di nuove connessioni d'energia che avevano un potere differente. Ora stava solo allenando queste tecniche lui stesso per fare un po' di ritocchi.


Il tempo passò velocemente e i ruggiti delle bestie magiche risuonavano costantemente dalle montagne attorno.


A mezzanotte, Fei aprì gli occhi.


Finalmente aveva completato la revisione e il perfezionamento di due pergamene d'energia a tre stelle.


Calcolando il passare del tempo, sarebbe potuto entrare di nuovo nel mondo di Diablo ed uccidere mostri per salire di livello.


Buzz!


Il portale blu cielo apparì al suo fianco, Fei entrò nel mondo di Diablo.


Stavolta scelse la modalità barbaro. Il personaggio del barbaro era il suo profilo principale ed era sempre stato quello di livello più alto. In quel momento era arrivato al 36esimo livello e, dopo questi giorni di duro grinding, rimaneva solo una delle sei missioni della seconda mappa, Lut Gholein, cioè doveva dirigersi verso la tomba di Tal Rasha giusta e uccidere il Signore del Dolore, Duriel.


Nel Campo delle Ranger, Fei prima cercò la Sacerdotessa Akara che era appena tornata dal mondo reale a Diablo e continuò a studiare come creare pergamene e preparare medicine. Poi evocò la bella mercenaria Elena da Chambord e le chiese di fare un rapporto sulla città. 
Sentendo che tutto stava filando liscio sotto il comando del ministro Bast e dell'ufficiale militare Brook, Fei divenne fiducioso. I due poi si diressero verso la Perla del Deserto, Lut Gholein, e attraversarono la formazione per entrare nell'ultima tomba di Tal Rasha ancora inesplorata. Dopo aver ucciso innumerevoli demoni e mostri, arrivarono finalmente ad un enorme altare rotondo.


Questo altare era pieno di incisioni misteriose e rune. Erano rune davvero antiche. Ogni iscrizioni scintillava di cremisi e dalle profondità dell'altare risuonavano ruggiti e sibili di diavoli, come se stesse contenendo un qualche tipo di potere terrificante. L'energia divampò come un oceano impetuoso, colmando l'intera sala della tomba.


Fei salì gentilmente sull'altare e tra la pietra color blu cielo sopra questo altare di circa venti metri, c'era un buco delle dimensioni di un polso. Fei tirò fuori il bastone di Horadrim che aveva forgiato dopo aver completato le cinque missioni precedenti e lo inserì nel buco.


Rumble!!


L'intera tomba iniziò a tremare violentemente, le pietre enormi sussultarono sopra, terra e piccole rocce cominciarono a cadere, come se l'intera caverna fosse sul punto di collassare. Risuonarono dei rimbombi dall'antico muro di pietra di fronte all'altare, come se un qualche mostro terrificante si stesse schiantando contro la parete. Molto presto, le mura crepitarono e apparì un buco profondo due metri.


Fei aveva visto l'intero processo molte volte nella sua vita precedente, così non poteva essere più familiare con esso, mostrò perfino un sorriso alla splendida mercenaria che pareva un po' nervosa.





