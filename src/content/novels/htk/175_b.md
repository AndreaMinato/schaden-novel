---
title: Capitolo 175 – Due Equipaggiamenti di livello 7 (seconda parte)
pubDate: 2024-05-29T21:58:20.923Z
tags:
    - htk
---


Capitolo regolare,
0 capitoli in coda, 0/5
-Schadenfreude


Ora stava per entrare nella dimensione dietro questo buco nero e uccidere l'ultimo Boss lì, un enorme mostro simile ad un insetto che si chiamava il Signore del Dolore, Duriel. Dopo aver completato l'ultima missione a Lut Gholein, sarebbe potuto passare alla mappa di terzo livello, Kurast.


In base ai ricordi della vita precedente di Fei, Duriel era molto difficile da affrontare ed era stato soprannominato l'ammazza niubbi. I suoi attacchi fisici era molto potenti e aveva anche abilità congelanti.
Se un giocatore non fosse stato attento e fosse stato congelato o stordito, il giocatore non avrebbe avuto altra scelta che rimanere a guardare l'enorme insetto infilzarti a morte con i suoi arti taglienti. Non avrebbero avuto nemmeno la possibilità di reagire e avrebbero dovuto aspettare di risorgere.


Ma Fei era già ben preparato. Prima di venire, aveva indossato un'armatura di placche dalle difese elevate e anche molti equipaggiamenti magici che riducevano gli effetti di rallentamento e costrizione e che aumentavano la sua velocità e quella di Elena. Fei chiuse gli occhi e ripensò ai possibili rischi, poi annuì verso la mercenaria, disse "Sta attenta", e poi entrò nel buco nero come la pece.


Il paesaggio di fronte ai suoi occhi cambiò.


L'oscurità e i ruggiti arrabbiati calarono su Fei.


La prima cosa che fece dopo essere entrato in questa dimensione non fu cercare il Signore del Dolore e iniziare ad attaccare, ma usare un Portale Cittadino che andava verso Lut Golein. Anche se non sapeva se sarebbe potuto resuscitare se fosse morto, almeno avrebbe lasciato l'opportunità di scappare per Elena.


Una figura apparì accanto a lui, anche Elena era entrata in questa dimensione.


"Roar! Ridicoli stupidi umani, state cercando Baal?"


Un'ondata di odore fetido passò attraverso Fei e risuonò una voce fragorosa.


Girandosi, Fei vide un mostro simile ad un insetto alto oltre venti metri. I suoi arti frontali erano alti quanto Fei. Era color marrone rosso, coperto da un liquido appiccicoso e disgustoso. Aveva quattro spuntoni bianchi sulla parte superiore e il suo grasso ricordò a Fei delle enormi regine del film "Starship Troopers". Anche se era gigantesco, sembrava un po' buffo.


Non sapeva perché, ma in quel momento il lieve nervosismo di prima scomparì immediatamente senza lasciare tracce.


Fischiò, sorrise e rispose: "No, sto cercando te, stupido!"


All'istante il Signore del Dolore, che si era sentito insultato, iniziò a ruggire e ad attaccare. Tuttavia oggi non sembrava molto fortunato perché, in soli dieci minuti, questo insetto grasso simile ad una piccola montagna ululò con dolore schizzando liquido puzzolente mentre cadeva a terra. Poi, dopo una serie di lievi tonfi, apparirono molti oggetti a terra.


"Uhh... morto così presto?" La sconfitta facile di Duriel era stata un po' incredibile per Fei. Non era degno di essere l'ultimo boss di una mappa... non era passato nemmeno un round ed era già collassato? Come poteva essere così fragile?


"Che sia a causa di questa spada?"


Fei guardò l'enorme lama nera e capì.


Sapeva che il Signore del Dolore aveva una forte resistenza nei confronti del fulmine, del fuoco, del ghiaccio e del veleno. Se uno avesse voluto batterlo, avrebbe dovuto usare la forza bruta.
Così, quando aveva scelto un'arma, Fei aveva tirato fuori uno spadone alto due metri che Charsi aveva forgiato utilizzando i Resti Demoniaci. Tuttavia, una volta che questa spada era stata portata nel mondo di Diablo, aveva perso ogni proprietà magica. Ad essere precisi, questo equipaggiamento poteva rientrare solo al terzo livello della categoria degli Oggetti Eccezionali, ma se uno avesse valutato quanti danni e quanto era affilata, probabilmente era superiore perfino agli Oggetti Magici.
Considerata la forte resistenza di Duriel alla magia, Fei aveva deciso di portare questa spada per lo scontro e gli effetti erano stati sorprendentemente buoni.


Nonostante le armi fatte di resti demoniaci non fossero eccezionalmente efficaci a parte per quanto erano taglienti, sembrava che fossero sorprendentemente potenti contro i boss. Questo significava che armi fatte di questo tipo di materiale sarebbero riuscite ad uccidere con facilità ogni boss?


Fei fantasticò per un po' e poi iniziò a raccogliere l'equipaggiamento caduto a terra.


Presto rimase sbalordito.


"Sto avendo le allucinazioni? Ci sono... davvero due equipaggiamenti di settimo livello?" Fei quasi non poteva credere ai suoi occhi. Due spade verde brillante giacevano accanto al corpo di Duriel, emanando un'attrattiva irresistibile.


Anche se le conoscenze della vita precedente di Fei gli ricordavano continuamente che era possibile ottenere oggetti di questo livello a Lut Gholein ad una difficoltà normale, ne aveva ottenuti due però! Dopo una lieve esitazione, Fei finalmente credette ai suoi occhi e poi si avventò sugli oggetti come un cane impazzito che si lanciava sul cibo. Abbracciò le due spade verdi e iniziò ad osservarle con attenzione e avidità.





