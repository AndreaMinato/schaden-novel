---
title: Capitolo 178 - Il potere delle tre abilità miracolose (seconda parte)
pubDate: 2025-10-16T07:26:03.648Z
tags:
    - htk
---


Aggiunto il capitolo mancante (24/08/25), chissà se me lo sono pescato io o se l’è mangiato wordpress.
-Schadenfreude


"Questo... è un'arma da guerriero? Frank, hai raggiunto la classe lunare?”


Appena Torres lo notò, pensò immediatamente a qualcosa e gridò. Anche tutti gli altri sulla torre di guardia rimasero sbalorditi.


Nel continente di Azeroth, guerrieri e maghi di rango stellare si trovavano in fondo alla piramide. Solo dopo dopo essere avanzati al grado lunare avrebbero superato il loro primo vero ostacolo e avrebbero potuto iniziare ad allenarsi seriamente. Il metodo di addestramento per i membri di classe lunare era completamente diverso da quello dei guerrieri stellari. Raggiunto il picco delle nove stelle, un corpo umano non può contenere più energia guerriera o magica.


Era impossibile immagazzinare altra energia per diventare più potenti. Gli antenati così avevano escogitato molti modi per progredire. La scelta più comune per un guerriero era trovare un'arma di alta qualità che avesse uno spirito abbastanza simile e farne la propria arma da combattimento.
I membri d’élite di classe lunare erano in grado di mantenere la loro arma principale all'interno del loro corpo, proprio come Lampard aveva immagazzinato l'Armatura del Leone nel suo corpo. Ecco perché Torres pensava che la Sacra Armatura fosse qualcosa di simile e credeva che Lampard fosse diventato un guerriero lunare.


"No, è..." Disse Lampard scuotendo la testa: "È uno stato davvero strano. Non so davvero spiegarlo."


Fei sorrise e cambiò argomento: "Ogni Armatura dello Zodiaco corrisponde a una costellazione, quindi sono uniche. Sono realizzate con materiali preziosi, quindi solo gli eroi che rendono un grande contributo al regno di Chambord otterranno un’Armatura dello Zodiaco. Lampard ha protetto con diligenza la famiglia reale negli ultimi quattro anni e ha impedito al cospiratore Bazzer di prendere il potere.
Mi ha anche aiutato a sconfiggere i nemici dalle armature nere e la coalizione dei nove regni. Ha accumulato molti meriti, ed è per questo che gli ho conferito l'Armatura del Leone. Avete qualche obiezione?"


"Affatto, maestà!" L'invidia sul volto di Torres, il giovane biondo, era evidente. Era molto diversa dalla gelosia. La motivazione brillava nei suoi occhi: "Un giorno contribuirò a Chambord e otterrò la mia Armatura dello Zodiaco!"


"Sarei d'accordo al 100% con la sua decisione, sua maestà! Il signor Lampard se lo merita." Drogba si grattò la testa e ridacchiò.


Nemmeno Pierce e Oleg avevano obiezioni. Pierce si era ripreso grazie a Fei, e Oleg era in debito con lui perché il sovrano stava usando il suo prestigio personale e i suoi meriti per proteggerlo. Se fosse rimasto un tirapiedi di Bazzer, il suo destino non sarebbe stato migliore di quello del giudice militare Conca.


Oltre alla loro lealtà ben motivata, l'effetto della Pozione di Hulk li rendeva ancora più fedeli. Se qualcuno avesse catturato Fei e avesse chiesto loro di uccidersi, lo avrebbero fatto senza esitazione.


"Tuttavia, anche voi avete dei meriti. Pierce, per proteggere Chambord, hai usato il tuo corpo per bloccare le spade nemiche e hai allontanato una scala d'assedio; sei quasi morto per riuscirci. Drogba, di fronte a migliaia di élite nemiche dall'armatura nera, hai osato seguirmi e caricare contro di loro per affrontarne centinaia. Hai ucciso più di cento invasori e sei rimasto gravemente ferito. Anche voi avete accumulato meriti nella battaglia con i nove regni e oggi. Anche voi due meritate delle Armature dello Zodiaco!"


Mentre parlava, Fei rovesciò il palmo della mano e tirò fuori due scrigni di ferro dal suo inventario.


Quando i due scrigni si aprirono, apparvero un magnifico e dominante toro nero e una capra nera metallica con due corna puntate verso il cielo. Simile all'armatura di Lampard, la costellazione del Toro conteneva centoventicinque stelle, che corrispondevano ad altrettante componenti.
La costellazione del Capricorno conteneva cinquanta stelle, così comprendeva cinquanta parti. Ogni componente rappresentava una stella nel cielo e aveva un diverso potere astrale. Mentre Fei rispondeva a quella voce fredda e misteriosa nella sua testa, attivò l’abilità Dai. Sia Drogba che Pierce ricevettero il dono. L'Armatura del Toro e l'Armatura del Capricorno trovarono i loro proprietari e volarono verso di loro. Sotto le stelle, si attaccarono ai due uomini con una fiamma di energia.


All'istante, entrambi provarono la potenza e la connessione che Lampard aveva sentito poco prima. Allo stesso tempo, anche i loro corpi emanarono l'antica, pacifica, illimitata energia stellare. Anche se era vaga, era presente.


"Quanto a voi due, avete accumulato meriti e dovreste ricevere voi dei premi. Non saranno complete, solo un assaggio." Fei guardò Oleg e Torres e distribuì loro le ricompense appropriate. Torres ricevette l’Arco Divino che era un componente dell'armatura del Sagittario, e Oleg ottenne l'armatura pettorale e i guanti della costellazione di Cancer.


…


Il giorno successivo.


Dopo che la forza di spedizione ebbe cucinato e fatto colazione, iniziò a muoversi sotto il fumo dei falò. Gli schiavi delle miniere stavano tornando a Chambord con Lampard, Pierce e Drogba. Dopo aver ottenuto le armature delle tre costellazioni, la loro forza era aumentata notevolmente, e non avrebbero avuto problemi a proteggere gli ex schiavi delle miniere durante il viaggio di ritorno a Chambord.
Fei invece guidò le truppe e continuò a marciare verso la capitale dell'impero con la principessa. I due gruppi si promisero di incontrarsi nelle pianure fuori dalla capitale tra sei giorni, prima del tramonto.







