---
title: 'Capitolo 180 – Fei: "Sto solo passando di qui... non badate a me..." (prima parte)'
pubDate: 2024-05-17T20:41:47.880Z
tags:
    - htk
---

Capitolo regolare,
0 capitoli in coda, 0/5
-Schadenfreude

"Strano, non molte persone conoscono questo lago, come mai c'è così tanta gente qui?" Il vecchio Zolasc rimase un po' sbalordito vedendo che il lago era stato già occupato. Dato che il campo che aveva raccomandato al re non era disponibile, ebbe la sensazione di non aver fatto un buon lavoro come guida.

"Nessun problema, andremo a controllare prima." Fei vide luci di torcia in lontananza e sorrise: "Vedo che c'è ancora un po' di posto vicino al lago. Anche se può essere un po' affollato, dovrebbe essere sufficiente per sistemarci."

Ma proprio in quel momento...

<em>Swish!</em>

Una freccia dalle piume bianche macchiata di sangue fresco sfrecciò dall'oscurità e si conficcò nel terreno di fronte ai loro piedi. Mentre metà era sprofondata nel terreno, il resto dell'asta stava ancora tremando. Perle di sangue si dispersero ovunque e un grido tirannico risuonò da un albero lontano: "Il gruppo di mercenari della Lama di Sangue si è sistemato qui ed è impegnato. Andatevene se non volete morire!"

La freccia insanguinata era un chiaro segnale che se avessero fatto un passo in avanti sarebbero morti.

Un avvertimento del genere era molto popolare nella terra di Azeroth e le truppe spedizioni di Chambord l'avevano usato prima nel territorio di Blackstone. Anche se erano stati un po' sgarbati, era comunque ragionevole. Se un gruppo di mercenari si stava occupando di affari privati, in effetti era imprudente e scortese per il gruppo di Fei avvicinarsi.

Ma sentendo il nome del gruppo, Fei cambiò immediatamente espressione.

Non solo Fei, anche il vecchio Zolasc e il giovane Modric al suo fianco iniziarono a tremare incontrollabilmente.

Strinsero i pugni e una luce feroce bruciò nei loro occhi.

Il gruppo di mercenari della Lama di Sangue!

Era davvero il gruppo di mercenari della Lama di Sangue!

Queste semplici parole rappresentavano un incubo terrificante per gli innumerevoli schiavi delle miniere di Chambord.

Perché l'80-90% di loro era stato catturato e venduto dentro il regno di Blackstone proprio da questo gruppo di mercenari, sia con metodi diretti che di nascosto. La Lama di Sangue era un gruppo di mercenari di quinto livello e aveva un'ottima reputazione nell'impero di Zenit.
C'erano molti combattenti d'élite nei loro ranghi ed erano famigerati nel loro settore, avrebbero accettato qualsiasi missione per guadagnare soldi. Catturare schiavi era uno dei modi principali per radunare ricchezze e spesso maltrattavano molti paesi sottoposti di quinto e di sesto livello.
Tuttavia, dato che queste canaglie esperte erano molto astute e caute, molto organizzate e sostenute di nascosto da alcuni membri dell'aristocrazia imperiale, non avevano lasciato nessun sopravvissuto o prova di ciò che avevano fatto. Questo era il motivo per cui la squadra dei tutori dell'ordine dei cavalieri imperiali non poteva punirli.

Valeva la pena menzionare che, ad Azeroth, i mercenari erano delle truppe particolari.

Non appartenevano a nessun regno, eppure si infiltravano in ogni parte del continente, accettando ogni genere di commissione da diversi paesi o gruppi, partecipavano anche alle guerre. La loro ombra sarebbe perfino apparsa in alcuni conflitti tra imperi diversi. In termini di forza, alcuni gruppi di mercenari, anche se non avevano dei territori o dei titoli, erano comunque equipaggiati come un impero.

E la Lama di Sangue era uno dei tre gruppi di mercenari di massimo livello nell'impero Zenit.

Fei balzò giù dal grosso cane nero e gli diede una pacca sulla testa. La bestia capì subito Fei e portò Angela al centro dell'esercito. Fei gettò un'occhiata verso un enorme albero centenario in lontananza. Il suo sguardo fu fulmineo e vide all'istante un mercenario magro dall'espressione fredda che stava su un ramo tenendo una balestra. Indossava un abito nero e c'erano i simboli di un machete rosso sangue ricamati sulle maniche e sul colletto del suo vestito, stava sogghignando e ridacchiando con fare provocatorio verso Fei.

Fei gli sorrise, rivelando i suoi denti bianchi.

Poi prese la freccia bianca macchiata di sangue, la sollevò e la spezzò a metà.

Questa risposta significava...

Vai a farti fottere. Cercava vendetta e non si sarebbe mai fermato fino alla morte.

Il mercenario smilzo cambiò espressione e rimase ancora più scioccato dopo aver visto il grosso esercito dietro Fei. Sporse una mano verso la sua schiena, estraendo un oggetto simile ad un corno, lo avvicinò alla bocca e fu sul punto di suonarlo per avvertire i suoi compagni...

Tuttavia...

<em>Swish!</em>

Una freccia tagliente squarciò il cielo notturno, per poi entrare nella bocca che aveva appena aperto...

<em>Poof!</em>

Il mercenario basso e smilzo non riuscì nemmeno a gridare, e cadde dall'albero.

<em>Pew pew pew pew!</em>

Allo stesso tempo, il biondo Fernando Torres scagliò una fila di frecce. Erano incredibilmente veloci e taglienti, ma non emisero nessun suono sconvolgente. Eppure il sangue iniziò a schizzare, sembrava il tocco freddo del dio della morte. I dardi uccisero facilmente gli altri perlustratori della Lama di Sangue su diversi altri alberi.

Ciascuna freccia mieteva una vittima e ognuna di esse era spietata.

Fei sorrise all'adolescente biondo accanto a lui e gli diede un'occhiata contenta. In effetti era stata un'ottima decisione addestrarlo per farlo diventare il Cavaliere dello Zodiaco del Sagittario, il talento di Torres nel tiro con l'arco era proprio raro.

"Attaccate dai fianchi!"

Fei fece un gesto, poi il guardiano Oleg, Torres e Cech condussero dieci cavalieri sacri e iniziarono ad avvicinarsi velocemente da tre direzioni. Fei portò solo il vecchio Zolasc e Modric, e si diressero con noncuranza e tranquillità verso la luce dei falò distante.
