---
title: Capitolo 181 – Il Massacro nella Notte
pubDate: 2024-05-17T21:41:47.881Z
tags:
    - htk
---

Capitolo regolare,
0 capitoli in coda, 0/5
-Schadenfreude

L'atteggiamento arrogante di Fei irritò il giovane pervertito accanto all'uomo muscoloso e pelato. Finalmente distolse gli occhi dalla donna affascinante nella carovana Soros. Squadrò Fei da capo a piedi e poi sorrise con freddezza e sdegno.

"Sai cosa odio di più?" Il giovane iniziò a parlare: "Quelle rose delicate come te che sono cresciute nel vivaio, ma devono provocare ingenuamente i rampicanti selvaggi che hanno superato innumerevoli tempeste... Ragazzo, hai mai visto un uomo morto? Hai mai ucciso qualcuno?
Hai mai sentito il suono che fa una testa tagliata? Hai mai sentito sangue caldo e cremisi schizzare sul tuo volto?" Mentre continuava a parlare, finì per ruggire ferocemente con una traccia di gelosia e rabbia: "Voi stupidi maiali ipocriti di nobili, mettete da parte il vostro orgoglio di me**a quando uscite nel mondo esterno. Qui sei solo un cane randagio in attesa di essere massacrato!"

<em>Questo tipo è ritardato?'</em>

Fei si toccò il mento, confuso e pensieroso <em>'Sono qui solo per uccidere un po' di persone, perché fare stupide domande filosofiche? Come mai quando ascolto questo giovane ritardato e pervertito mi viene da pensare a quei leoni da tastiera che trovano sempre qualche motivo per arrabbiarsi?'</em>

"Sua maestà, il nome di questo tipo è David Bently. È un capo di livello intermedio nel gruppo dei mercenari della Lama di Sangue. Si dice che sia un samurai caduto a cui sono stati tolti i titoli aristocratici dopo che la sua famiglia è caduta. Forse a causa del suo passato, prova un forte odio nei confronti della nobiltà in generale che di solito è incomprensibile agli altri.
È un guerriero dell'elemento ghiaccio con una forza circa a 3-4 stelle. Il tipo pelato e orbo è uno dei combattenti principali sotto il comando della Lama di Sangue. Le sue origini sono sconosciute, ma è molto più potente di Bently. Anche quel mercenario di mezz'età dall'aspetto umile è uno dei capi, si chiama Cassa-Sana. Ha un'espressione impassibile, ma in realtà ha un cuore crudele.
È estremamente astuto e uccide con un sorriso. La ragazza accanto a lui sembra avere 18 anni, ma in realtà è sulla trentina, è per metà un'elfa oscura. È assetata di sangue..."

Sembrava che il vecchio Zolasc non fosse solo un navigatore GPS ad energia solare, era anche la versione più recente di una bussola per la vendetta, era riuscito ad identificare velocemente e con chiarezza tutte queste persone.

"Hanno partecipato alle missioni di rapimento e traffico della mia gente?" Chiese Fei.

"Ognuno di loro ha contribuito..." Zolasc non finì nemmeno che il ragazzino Modric aveva già risposto: "Sua maestà, queste persone sono i capi principali del gruppo di traffico settentrionale sotto la Lama di Sangue. Le loro mani sono tutte macchiate del sangue degli schiavi di Chambord. Negli ultimi 3 anni, 4000 schiavi sono stati venduti al regno di Blackstone e oltre il 60% sono stati rapiti da loro!"

Gli occhi del ragazzo magro e del vecchio dai capelli bianchi erano pieni di odio e rabbia.

Fei li ascoltò con attenzione fino alla fine ed esaminò silenziosamente i circa 200 mercenari sul posto. Con un tono molto calmo, chiese: "Ehi, ora sapete che debito io, il re, sto per riscuotere qui, vero? Ora non dovrete morire senza sapere perché..."

Parlò con lentezza e calma, eppure rivelò una salda determinazione. Stava guardando tutti questi mercenari della Lama di Sangue come se fossero uomini morti.

Il re?

Sentendo come si era definito, l'uomo pelato con un occhio solo capì e si ricordò all'improvviso del giovane re diventato famoso di recente. Era scioccato e fu sul punto di dire qualcosa, ma il pervertito David-Bently accanto a lui non poté più trattenersi e balzò.

"Stupido maiale ingenuo, muori!" Bently estrasse all'istante la lunga lama appesa alla sua vita. L'energia nel suo corpo si sollevò come uno tsunami e menò un fendente nell'aria. Un'onda gelida lunga 5-6 metri fuoriuscì dalla spada. Ruggì mentre iniziava a precipitarsi verso Fei e gli altri due!

"Lama di Ghiaccio del Rancore!" Sotto la luce blu scuro della lama, l'espressione di Bently sembrava feroce quanto quella di un demone.

L'incantesimo dell'arma a quattro stelle, la Lama di Ghiaccio del Rancore, condensò un'energia estremamente letale che avrebbe potuto ridurre chiunque in una statua di ghiaccio. Era un'abilità dell'elemento ghiaccio di livello intermedio. Fei un tempo l'aveva vista in un libro che aveva trovato tra le pile di pergamene dentro l'anello di Evan. Per caso Fei aveva modificato questa pergamena con la sua energia della modalità assassino in passato, così aveva molta familiarità con questa abilità.

Dato che aveva familiarità con i suoi effetti, poteva affrontarla facilmente.

Facendo un gesto gentile, una strana lama verde scuro apparì all'improvviso nella mano di Fei. Non ruggì come Bently, né fece divampare energia o magia, né mostrò effetti speciali appariscenti. Fei si limitò a spostare lievemente il polso come se stesse cercando di schiacciare un insetto.

Sembrava che il vincitore fosse già deciso.

La giovane vestita di rosso della carovana Soros non poté trattenersi dal gridare un avvertimento a Fei: "Attento..."

Ma...

In quell'istante l'atmosfera cambiò all'improvviso.

Di fronte alle espressioni sbalordite di tutti, il potente e appariscente fendente di ghiaccio di Bently che sarebbe stato sufficiente a congelare tutti gli enormi alberi attorno non riuscì nemmeno ad avvicinarsi a Fei, si dissipò all'improvviso in due scie di vapore che si dispersero attorno. Congelarono innumerevoli enormi alberi e pietre ad entrambi i lati di Fei, ma non rappresentavano la minima minaccia per il re e gli altri due.

Poi accadde qualcosa di ancora più incredibile...

Il giovane e vigoroso Bently e la sua lama preziosa si divisero all'improvviso.

Sembrava che una persona invisibile a mezz'aria lo avesse colpito con una spada incolore ma indistruttibile, come un coltello tagliente che tagliava una bistecca a media cottura su un piatto. Tranciò facilmente il combattente pervertito che aveva appena detto di aver superato innumerevoli difficoltà.

<em>Poof!</em>

Risuonò il tonfo di un corpo e una lama che cadevano e l'intero lago sprofondò nel silenzio.

Il membro d'élite Bently che prima aveva indicato Fei e lo aveva insultato era diventato un cadavere così, senza avere l'occasione di contrattaccare o schivare. Quei mercenari dai sorrisi truci in attesa dell'ordine del loro grande capo per sbarazzarsi dei "topini" apparsi all'improvviso si gelarono sul posto. Quando fecero un respiro profondo, riuscirono già a sentire l'odore della morte.

Solo una mossa e l'atmosfera era cambiata all'improvviso.

Un membro d'élite!

Un membro d'élite incredibile!

Uccidere in un colpo solo un guerriero dell'elemento ghiaccio a quattro stelle come Bently, come se fosse una gallina, aveva scioccato tutti.

Il gigante orbo sembrava calmo in superficie, ma uno tsunami si stava già abbattendo sul suo cuore. La sua forza era di molto superiore a quella di Bently, così aveva capito bene cos'era successo durante lo scambio. L'adolescente moro misterioso dall'altra parte non aveva usato energia speciale, né magia. Quel fendente era una pura esplosione di forza bruta.
La lama dell'arma strana era stata velocissima, capace di comprimere l'aria fino a formare un fendente tagliente. Aveva squarciato facilmente un guerriero a quattro stelle all'attacco... Una forza del genere era davvero terrificante e superava di gran lunga le informazioni che aveva ottenuto di recente riguardo al giovane re di Chambord. Capì all'istante che oggi se la sarebbe vista brutta.

E quando la gente della carovana Soros circondata vide questa scena, all'improvviso tirò un enorme sospiro di sollievo per essere sfuggita alla morte.

Specialmente il direttore Redknapp che era proprio di fronte al gruppo e stava stringendo il bastone magico. Lo shock e la sorpresa che aveva provato erano difficile da esprimere a parole. Tre minuti fa, quando Fei e gli altri due erano apparsi all'improvviso, aveva provato entusiasmo e aveva pensato che la situazione si potesse ribaltare. Tuttavia, dopo che non aveva percepito la presenza di energia o magia dalla squadra di Fei, aveva pensato che fossero solo tre persone ordinarie e vulnerabili, così si era inquietato nuovamente. Chi sapeva che il cielo lo avrebbe preso in giro tre volte e che quel giovane di bell'aspetto dai capelli neri all'apparenza ordinario fosse un super membro d'élite che superava ogni immaginazione.

"Harry, cogliamo questa occasione per rompere l'assedio?" Gli sussurrò la giovane affascinante al suo fianco.

"Non c'è fretta, aspettiamo prima e vediamo come finisce." Redknapp scosse la testa. Il suo intuito da mercante straordinario gli diceva che c'era una grossa opportunità di fronte a lui.

Nel frattempo...

Dopo aver ucciso David-Bently in un colpo solo, Fei guardò la spada nella sua mano con soddisfazione.

Questa lama verde "la Mitica Spada – il Guardiano Tribale di Bul-Kathos" non sembrava un machete, né una spada. Il suo aspetto era strano ed era pesante, in effetti più comoda da usare rispetto alle spade viola e verdi. Era proprio all'altezza come arma usata un tempo dal capo dei barbari, il Re Immortale, perfino quando il suo potere era sigillato per metà aveva una forza incredibile!

Con un cenno del polso, la lama risuonò nei cuori di tutti.

Fei si avvicinò lentamente al gruppo di mercenari passo dopo passo, la sua figura forte sembrava una montagna torreggiante, mozzando il fiato ai nemici.

"Re di Chambord Alexander?" Lo sguardo dell'uomo muscoloso e pelato si spostò: "Forse possiamo sederci e farci una bella chiacchierata?"

"Chiacchierare? Chiacchiera con stoc**zo!"

Ruggì Fei, e prima ancora di finire di parlare, si trasformò in un turbine che sfrecciò verso i mercenari della Lama di Sangue. C'era ancora un'immagine residua nella sua posizione originale, eppure la lama della sua arma aveva già decapitato molti nemici.
Prima che l'uomo orbo potesse reagire, quattro teste erano già volate nel cielo, facendo schizzare il sangue come una fontana. Questo atto aveva alzato il sipario per dare inizio ad un massacro inarrestabile e brutale nella notte.

"Dannazione! Uccidiamolo!"

Questa scena fece cambiare drasticamente espressione all'uomo pelato. Ruggì mentre estraeva la sua armi, due enormi asce dalla forma particolare che emettevano una strana luce fredda. Le asce si levarono al cielo, squarciando il cielo notturno e sfrecciando dritte verso Fei e gli altri. Prima che le armi atterrassero, le lame d'argento avevano già sollevato le foglie secche a terra. Erano inarrestabili e feroci.

"Ahah, osi mostrare tecniche d'ascia di fronte ad un barbaro?"

Fei rise con sdegno ed estrasse "Carica Sacra di Bul-Kathos - Colosso". All'istante equipaggiò i due equipaggiamenti di settimo livello. Le due lame si incrociarono, emettendo un grido allegro. La luce magica divampò e, ovunque passassero le lame, nonostante quanto cercassero di resistere i mercenari della Lama di Sangue, caddero come spighe di grano falciate.

Molto presto le due spade nelle mani di Fei si scontrarono con le enormi asce dell'uomo pelato.

<em>Clang!</em>

Una serie di scintille apparirono nella notte, seguite da un clangore assordante.

"Poof"

"...È impossibile!"

L'uomo muscoloso e pelato sputò sangue all'improvviso. Le enormi asce nelle sue mani erano state già fatte a pezzi, lasciando solo due impugnature. Il suo sguardo era pieno di shock. Continuò ad arretrare finché non cadde a terra e continuò a strisciare indietro, il sangue scorreva dalla sua bocca come una fontana rossa.



