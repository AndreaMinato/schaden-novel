---
title: Capitolo 182 – Tre Frecce Scioccanti
pubDate: 2024-05-17T22:41:47.881Z
tags:
    - htk
---

Capitolo regolare,
0 capitoli in coda, 0/5
-Schadenfreude

La forza dell'impatto si trasmise per le asce e travolse l'uomo grosso e pelato come le onde nell'oceano. Le mani del capo furono lacerate e il sangue schizzò dalle ferite. Le armature che coprivano le sue braccia esplosero e le sue vene divennero sporgenti. Le sue braccia tremarono mentre perdeva la presa sulle sue armi.

Una forza così devastante.

L'uomo pelato ne fu terrorizzato e sudò a profusione.

Pensava che la sua energia del metallo a cinque stelle che infliggeva moltissimi danni, la sua enorme forza e il suo paio di asce d'acciaio scuro potessero trasmettere più di diecimila libbre di impatto. Per molto tempo aveva usato la sua energia e la sua forza per uccidere molti guerrieri potenti.
Era per questo che era diventato uno dei sei combattenti più forti nella Lama di Sangue. Il suo soprannome "Orbo drago pazzo" era molto famoso tra tutti i mercenari nella capitale... Tuttavia era stato respinto facilmente dal re di Chambord usando due spade dall'aspetto strano come se fosse un mero insetto. Questo aveva distrutto il suo orgoglio.

La rabbia e la paura stavano bruciando dentro di lui allo stesso tempo.

Tuttavia, questo Orbo Drago Pazzo era molto intelligente. Non caricò verso Fei che stava ammazzando i suoi compagni come una tigre che assaliva un gregge di pecore. Il suo sguardo diventò malevolo mentre si ritirava e si nascondeva tra la folla, ritirandosi lontano.

Fei aveva notato chiaramente questa scena, ma non lo inseguì.

Invece continuò ad uccidere i mercenari della Lama di Sangue. Ognuno di loro si era già macchiato le mani con il sangue della gente di Chambord. Erano tutti loro nemici.

Fei usava fluidamente le due armi di settimo livello, i Figli di Bul-Kathos ed era invincibile. Nessuno poteva rallentarlo, nemmeno per un secondo. Con le sue spade, colpiva questi mercenari che vivevano per i soldi e che ora gemevano e urlavano mentre cadevano a terra tenendosi le ferite. Non potevano superare i due metri di raggio attorno a Fei.

"Stasera sarà una notte sanguinosa! Per commemorare i guerrieri di Chambord che sono morti nelle miniere delle montagne del Sole Ardente, nessuno dei membri della Lama di Sangue può uscire vivo da qui!" Mentre Fei gridava, più di quaranta mercenari erano diventati fantasmi a causa dei suoi fendenti.

All'improvviso...

<em>Ding, ding, ding, ding, ding!!</em>

Fei mosse la spada e più di una decina di scintille apparì di fronte a lui. Erano davvero appariscente nella notte oscura.

Più di una decina di frecce nere avevano cercato di trafiggerlo sotto la copertura del buio. Erano arrivati a due metri da Fei come fantasmi. Era un attacco letale privo di presenza e invisibile ai sensi. Sembrava il tentacolo del cupo mietitore che rendeva inerme un obiettivo. Tuttavia Fei, che aveva la percezione del pericolo di un barbaro, aveva sentito le frecce e attaccato più di una decina di volte senza nessuno sforzo e le aveva respinte.

Le scintille erano state causato dall'impatto dei dardi contro la lama delle sue spade.

"Eheheheh... Re di Chambord, sei all'altezza del tuo gran nome. Ma quante delle mie frecce potrai schivare in mezzo al caos e all'oscurità?" Risuonò la voce beffarda di una ragazza che ridacchiava. Era tintinnante come una campanella. A volte sembrava provenire da destra, altre volte da sinistra, di fronte, dietro, sopra e sotto. La sua voce era distribuita uniformemente per la riva del lago, non si poteva rintracciare da dove provenisse!

Fei notò che la bella ragazza prima accanto all'uomo pelato era scomparsa all'improvviso. Fei non l'aveva più trovata. Mentre la ragazza ridacchiava, dardi silenziosi sfrecciavano uno dopo l'altro verso Fei. Come grilli affamati, saltavano su di lui da ogni direzione a frotte e a gran velocità.

Questo livello di assassinio era molto più spaventoso di un confronto diretto ed era il modo più efficiente per erodere l'energia e lo spirito di un avversario.

Fei all'improvviso si ricordò di come il vecchio Zolasc aveva detto che la ragazza era in parte un'Elfa Oscura, per questo sembrava avere sedici anni nonostante ne avesse già trenta. Dato che aveva quel tipo di stirpe, era ragionevole che avesse padroneggiato tecniche furtive, come muoversi di soppiatto e le abilità assassine degli Elfi Oscuri con le loro frecce spettrali.

"Eheheheh, ragazzo, la tua tecnica di spada è ottima. Ma, eheheheh, prova a bloccare ancora un po' le mie frecce!"

Mentre la voce della ragazza risuonò di nuovo, altre frecce nere assassine volarono verso Fei ancora più rapidamente.

<em>Ding ding ding!</em>

Fei cambiò angolazione e posizione, bloccando facilmente queste frecce.

"Eheheheheh, ragazzo, mi interessi sempre di più. Che ne dici di unirti alla Lama di Sangue? E lasciare che la tua sorella maggiore ti riempia d'affetto? Sarebbe molto più divertente che combattere!"

Le risate civettuole accompagnavano la pioggia di frecce. Ogni passo di Fei conduceva ad altri pericoli; qualsiasi astante avrebbe gridato per lo shock vedendo questo spettacolo.

<em>Ding ding ding!</em>

Fei sogghignò mentre camminava avanti nonostante fosse già circondato da tutti i mercenari. La sua spada scattò mentre bloccava e respingeva facilmente la pioggia di frecce. In queste circostanze, poteva ancora uccidere ad ogni fendente. la sua presenza era scioccante come un fulmine mentre non lasciava più segni di vita.

"Eheheheheh, fratellino, se continui così la tua sorella maggiore si arrabbierà... Presto, getta le tue armi e stenditi a riposare. Sei esausto, hai bisogno di riposare!"

La voce della ragazza che proveniva da ogni direzione era indescrivibilmente civettuola e avrebbe stancato inconsciamente chi la sentiva, spingendo il nemico ad allentare la presa sulle armi e a riposare. Tuttavia Fei sogghignò in risposta; era una buona tecnica di confusione mentale che accompagnava le frecce assassine, ma era inutile con un barbaro valoroso che danzava sull'orlo tra la vita e la morte.

<em>Ding ding ding ding ding!</em>

Le due lame che Fei brandiva formavano una tempesta di spade che non lasciava passare nemmeno il vento. Non importava da che angolazione provenissero i dardi, furono tutti distrutti spietatamente da Fei ad un metro di raggio.

Accompagnato da una serie di scintille, Fei sembrava il dio della morte della mezzanotte.

Il gruppo di mercenari della Lama di Sangue subìrono più di ottanta perdite e cadaveri sanguinavano a terra, spaventando questi guerrieri che rischiavano le loro vite per soldi. Anche se di solito uccidevano e bruciavano le persone sulle pire, erano scioccati e i loro spiriti collassarono velocemente. Era ovvio, l'arciera nascosta non poteva torcere nemmeno un capello a quest'uomo, anche mettendocela tutta. Questo era già incredibile per i mercenari.

"Eheheheheh, piccoletto, sei così giocoso! Non mi ascolti proprio. Hai deluso troppo la tua sorella maggiore..." La voce civettuola della ragazza risuonò di nuovo. Non si poteva rintracciare da dove venisse. "Sembra che la sorella maggiore dovrà cambiare metodo d'attacco."

Dopo aver detto questo, accadde qualcosa.

All'improvviso un po' di frecce assassine puntarono verso un altro obiettivo. Non miravano più a Fei, ma al vecchio Zolasc e al giovane Modric.

Che assassina malvagia e feroce.

Fei ne fu sorpreso per un secondo. Batté i piede sinistro a terra. Con un rimbombo, il Balzo del barbaro si attivò. Fei apparì di fronte ai due lasciando una serie di immagine residue nell'aria, poi risuonò il rumore del suo scatto. Attaccò un po' di volte e distrusse tutte le frecce assassine.

"Oh... Così sorprendente. Fratellino, allora ti importa così tanto di questi due? La sorella maggiore ha trovato il tuo punto debole..." La donna rise con orgoglio. Pensava che prendere di mira queste due persone deboli e impotenti avrebbe messo in difficoltà Fei.

In quel momento circa cento mercenari della Lama Assassina si raggrupparono ancora scioccati mentre Fei si era ritirato.

Fei sogghignò: "Davvero? Che peccato, ho trovato anche io il tuo punto debole!"

Mentre lo diceva, Fei passò alla modalità amazzone. Fece il gesto di afferrare qualcosa e un antico e lungo arco blu apparì nelle sue mani dopo che una fiamma bruciò a mezz'aria. La forma dell'arco assomigliava ad un'aquila coraggiosa che stava per sfrecciare nel cielo e la corda era un raggio di luce blu che emanava una sensazione fredda.

Incoccò l'arco e tre frecce di luce apparirono sulla corda.

"È finita per te vecchia! Mostrati!" Dopo aver gridato, Fei si guardò attorno come un fulmine e le frecce si mossero lentamente puntando ovunque stesse puntando gli occhi. All'improvviso il suo sguardo brillò e sorrise. Rilasciò all'istante la corda che stava tenendo.

<em>Woosh! Woosh! Woosh!</em>

 Il suono della corda che vibrava riecheggiò nel cielo e i dardi sfrecciarono nell'aria sibilando con forza.

Se le tecniche d'assassinio della donna erano silenziose e invisibili, allora le tre frecce di Fei erano maestose e potenti! Come meteore che sfrecciavano nel cielo, i proiettili furono veloci come fulmini e puntarono verso una certa direzione in alto come se stessero disegnando un triangolo nell'aria.

"Eheheheheeh, fratellino tu... NO..... AHHHHH..."

Mentre risuonava il grido, sembrava che i tre dardi avessero colpito qualcosa.

Dopo una lieve pausa, le frecce si inchiodarono in un pilastro di pietra a più di dieci metri d'altezza in lontananza. <em>Boom!</em>

Mentre risuonava il fragore, due rivoli di sangue colarono lentamente dal nulla percorrendo le frecce. Qualcosa sembrò lottare a mezz'aria, ma i tre dardi erano inchiodati nella colonna e non gli permisero di muoversi, come se fossero una punizione divina.

Sorprendendo tutti, una splendida figura apparì lentamente nel posto in cui si erano inchiodate le frecce. Entrambe le sue braccia e i suoi capelli erano bloccati sul pilastro e una marea di ghiaccio si stava già condensando attorno ai dardi. La ragazza era completamente fissata al pilastro.

Era uno dei guerrieri più potenti del gruppo di mercenari della Lama Assassina, la donna dalla stirpe dell'Elfo Oscuro.

Non era più civettuola e il suo viso sembrava pallido e avvilito. Aprì la bocca e gridò scioccata: "Come... com'è possibile? Come mi hai localizzato?" Sembrava che avesse visto un fantasma.

Tuttavia Fei la ignorò.




