---
title: Capitolo 186 – Prima della pioggia della tempesta c'è già il vento
pubDate: 2024-05-18T02:41:47.881Z
tags:
    - htk
---

Annuncio *din din*: ho ricevuto una donazione di 20 euro, ma non so per quale serie :D sono in standby finché non so se è per Martial World, Against The Gods, Martial God Asura, Hail the King!

Capitolo regolare,
0 capitoli in coda, 0/5
-Schadenfreude


Questi risultati scoraggiarono il guardiano Oleg. Provò vergogna. Iniziò a lavorare sodo e a studiare altri metodi di tortura per servire meglio il re.

Tuttavia al sovrano non importava più.

Prima che la squadra partisse, il capo della carovana Soros, Redknapp, aveva detto a Shirley di portare loro un libretto con tutte le note riguardo alle sfere d'influenza della Lama di Sangue, inclusi il numero di maestri, i nomi, il livello di potere e altro ancora... La carovana Soros poteva ottenere molto facilmente questo tipo di informazioni, non erano documenti riservati. Chiunque poteva indagare al riguardo, così Redknapp aveva colto l'occasione per fare un favore a Fei!

Alla fine le truppe di spedizione di Chambord lasciarono il territorio del regno di Blackstone di pomeriggio.

"Sua maestà, stiamo entrando nel confine di Thrace. Abbiamo sentito che lei e Thrace non siete andati molto d'accordo!" Redknapp frustò il cavallo, ma l'enorme cane era troppo aggressivo e aveva paura a rimanergli vicino.

"Ahah, è molto più di un disaccordo. Il re di Thrace ha scelto di stare dalla parte di Blackstone, un nemico della nostra Chambord. Durante il giorno della mia incoronazione hanno mandato il principe Okocha e il maestro Hershzen per attaccarmi. Sono stati tutti uccisi dalla mia spada. Siamo nemici!" Fei rise.

"Allora sua maestà dovrà stare attenta quando entreremo nel territorio di Thrace!"

"Perché? Stavo sperando che il sovrano di Thrace sia coraggioso quanto quello di Blackstone, conducendo il suo esercito e rivelandosi personalmente. Risparmierei così tante energie!" Alla fine entrarono tra le montagne di pomeriggio. Fei sembrava noncurante e si vantava eccessivamente.

Redknapp sorrise senza dire una parola.

Aveva osservato ogni azione di Fei da questa mattina. Le descrizioni dei rapporti riguardo al re di Chambord erano molto brevi. Dato che aveva convinto i suoi superiori ad eseguire il suo piano, doveva vedere se valesse la pena investire nel sovrano di Chambord. Non era riuscito ad arrivare ad una decisione fino ad adesso. Il giovane re a volte era cortese come un vecchio nobile, a volte troppo arrogante, maturo o in altri momenti sembrava un bambino. Redknapp aveva analizzato molte persone durante la sua vita, ma non riusciva a comprendere questo sovrano di Chambord.

"Questo giovane è misterioso, molto difficile da leggere." Più ci pensava, più Redknapp rimaneva scioccato.

.....

Aspetto ancora più sorprendente, il re di Thrace sapeva che le truppe di spedizione di Chambord stavano arrivando, ma non era intervenuto. Non aveva nemmeno mandato qualcuno a perlustrare come aveva fatto il monarca di Blackstone. Sembrava che non avrebbe fatto nulla, lasciando che l'esercito nemico attraversasse i suoi territori.

Di sera, le truppe di Chambord e la carovana si accamparono vicino ad una cascata.

"Questo posto è famoso per la sua zona di caccia. Si dice che un branco di lupi del vento feroci di terzo livello caccino sempre qui..." Il vecchio Zolasc suggerì a Fei di cambiare posizione, ma a giudicare dai rapporti, era il posto migliore dove fermarsi. Potevano solo stare più in allerta, preparandosi agli eventuali agguati da parte delle bestie.

E in effetti il vecchio Zolasc si rivelò uno iettatore.

A mezzanotte sentirono dei lupi ringhiare attorno all'accampamento.

"Dannazione, è il branco di lupi del vento feroci..." Redknapp sentì qualcosa, si vestì velocemente e, dopo essere uscito correndo dalla tenda, saltò su una grossa pietra e si guardò attorno. Redknapp si innervosì e disse: "Maledizione, sono i lupi. Temo che ce ne siano almeno sei o settecento... Come mai ce ne sono così tanti?"

A Zenit, i lupi del vento feroci di terzo livello non erano molto forti. Un lupo da solo non era una minaccia, ma l'aspetto più spaventoso era che vivevano in branco. Ce n'erano sempre molti. Quando trovavano la loro preda, i branchi avrebbero chiamato altri gruppi vicini, causando un effetto a catena. Erano coraggiosi e folli, non si sarebbero fermati finché una delle due parti non fosse morta... Perfino l'esercito regolare temeva questo tipo di branco. I soldati sarebbero stati tutti annientati se avessero commesso anche solo un errore.

"C'è qualcosa di strano, perché ci sono così tanti branchi?" Redknapp sembrò aver scoperto qualcosa. Shirtley e lo spadaccino apparirono, sembravano molto seri.

"Pronti... presto! Arcieri... non lasciate che si avvicinino!"

"Pigrone, vai a cambiarti e prendi la tua spada. Vuoi essere divorato dai lupi?"

"Dannazione, perché ce ne sono così tanti?"

"Alimenta il fuoco. Hanno paura del fuoco, aggiungi più legna... presto, accendete le torce!"

Le guardie della carovana Soros erano esperte. Risposero molto velocemente alla situazione, senza nemmeno metterci tre o quattro minuti, quaranta persone occuparono velocemente le posizioni migliori per difendersi. L'accampamento fu acceso da molte torce che ardevano nel cielo. Tutti sollevarono le armi e si prepararono per una grande battaglia.

Nell'altro accampamento, le truppe di spedizione di Chambord furono molto più silenziose.

Sembrava che il re di Chambord non fosse uscito dalla tenda, ma il suo esercito pareva aver ricevuto un ordine e tornò al suo posto senza essere influenzato dai suoi ringhi.

Allo stesso tempo, due ombre apparirono sulla grossa roccia vicina alla cascata.

Una era lunga due metri e obesa, portava una cicatrice al volto. Emanava un'atmosfera cupa e letale, era davvero spaventoso. L'altra era alta e magra, un uomo bello e biondo che teneva un arco. Nella sua faretra c'erano oltre cento frecce, sembrava il principe degli elfi.

Redknapp li conosceva entrambi.

Uno era il guardiano di Chambord e l'altro era la guardia del corpo del sovrano.

Redknapp era confuso, il sovrano di Chambord non era apparso e aveva mandato solo loro durante un'emergenza. Era così sicuro della forza dei suoi sottoposti? Credeva che potessero sconfiggere da soli i branchi di lupi? O era troppo arrogante e non sapeva nemmeno quanto fossero terrificanti?

Redknapp propendeva più per la seconda alternativa.

Era esperto e aveva visto ogni sorta di sotterfugio. Sembrava certo che ci fosse qualcosa di strano riguardo all'improvvisa comparsa di questo branco di lupi enormi. Secondo il suo intuito, sapeva che non doveva essere così semplice. Dovevano essere stati condotti qui per qualche motivo.

Senza dargli molto tempo per pensare, dopo un lungo ululato, il branco iniziò a correre verso di loro. Molte paia di occhi color sangue apparirono nell'oscurità, spaventosi come diavoli.

Redknapp rimase sulla grossa roccia e iniziò a mormorare degli incantesimi magici.

Tutte le guardie e i maestri della sua squadra rimasero accanto a Redknapp, pronti a combattere. Qualcuno stava brandendo un'arma con i palmi che gli sudavano e iniziò a tremare.

Allo stesso tempo, un'altra enorme roccia cadde a terra da lontano.

Il grassone stava tenendo uno stelo d'erba in bocca e si sedette, sembrava che avesse intenzione di rimanere a guardare lo spettacolo. Incrociò le braccia al petto, come se non volesse nemmeno aiutarli. Il giovane biondo seduto accanto al grassone teneva l'arco e finalmente estrasse la prima lunga freccia dalla faretra che portava in spalla.

.....

.....

"Cosa, hai mandato qualcuno per fare una cosa del genere?" In una tenda sontuosa, un giovane di 14-15 anni con un'armatura dorata gridò: "Alpha, chi ti ha lasciato fare una cosa così stupida?"

Tutti nella tenda si spaventarono vedendo questo adolescente arrabbiato. Non osarono nemmeno respirare. Il vecchio fu il solo a rimanere impassibile e disse: "Non credo sia stupido sua maestà. Ci saranno meno problemi quando sua maestà lo ucciderà."

"Bastardo! Sarebbe un gioco da ragazzi per me ucciderlo. Come mai ci sarebbero così tanti problemi? Come osi sottovalutarmi?" L'adolescente con l'armatura dorata era ancora molto arrabbiato e urlò: "Alpha, basta con tutte queste stupidaggini! È un ordine! Aspetterò qui l'arrogante re di Chambord e lo ucciderò da solo!"

Il vecchio non disse una parola.

Il re di Blackstone, di Thrace, di Chishui e molti dei nemici di Fei erano proprio dietro di lui. Aspetto più sorprendente, tutti i presenti erano sovrani, ma stavano tutti tremando di fronte a questo adolescente, non osavano mancargli di rispetto.

Dopo che l'adolescente con l'armatura dorata si calmò, diede diversi ordini e cacciò via tutti dalla tenda.

"Maestro Alpha, continueremo ad eseguire il nostro piano? Sembra che sua maestà sia proprio scontenta!" Disse subito il re di Blackstone dopo aver lasciato la tenda.

"Sì, se sua maestà lo sapesse e decidesse di indagare..." Il re di Chishui espresse i suoi dubbi.

Anche gli altri stavano guardando Alpha, il vecchio. Ovviamente era una persona molto importante.

Pareva che questo vecchio fosse molto debole, come un governante, ma in realtà era un uomo davvero spaventoso. Solo chi lo conosceva avrebbe capito quanto era spaventoso questo vecchio smilzo.




