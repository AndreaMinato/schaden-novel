---
title: Capitolo 188 – Il giovane ostile con l'armatura dorata
pubDate: 2024-05-18T04:41:47.882Z
tags:
    - htk
---

Capitolo regolare,
0 capitoli in coda, 0/5
-Schadenfreude

"Grandi menti pensano allo stesso modo, direttore Harry. L'ho notato anche io. Questi schifosi topi sfuggenti non oserebbero attaccarci direttamente perché sanno di non poter competere con noi. Per questo hanno usato un metodo del genere..." Fei pensò all'improvviso a cosa aveva fatto il sovrano di Blackstone. Ogni volta che giungeva la notte, il re avrebbe mandato il principe Ike per condurre un'unità di cavalleria a tormentare continuamente l'accampamento e Fei ricordò vagamente qualche altro dettaglio.

"Ma sapevano che non sarebbero riusciti ad ucciderti così, perché lo fanno comunque?"

Il direttore Harry Redknapp naturalmente aveva capito che questa serie di attacchi miravano al re di Chambord, lui e la carovana Soros fosse solo stata coinvolta.
Tuttavia, a parte provare curiosità, non pensò ad evitare come una "pestilenza" questa Chambord. Dopotutto c'era una convinzione impressa fino al midollo in un uomo d'affari: era assolutamente impossibile ottenere un enorme guadagno senza pagare un certo prezzo e, prima di fare qualsiasi investimento, prima avrebbero valutato il tasso di rendimento.
E ovviamente, secondo le recenti osservazioni di Redknapp, specialmente quando il re di Chambord aveva mostrato la sua forza straordinaria durante lo scontro con i mercenari della Lama di Sangue e dalla potenza della sua guardia del corpo personale Fernando-Torres e della montagna di Carne Oleg, Redknapp era ancora più convinto che sarebbe valsa assolutamente la pena affrontare questi pericoli per rimanere in contatto con questo re di Chambord dalle qualità nascoste.

Finché ci fosse stata possibilità di fare profitti, gli uomini d'affari non sarebbero mai stati meno coraggiosi dei mercenari più folli.

"Chissà. Forse stanno temporeggiando per preparare qualche strategia. Forse vogliono stancarci..." Fei alzò le spalle e ne parlò come se non ci desse molto peso: "In breve, hanno sicuramente intenzioni ostili. Pensarci è troppo problematico, la verità prima o poi verrà a galla comunque... Harry, ho il presentimento che qualcuno ci stia aspettando più avanti. Forse, ehehe, li incontreremo presto."

Dopo aver guarito i feriti, Fei ordinò diede un ordine e l'esercito iniziò ad accelerare la sua marcia.

Fei disse ad Angela di tornare nella carrozza più sicura dov'era la principessa e, allo stesso tempo, per impedire che venissero ferite inutilmente altre persone per via di agguati, Fei richiamò tutti i Cavalieri Sacri e passò alla modalità Druido. In quel momento il suo personaggio di livello 32 poteva già evocare cinque lupi spirituali e tre corvi. Fei fece disperdere tutte queste bestie e iniziò a monitorare con attenzione i dintorni.

Dato che il druido poteva vedere attraverso le sue bestie, sembrava quasi che a Fei fosse cresciuto un altro paio d'occhi, come se avesse satelliti militari e radar a disposizione. Poteva osservare ogni movimento nel raggio di quasi dieci chilometri.

In superficie Fei sembrava calmo, ma si stava già riempiendo di intento omicida.

Il collasso della montagna aveva già ferito cinque Cavalieri Sacri e una decina di poliziotti e alcune delle lesioni erano anche gravi. Erano i danni più grandi che Fei avesse ricevuto da quando Chambord aveva sconfitto l'esercito di cavalieri neri. Se non fosse stato per le pozioni del mondo di Diablo che avevano guarito in tempo le ferite, ci sarebbero state delle perdite e la valanga era già costata cinque guardie alla carovana Soros. Con questi agguati continui, chi si sarebbe immaginato cosa avrebbero potuto fare quei ratti spregevoli? E se qualcuno fosse davvero morto?

State scherzando ca**o? I miei guerrieri non devono morire qui.

Fei aveva già deciso, di sicuro avrebbe reagito con brutalità a questi misteriosi ratti furtivi.

.....

Il tramonto tinse di rosso la prateria di fronte ai loro occhi.

Il paesaggio sembrava un dipinto, era così sereno.

All'improvviso una figura molto alta e magra apparì sopra un prato giallo.

Usò la sua mano tremante e si tolse lentamente il suo elmo nero come la pece. Sotto c'era un viso magro e uno sguardo velato. Guardò il fiume e il castello torreggiante tra le montagne e non riuscì più a trattenere le lacrime. Inspirò avidamente l'aria della sua terra natìa e cadde in ginocchio. Iniziò a baciare appassionatamente la terra sotto i suoi piedi e il suo corpo iniziò a fremere con entusiasmo.

Quest'uomo alzò le mani come se stesse sollevando il suo spirito e ruggì con rabbia: "Chambord, finalmente sono tornato vivo!"

Altre figure apparirono dietro di lui e corsero come pazze verso la cima della montagna. Indossavano tutti abiti laceri e indossavano armature nere che non erano della loro misura. Dopo un viaggio così lungo erano esausti e usavano le lance e le spade come bastoni. Non avevano più energia e avevano contato tutti sulla loro fede di poter ritornare a casa per continuare a camminare.

"Tornato... sono davvero tornato!"

"Chambord, la mia città, sono tornato davvero..."

"Oh dio, non sto sognando, vero?"

Era il gruppo di schiavi delle miniere che era stato scortato indietro da Lampard, Drogba, Pierce e altri venti Cavalieri Sacri.

Dopo una vita infernale nel regno di Blackstone, ogni giorno con il timore di morire un secondo dopo e vedendo come i propri compagni collassavano per le condizioni della miniera o venivano massacrati dai loro supervisori. Pensavano tutti che non sarebbero mai più riusciti a bere dal fiume Zuli o rivedere le mura di Chambord, ma ora il paesaggio di fronte ai loro occhi li fece impazzire.

All'improvviso risuonò un'esclamazione dalla folla.

Un vecchio di circa 50 anni era caduto da cavallo e, quando le persone lo sollevarono, non stava più respirando."

"Papà Dick è morto... in effetti era già al limite. Se non avesse resistito per dare un'ultima occhiata alla sua madre terra, forse sarebbe già morto per strada..." Alcuni iniziarono a versare lacrime. "Forse ora aveva pensato di aver esaudito il suo desiderio ed è morto. Ora può essere seppellito nella sua terra natìa."

Questo gruppo di persone era pieno di emozioni contrastanti, si sentivano come se stessero vivendo in un sogno.

Lampard, Drogba e Pierce cavalcavano in tondo per proteggere la folla e non poterono trattenersi dal sospirare vedendo questa scena. Il vecchio Dick aveva resistito fino all'ultimo respiro per vedere la sua terra natìa, aveva perfino ritardato la sua morte per farlo.

Lampard mandò un cavallo veloce a Chambord per riferire del loro ritorno.

In quel momento, un gruppo di ricognitori a cavallo arrivarono dietro di loro. Accorsero da Lampard e sussurrarono qualcosa. Lampard cambiò immediatamente espressione. Guardò i compatrioti che stavano ancora festeggiando come pazzi per il loro ritorno e abbassò la voce: "Quanto lontani?"

"Sono entrati nei nostri confini, sono ancora ad un'ora a cavallo da noi."

"Maledetti ladri, osano invadere così spudoratamente la nostra Chambord. Non sanno proprio cosa stanno facendo. Ma ora abbiamo poco tempo. Paul, accelera immediatamente la marcia di questo gruppo, mantieni l'ordine e fa del tuo meglio per fare entrare tutti in città entro la prossima ora. Didier Drogba, manda qualcuno un cavallo a fare rapporto agli Anziani Bast e Brook. Un nemico difficile sta per attaccarci, così dobbiamo prepararci. Poi venite con me e coprite le retrovie."

Lampard presto fece la decisione più corretta.

.....

Nel regno di quarto livello Takede al confine, regione della montagna del fulmine, c'era un terreno stretto e pericoloso che si chiamava Linea Celeste.

Su entrambi i lati della Linea Celeste c'erano dirupi torreggianti. Erano lisci, impossibili da scalare e non cresceva vegetazione nei dintorni.

Un po' di tizi furtivi con mantelli neri erano occupati a preparare qualcosa su un'enorme roccia nella Linea Celeste. Allo stesso tempo, alcuni erano di guardia a fissare la strada distante e allo stesso tempo li stavano sollecitando: "Sbrigatevi, sono quasi arrivati..."

Nella strada di montagna distante era apparso un grande gruppo che si stava muovendo velocemente.

All'improvviso però, dopo un gracchio acuto, un'ombra si gettò su di loro accompagnata da una raffica di vento. Un po' di persone con il mantello nero alzarono le teste, il loro campo visivo si oscurò e poi sentirono un dolore acuto. Tre corvi neri come la pece si erano gettati su di loro con ferocia e avevano cavato loro gli occhi con dei becchi d'acciaio uncinati.

"Ah!!!!! NOO! Aiuto!!!!"

Le tre canaglie sfortunate che avevano perso la vista gridarono di dolore e si rotolarono a terra. Iniziarono a barcollare senza sapere dove andavano e caddero direttamente dal dirupo.

Era una scena caotica e, allo stesso tempo, enormi lupi dal pelo bianco apparirono dal nulla, circondando i quattro uomini rimasti e iniziando a morderli con ferocia. Queste bestie erano dotate di una forza scioccante superiore a quella dei lupi del vento magici di terzo livello. Molto presto sulla cima della montagna rimasero solo pile di ossa frantumate, brandelli e sangue.

Dopo una decina di minuti, le truppe di spedizione di Chambord e la carovana Soros arrivò nella gola della Linea Celeste.

Il grassone Oleg si leccò le labbra ed esclamò sorpreso: "Ah, ci sono un po' di cadaveri qui..."

"Vai." Fei voleva proprio dargli un calcio nel sedere perché mostrava un grande desiderio simile ad un tipo che voleva cagare disperatamente che aveva appena visto un bagno. Era troppo imbarazzante ca**o.

Il direttore Redknapp guardò con attenzione i corpi e notò che erano simili ai cadaveri che aveva visto cinque o sei volte per strada prima. Anche se questi cadaveri erano caduti dall'alto ed erano stati fatti a pezzi, si poteva ancora vedere che erano stati cavati loro gli occhi. Pareva che fossero attaccati da qualche bestie. Redknapp non poté che diventare pensoso.
Da quando alcune persone erano quasi morte ieri quando qualcuno aveva usato un incantesimo per provocare una valanga, il re di Chambord non solo aveva aumentato la sua vigilanza, ma aveva ritirato ogni ricognitore e aveva accelerato la sua marcia. Aspetto ancora più sorprendente, da allora era andato tutto liscio. Non avevano incontrato più pericoli ed erano entrati tranquillamente nel confine Takede.

A parte vedere quattro o cinque gruppi di cadaveri di uomini con mantelli neri, non era successo nient'altro.

"Sembra che il re di Chambord abbia fatto qualche preparativo di nascosto e abbia ucciso gli assassini che stavano preparando i loro agguati... Che ci sia un esercito nascosto sotto il suo comando?" Redknapp era scioccato.

Dopo aver superato la Linea Celeste ed essere avanzati per altre due ore, arrivarono al confine della regione della montagna del Fulmine.

C'erano due montagne che erano cento metri più alte delle altre, sembravano due gru in mezzo a delle galline. Le due vette erano una di fronte all'altra, sembravano statue di guerrieri torreggianti che vegliavano sulla regione. Avevano una forma strana ed erano molto famose, erano state chiamate le Due Torri. Dopo aver superato le Due Torri e un altro giorno di viaggio, sarebbero riusciti ad entrare nell'impero Zenit.

Tuttavia, quando il gruppo arrivò a 500 metri di distanza dalle Due Torri, Fei notò che c'era un reggimento di cento cavalieri dagli elmi dorati in formazione. Non si mossero dopo aver visto le truppe e il giovane di fronte a loro dall'armatura dorata, con i suoi capelli biondi che svolazzavano al vento e a cavallo di una bestia magica dall'aspetto strano, li stava fissando da lontano con un'espressione ostile.





