---
title: Capitolo 189 – La Battaglia più Dura (prima parte)
pubDate: 2024-05-18T05:41:47.882Z
tags:
    - htk
---

Capitolo regolare,
0 capitoli in coda, 0/5
-Schadenfreude

Dopo aver visto il cavaliere con l'armatura dorata, il direttore Redknapp mostrò un'espressione sorpresa: "È lui... che sorpresa!"

"Lo conosce? Chi è?" Chiese Fei con un sorriso.

 "Un cavaliere del palazzo imperiale, decimo posto tra i dieci cavalieri della giustizia. È Chris-Sutton, autoproclamato cavaliere del Sole Dorato. È un genio di Zenit di soli sedici anni. La maggior parte delle persone alla sua età sognano di diventare servi di cavalieri, eppure Sutton è stato nominato tale dall'Imperatore Yasin a causa del suo talento imbattibile. È la stella del futuro e molte famiglie e nobili di San Petersburg credono che potrà diventare il futuro Grande Guerriero dell'impero... Messa in termini semplici, è una persona difficile da gestire..."

Redknapp usò una serie di titoli appariscenti e aggettivi mentre introduceva il giovane cavaliere lontano e il suo tono sembrava molto serio. Era ovvio che questo giovane fosse molto famoso nell'impero. Tuttavia il direttore vestito di nero rise e aggiunse con una strana espressione: "Ma questo genio che si è definito cavaliere del Sole Dorato è irascibile. È anche famoso per la sua testardaggine e la sua presunzione. È spietato e non permette a nessuno di piegare la sua volontà. È una persona molto altera, così immagino che non sia stato lui a mandare gli assassini. Non è interessato ad usare metodi loschi. Comunque sembra che sia qui per lei sua maestà. È meglio che faccia attenzione quando lo incontrerà!"

"Ragazzini che diventano famosi da giovani... sono tutti arroganti così. Eheh, che gli dei abbiano pietà! Dovrebbe sperare di non provocarmi!" Fei mostrò un sorriso pieno di significato mentre lo diceva.

La percezione di un barbaro era davvero acuta. Fei aveva già notato l'atteggiamento di questo cavaliere del Sole Dorato. Non sapeva perché fosse così ostile visto che non si erano mai incontrati prima, così era un po' confuso. Provò anche della rabbia: <em>'Un buon cane non dovrebbe bloccare la strada. Se non vuoi ritirarti, ti picchierò così tanto che nemmeno tua madre potrà riconoscerti! Non mi importa se sei un genio o il cavaliere del Sole Dorato.'</em> Pensò.

La distanza tra di loro si accorciò. Gradualmente tutti percepirono l'atmosfera minacciosa.

Ciascuna fazione sentì l'ostilità dell'altra.

Nerino rilasciò un ruggito profondo e terrificante mentre luci feroci brillavano nei suoi occhi. Fernando prese silenziosamente tre frecce con la mano sinistra. Il guardiano Oleg strinse un pugno e lo strano guanto nero con gli uncini neri apparì. Peter-Cech invece fece disporre venticinque Cavalieri Sacri in una formazione a V e delle fiamme rosse apparirono sugli zoccoli delle Bestie Ruggenti del Fuoco, accompagnate da una luce magica nell'aria...

Anche i cavalieri con le armature dorate sotto le montagne delle Due Torri si emozionarono. Mostrarono sorrisi sdegnosi, simili a quelli che avrebbe fatto un nobile di fronte alla gente comune. Tirarono giù le visiere degli elmi, sollevarono le lance tenendole ad un'angolazione di 45° e rilasciarono fiamme di energia da guerriero argentate e dorate.
L'energia del fuoco avvolse anche le loro armi e i loro cavalli. Da lontano, pareva che i cavalieri e i loro cavalli si fossero uniti in una sola entità e, insieme, sembravano un fiume dorato. Erano pronti a caricare e a fare a pezzi il nemico non appena avessero ricevuto l'ordine dal giovane cavaliere.

In mezzo a questa atmosfera tesa, i due gruppi si avvicinarono, e Fei e il giovane cavaliere si fissarono senza intenzione di ritirarsi. La distanza tra di loro era di soli venti metri.

Fei fece un cenno e le truppe di spedizione e le carovane si fermarono.

Dopo un breve momento di silenzio...

"Così sei il re Alexander di Chambord che ha osato ignorare le leggi dell'impero e attaccare regni affiliati?"

Il giovane cavaliere con l'armatura dorata parlò per primo.

Batté la testa della strana bestia demoniaca che stava cavalcando. Assomigliava ad un lupo, ma aveva un corno sulla fronte. Aveva un lungo pelo giallo e catene avvolgevano il suo corpo. La bestia portò avanti il giovane, un passo per volta. Dal tono del cavaliere, sembrava un dio che controllava le vite di centinaia di migliaia di persone e stava accusando Fei come se fosse un criminale.

"Potrebbero esserci stati dei malintesi signor Chris..."

Il direttore vestito di nero Redknapp pensò che ci fossero stati dei fraintendimenti, così fece un segnale veloce a Fei e gli consigliò di non essere impulsivo. Poi fece avanzare il suo cavallo e rise: "Signore, il re Alexander sua maestà è stato attaccato e ferito, così l'ha fatto solo per difendersi..."
Lentamente Redknapp riferì a Sutton ciò che aveva visto. Quando parlò di come le truppe di spedizione avevano attaccato la fortezza di Blackston, descrisse in modo artistico come il re di Blackstone aveva fatto massacri e reso schiavi moltissimi cittadini di Chambord, e poi disse: "Entrambe le parti hanno fatto qualche erorre, ma il sovrano di Blackstone ha ucciso e schiavizzato cittadini di Chambord, ha attaccato per primo. Signor Chris, dovrebbe davvero fare delle indagini al riguardo."

"Oh, è il direttore Redknapp, da quanto tempo..." Il giovane cavaliere con l'armatura dorata annuì. Il gruppo di mercanti Soros era molto potente nel continente, Harry Redknapp era uno dei più potenti direttori di Zenit tra l'élite di San Petersburg. Nonostante fosse arrogante, Chris-Sutton doveva porgergli un certo rispetto. Tuttavia presto si accigliò e disse: "Ma sono curioso, perché il prestigioso direttore Redknapp difende un branco di selvaggio e il loro re idiota?"

Sutton non cercò di nascondere cosa intendeva. Il vento soffiò e Fei e i suoi uomini sentirono chiaramente le parole "selvaggio" e "re idiota". Le truppe di spedizione si infuriarono immediatamente! Persone come Torres, Oleg e Cech fecero divampare fiamme d'energia attorno ai loro corpi...

Fei fece un lieve cenno e calmò tutti.

Sogghignò ma non disse nulla.

"Signor Chris, è il re di Blackstone ad essere nel torto qui..." Redknapp stava ancora cercando di aiutare Fei.

"Basta direttore Harry. Credo che dovrebbe ricordarsi della sua identità. Secondo le tradizioni di questo antico continente, solo i cavalieri della giustizia del palazzo dei cavalieri imperiali valutano se sono state infrante le leggi dell'impero e riguardo ai regni affiliati, e non il vostro gruppo di mercanti Soros."

Chris-Sutton interruppe con impazienza Redknapp, deridendo la gente di Chambord: "Così cosa può fare anche se avesse detto la verità? Delle persone dovranno presentarsi per dimostrare che sono innocenti dopo che imprigionerò questi miserabili nel palazzo dei cavalieri."

"Imprigionarli nel palazzo dei cavalieri?" Redknapp era scioccato: "Come può farlo? Il re di Chambord è un membro di stirpe reale che è stato canonizzato dall'imperatore Yasin..." La prigione del palazzo dei cavalieri era riservata a colpevoli che si erano macchiati di gravi crimini come il tradimento. Dalla fondazione di Zenit, nessuno era riuscito ad uscire vivo dalla prigione del palazzo dei cavalieri. Sa ciò che aveva detto Chris-Sutton, sembrava che avesse intenzione di annientare la gente di Chambord! Perché voleva farlo?

"Ahahah, ridicolo! Ridicolo!! Membro di stirpe reale?" Sembrava che il giovane cavaliere avesse sentito la battuta più ridicola. Indicò la fronte di Fei con la sua lancia e sogghignò: "Come possono un branco di selvaggi e un re zoticone essere membri di stirpe reale? Come possono meritarsi questo onore dall'impero? Sono un branco di bastardi loschi che hanno rubato questo onore! Sono macchie per l'impero, così me ne sbarazzerò personalmente!"

Il giovane cavaliere non prestò più attenzione a Redknapp. Cavalò la strana bestia verso Fei. Quando arrivò a soli dieci metri di distanza, alzò la testa e disse con un tono tirannico: "Vi darò un'ultima possibilità, se getterete le vostre armi, scenderete dalle Bestie Ruggenti del Fuoco e vi arrenderete, non vi ucciderò tutti qui adesso... ricordatevi solo di fare veloce! Non sono così paziente."

"Idiota!" Fei arricciò le labbra.

"Cos'hai detto?"

Chris-Sutton ne fu sbalordito. Non era sicuro di aver sentito bene: "Come osi parlarmi in questo modo?"

Ma ciò che lo aspettava fu la derisione del re di Chambord. Sutton si infuriò all'istnate! Con i suoi capelli biondi che svolazzavano al vento, sputando fuoco dagli occhi chiese con tono assassino: "Osi dirlo di nuovo?"

"Idiota! Idiota! Idiota! Idiota...!" Fei guardò Sutton con fare scherzoso: "Credi di essere importante? Te lo dirò cento volte, cosa farai?" Fei rise.

"Tu... Bene! Siete un branco di selvaggi. Vi ucciderò allora!"

Il giovane cavaliere gridò mentre scuoteva lievemente la lancia per la rabbia.

<em>Tink!</em>

Un raggio di energia metallica da guerriero sfrecciò dalla lancia dorata.

L'energia formò una lancia d'argento lunga dieci metri che scattò verso Fei, lasciando una scia lunga mezzo metro mentre si muoveva! Fece esplodere le rocce e tremare il terreno. Sutton non si era trattenuto minimamente!

Un esperto poteva intuire il livello di un avversario.

Era un attacco di prova da parte di Sutton, ma tutti impallidirono, era davvero potente. Anche solo il vento sollevato da questa lancia era composto da energia da guerriero, sembrava che numerosi coltelli sfiorassero la pelle delle persone vicine. Chi era forte sentì dolore e chi era un po' più debole stava già arretrando con delle ferite superficiali.

Solo qualcuno al di sopra delle cinque stelle poteva lanciare un assalto simile.

Tutti ebbero la sensazione che l'enorme lancia d'argento fatta di energia da guerriero fosse un decreto divino e che nulla potesse fermarla.

La fama dei dieci cavalieri della giustizia e del palazzo imperiale non era immeritata.

Fei sentì l'enorme minaccia, ma rimase seduto su Nerino e scagliò un pugno verso la lancia d'argento a circa 30 centimetri da lui.

Il colpo sembrava debole, ma accadde qualcosa di magico!

La lancia d'argento fatta d'energia si fermò a mezz'aria, come se si fosse scontrata con un ostacolo irremovibile. Non poteva avanzare ulteriormente.





