---
title: Capitolo 19 – Pozione Curativa Minore
pubDate: 2023-05-26T13:54:16.361Z
tags:
    - htk
---


Capitolo regolare,
0 capitoli in coda, 0/5
-Schadenfreude

"Ahahah! Sono ricco! Due oggetti magici!"

Fei raccolse i due oggetti. Nonostante lo avesse previsto, era comunque molto entusiasta. Proprio quando stava per esaminare nel dettaglio i due oggetti, la voce fredda e misteriosa risuonò di nuovo:

"Limite di tempo del giorno in avvicinamento, prepararsi all'uscita!"

Finalmente!

Tuttavia stavolta la voce non iniziò subito il conto alla rovescia; diede un po' di tempo a Fei per prepararsi.

"Ti stavo aspettando da un po'!" Pensò Fei.

Fei era concentrato sui mostri, vero, ma stava anche attendendo la comparsa di questa voce.

Fei temeva che avrebbe perso questa opportunità, così gridò al cielo: "Aspetta! Aspetta. Ho qualcosa da chiederti... vorrei scambiare alcune Pozioni Curative e portarle nel mio mondo. Sai cosa intendo, vero? Dimmi, che prezzo devo pagare?"

Allo stesso tempo, Fei si stava concentrando per cercare di comunicare con la voce misteriosa dentro la sua testa.

Tuttavia non ricevette subito risposta. La domanda di Fei fu seguita da un momento di completo silenzio. Per Fei che aveva bisogno di una risposta, questa attesa di quattro secondi sembrò lunga un decennio.

Finalmente la voce fredda e misteriosa rispose: "Come desideri... Pozione Curativa Minore, il prezzo di conversione è 3000 monete d'oro, e il tasso di successo della conversione è del 25%. Le monete d'oro verranno dedotte dall'inventario del giocatore. Se le monete d'oro non saranno sufficienti, si potranno usare degli oggetti in sostituzione usando l'80% del loro vero valore. Confermare la conversione, conto alla rovescia... 10... 8... 5..."

"Sì! Confermo... converti 3 bottiglie di Pozione Curativa Minore." Fei si entusiasmò quando sentì l'assenso della voce.

"Diiing!! Monete d'oro e oggetti insufficienti, per favore riformula la richiesta... Conto alla rovescia... 4... 3..."

"Converti una... una bottiglia di Pozione Curativa Minore!" Fei era ansioso.

"Diin! Monete d'oro insufficienti... oggetti sufficienti... calcolo del tasso di successo del 25% della conversione... Conversione avvenuta con successo... Tempo di gioco massimo raggiunto, uscita!"

"Ding-dong!"

Risuonò un tintinnio nelle orecchie di Fei. La sua vista si offuscò mentre il mondo iniziava a deformarsi sotto i suoi occhi, diventando completamente nero in pochi secondi.

.....

.....

"Huuuuuu!!"

Fei sussultò mentre balzava già dal letto. Si guardò attorno e si rese conto di essere tornato nel palazzo del re. La sua "fidanzata" Angela era seduta su un lato del letto e lo stava fissando con i suoi occhi blu come l'oceano. La sua espressione era preoccupata.

"Alexander, finalmente sei sveglio!"

Smise di preoccuparsi quando lo vide risvegliarsi. Era così contenta che la sua voce tremolava: "La tua spalla sinistra stava sanguinando... Oh, hai appena avuto un incubo? Stavi tremando molto mentre dormivi e stavi sudando così tanto... temevo che tu..."

Non c'era molta logica nel discorso di Angela, ma Fei sentì la preoccupazione che trapelava dal suo tono.

Non era preoccupata perché ora era l'eroe di Chambord. Non era dovuto nemmeno al rispetto e alla cura che lei aveva mostrato nei confronti di Brook e dei soldati. Era una semplice emozione che provava. Non gli era importato che Fei fosse un ritardato allora o un eroe adesso. Angela, questa ragazza angelica, si sarebbe sempre preoccupata per lui.

Fei si emozionò. Forse questa premura era solo per il vecchio Alexander, ma Fei aveva comunque un'ottima impressione di Angela.

Nonostante a Fei piacessero le belle ragazze com'era normale, era molto tradizionale e non era mai stato promiscuo. Tuttavia la gentilezza di Angela lo aveva toccato.

Fei si era già affezionato a lei. Che ragazza sarebbe stata così dolce con un ritardato che sarebbe stato il suo futuro marito? Perché Angela era la fidanzata di Alexander? Fei non lo sapeva, ma questo non influenzò le sue decisioni a questo punto. L'avrebbe sposata assolutamente e le avrebbe dato la felicità che meritava.

"Rilassati Angela, mi sono ripreso molto tempo fa."

Fei sorrise, si tolse l'armatura e aprì la sua camicia. La ferita che Landes gli aveva inferto era guarita quasi del tutto; era rimasto solo un punto rosso.

Questa era la prova delle ipotesi di Fei.

Una volta andato nel mondo di Diablo, ogni tipo di ferita sul suo corpo sarebbe guarita magicamente.

Angela arrossì quando esaminò le 'ferite' di Fei nel dettaglio; dopo aver notato che non c'erano problemi, sospirò di sollievo. Quando Alexander era un ritardato, Angela lo aveva trattato istintivamente come un ragazzino e non provava nessun altro tipo di emozione per lui.
Ma ora che "Alexander" sembrava rinsavito all'improvviso, si era resa conto di non poter mantenere la calma di fronte a lui. Ogni volta che pensava all'identità dell'uomo di fronte a lei, la sua fidanzata, il suo cuore iniziava a battere davvero velocemente.

Angela non si accorse che il rossore del suo viso aveva sbalordito Fei, che non riusciva a distogliere lo sguardo da lei. Nessuno dei due disse nulla; la camera da letto era completamente silenziosa. L'atmosfera stava diventando sempre più incantevole.

'Che momento meraviglioso!' Pensò soddisfatto Fei.

Tuttavia, proprio mentre si stava godendo l'atmosfera, all'improvviso...

"Bang!”

La porta della stanza si spalancò ed Emma entrò precipitosamente.

La domestica non sapeva di aver interrotto questo momento speciale. Senza notare lo sguardo risentito di Fei, gridò: "Alexander, dov'è la tua cura? Lo zio Pierce non può resistere ancora a lungo..."

"Me**a!" Fei si ricordò finalmente del suo compito più urgente. Si guardò attorno e trovò l'oggetto che aveva pagato a caro prezzo nel suo letto: la Pozione Curativa Minore.

Grazie al cielo la pozione magica che poteva salvare dalla morte nel mondo di Diablo era stata trasmessa con successo qui.

Fei prese la bottiglietta e la osservò con attenzione. Sembrava più un'ampolla di vetro delle dimensioni di un'arancia. Il liquido rosso al suo interno era appena viscoso, come della Coca Cola.

'Troppo poco, probabilmente non è sufficiente per curare Pierce e i duecento soldati feriti...' Pensò Fei quando vide la quantità di pozione nella bottiglietta.

'Cosa dovrei fare? Devo provare gli effetti di questa pozione. Se è magica come nel mondo di Diablo, forse diluirla potrà salvare le loro vite...'

"Cosa stai aspettando, andiamo..." Emma non lo lasciò rimuginare troppo. Cercò di trascinarlo via per andare da PIerce.

Angela finalmente si calmò e fu sul punto di seguirli, ma Fei si girò e le chiese: "Angela, puoi preparare due pentole d'acqua pulita? Ne avrò bisogno dopo."

"Perché hai bisogno di pentole e acqua?" Emma sembrava proprio una bambina curiosa: "Aiuterò Angela. Alexander, vai da zio Pierce, non può resistere ancora a lungo."

.....

.....

Fei arrivò nella metà anteriore del palazzo. I soldati feriti riempivano il posto e gemevano incessantemente. Fortunatamente molti di loro avevano ricevuto molte cure e il loro morale era migliorato rispetto a quando erano stati posti nell'ospedale affollato.

A parte i dottori, avevano chiamato alcune donne per occuparsi di tutti i feriti. La gentilezza del re Alexander aveva fatto capire alla gente di Chambord che tutti dovevano essere uniti e collaborare se avessero voluto sopravvivere a questa calamità.

"È arrivata sua maestà!" Gridò qualcuno dopo aver visto Fei arrivare, facendo tornare il re al centro dell'attenzione.

Le notizie di ciò che era successo nel campo di battaglia si erano diffuse velocemente nel castello di Chambord. Molti avevano concluso che il re ritardato era stato benedetto dal dio della guerra ed era diventato il salvatore della città. Perciò, Alexander naturalmente era diventato il portavoce del dio della guerra ed era rispettato e venerato.

Si entusiasmarono tutti e volevano incontrare Fei. Qualcuno si inginocchiò e baciò perfino gli stivali di Fei.

Questo lo spaventò: "Dannazione! Ehi, ehi ehi... calma." Nonostante a Fei piacesse essere adorato, questo entusiasmo e passione erano un po' troppo per lui.

Dopo essere sfuggito alla folla, sentì una persona piangere nelle vicinanze.



