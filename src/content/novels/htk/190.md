---
title: Capitolo 190 – Il Duello tra i più Potenti
pubDate: 2024-05-18T06:41:47.882Z
tags:
    - htk
---

Capitolo regolare,
0 capitoli in coda, 0/5
-Schadenfreude

Tutti iniziarono a discutere tra di loro quando videro le difese di Fei venire trapassate.

Anche se la gente di Chambord aveva fiducia nel suo re, alcuni di loro sussultarono quando videro la scena. Anche Cech, il più forte tra di loro, non poteva partecipare ad una battaglia di questo livello. I due uomini che stavano combattendo erano almeno guerrieri stellari a cinque stelle di livello intermedio. Se non avessero lottato tra le montagne in lontananza, gli spettatori sarebbero rimasti feriti dall'energia attorno a loro. Dato che la gente non poteva vedere tutto chiaramente, poteva solo meravigliarsi e sussultare.

D'altra parte, i cavalieri con l'armatura dorata esultarono quando videro Chris-Sutton entrare in vantaggio. Anche la cavalcatura di Chris, simile ad un cane, guardò con sdegno Nerino, che rispose immediatamente e ringhiò con fare minaccioso mentre fece presa nel terreno con le zampe.

"Ah, pericolo!" Emma che era nella lussuosa vettura magica sussultò e spalancò gli occhi come un coniglio spaventato.

"Non preoccuparti, Alexander è al sicuro!" Disse la principessa silenziosa per confortarla. Mentre dava una pacca sulle spalle di Emma, guardò Angela che era seduta accanto a lei. Aveva scoperto che questa ragazza pura non aveva affatto paura per il suo fidanzato. Si limitò ad aprire bene gli occhi e a fissare lo scontro. Dalla sua calma, Tanasha capì quanto aveva fiducia nel suo fidanzato.

In effetti la sicurezza di Angela non era infondata.

<em>Tink! Tink! Tink!</em>

Risuonò una serie di clangori metallici.

Fei che stava ondeggiando il pugno lentamente cambiò tattica all'improvviso. Scagliò colpi rapidi come fulmini. Ogni attacco colpiva con precisione la lancia dorata e ogni assalto scoloriva e riduceva l'energia della fiamma. Dopo tre pugni, il fuoco d'energia attorno alla lancia scomparì, esponendo completamente l'arma.

<em>Tink!</em>

Era un altro pugno.

Colpì accuratamente la punta dell'arma.

Il giovane cavaliere sembrava contento. Rise: "Che stupido selvaggio, vuoi affrontare la mia lancia dorata a mani nude? Vuoi farti umiliare... Avanti!" Mentre gridava, scie di energia argentata che fuoriuscivano dal suo corpo si trasformarono in una lancia dorata che tremò a mezz'aria e rilasciò un ruggito simile a quello di draghi e tigri.

"Davvero? Fammi vedere se il tuo bastone di me**a può affrontare i miei pugni!"

Fei stava indossando i guanti da battaglia del titano, oggetti di sesto livello del mondo di Diablo. Aveva ancora una durabilità a 50/50 ed era praticamente indistruttibile! Perché avrebbe dovuto temere la lancia di Sutton? Mentre parlava, Fei mirò verso la punta della lancia.

<em>Boom!</em>

Dopo un forte tuono, l'impatto devastante si abbatté direttamente sulla lancia e respinse tutta l'energia da guerriero argentata attorno. Sutton invece non riuscì a tenerla più e la lancia volò via dalle sue mani e schizzò via come luce dorata.

Chris-Sutton stesso fu influenzato da questa enorme forza. Volò all'indietro e atterrò a stento sul picco della montagna meridionale.

Dopo una folata di vento, sembrò che non fosse accaduto nulla.

"Ottimo!" Disse all'improvviso il giovane cavaliere. Sorrideva ancora nonostante fosse stato disarmato. "Devo ammettere di aver sottovalutato le tue capacità di combattimento, selvaggio. Anche se mi hai sorpreso, ti sbaglieresti di grosso se pensassi di potermi sconfiggere così. La vera battaglia inizia adesso!"

Mentre lo diceva, il giovane cavaliere fece un cenno e l'arma dorata che stava ancora cadendo dalla montagna sembrò venire trascinata da una forza invisibile per poi tornare da lui. Puntò la lancia al cielo con la mano destra e con la sinistra si tolse la collana che portava.

<em>Woosh!</em>

Dopo che si tolse la collana, il suo mantello dorato iniziò a svolazzare.

La sua aura cambiò! La sua forza iniziò ad aumentare come un'enorme lancia che veniva sollevata al cielo! Fei ebbe la sensazione che Sutton stesse quasi per arrivare al picco delle cinque stelle.

"Idiota, spero che la tua forza sia pari alla tua bocca larga!"

Anche se era preoccupato, Fei non esitò a provocarlo.

Tuttavia doveva ammettere che questa persona arrogante di fronte a lui era il guerriero più forte che avesse mai incontrato.
Una Spada era solo apparso per poco tempo nella montagna orientale di Chambord quando aveva salvato la principessa. Il vecchio canuto a sei stelle dalla parte di Paris e il Dio della Guerra Arshavin quasi a sei stelle invece erano rimasti feriti gravemente entrambi a causa di trappole e trame, così non avevano potuto mostrare tutta la loro potenza. Celato del Picco Nevoso, Dani, era un esperto a cinque stelle che era stato ferito a causa dei conflitti nella montagna orientale.
Era stata la situazione favorevole di allora a permettere a Fei di vincere facilmente contro molte fazioni potenti. Oggi avrebbe avuto finalmente l'opportunità di combattere quanto desiderava.

"Energia da guerriero del metallo... Colpo Tsunami della Lancia Dorata!!!"

Mentre il giovane cavaliere ruggiva, l'energia attorno al suo corpo cominciò a radunarsi e a diffondersi attorno. Come uno tsunami nell'oceano, l'energia da guerriero si diffuse come delle onde marine. Sorprendentemente sembrava emanare il suono di un vero tsunami.
L'arma dorata nelle sue mani nelle sue mani crepitò circondata da fulmini per poi trasformarsi in una lama dorata che svettò come uno tsunami d'energia. Quando questa "lama dorata" apparì, tutta l'energia da guerriero sembrò fermarsi per un secondo.

In quel momento la forza del giovane cavaliere sembrava negli stadi iniziali delle sei stelle.

"Me**a! Farà la sua mossa finale o cosa?"

Fei si mise subito in allerta e si preparò.

Ogni guerriero del continente di Azeroth aveva le sue speciali tecniche da combattimento. Grazie a queste abilità, gli esperti potevano infliggere danni superiori alla loro portata.
Molte volte queste tecniche avrebbero potuto ribaltare le sorti della battaglia. La tecnica di combattimento da guerriero del giovane cavaliere sembrava impressionante! Creò quasi l'immagine di uno tsunami dietro Sutton, così era sicuramente una tecnica più potente in confronto a quella del guerriero a tre stelle Lander che era molto più comune. Sutton radunò la sua energia da guerriero e cercò di condensarne altra, il vento tagliente creato dalla sua forza volò ovunque.
Fei sentiva già dolore alla pelle a causa delle raffiche e la pietra sotto i suoi piedi veniva ridotta in polvere e dispersa via dal vento...

"Questo colpo non può essere più ritirato una volta che viene scagliato. Misero selvaggio, sei abbastanza forte. Se ti arrendi e ascolterai gli ordini dei cavalieri del palazzo imperiale, ti risparmierà la vita!" Il giovane cavaliere iniziò a levitare nell'aria come dio dall'armatura dorata che stava giudicando Fei nella sua sacra corte. Mentre gridava contro di lui con sdegno, la lancia dorata stava già tremando incontrollabilmente a mezz'aria.

Fei non disse nulla e sogghignò.

Le parole "misero selvaggio" lo irritarono mentre una luce feroce brillò nei suoi occhi.

Batté un pugno contro l'altro e una luce nera brillò per le scaglie di drago piene di incisioni dei guanti da battaglia del titano. Stava rivelando completamente la forza fisica di un barbaro di livello 38. La sua potenza al momento sembrò creare una strana atmosfera, tutto attorno a Fei si congelò come se si fosse formata una palude trasparente. I pezzi di pietra attorno a Fei galleggiarono nell'aria come se la forza di gravità fosse scomparsa.

"Dato che te la sei cercata... allora muori!"

Anche il cavaliere con l'armatura dorata si infuriò. Fece un cenno con il braccio destro e la lancia si trasformò un enorme scia di luce dorata che sfrecciò verso Fei. Anche l'energia del metallo argentea emise dei sciabordii mentre formava delle onde che iniziarono a precipitarsi sul nemico!

La presenza scioccante di questo assalto era devastante. La montagna meridionale ne fu subito influenzata. La vetta esplose e la pietra volò in ogni direzione. Sembrava che sia il cielo che la terra fossero stati scossi da un'eruzione.

Fei pensò solo ad una soluzione.

Dare pugni!

<em>Boom! Boom! Boom!</em>

Un'enorme forza esplose nell'aria di fronte a lui. Presto una serie di vaghi marchi di pugni delle dimensioni delle ruote di un carro si formarono a mezz'aria per affrontare la luce dorata e le onde d'aria. In un istante Fei scagliò almeno cento pugni! C'erano immagini residue ovunque attorno a lui e insieme si accumularono per fronteggiare direttamente l'assalto di Sutton!

<em>Boom!</em>

L'energia dell'impatto si espanse attorno.

Il terreno cominciò a tremare mentre numerose crepe apparivano su entrambe le montagne a torre. Pareva che fossero sul punto di collassare tutte e due.

"Me**a... le montagne stanno per crollare. Presto! Allontaniamoci!"

La gente di entrambe le fazioni si ritirò per evitare di rimanere ferita dalle enormi pietre che cadevano dalle vette. Gli attacchi sia di Fei che di Sutton sembravano raggiungere il livello di guerrieri a sei stelle. Per gli esperti del continente Azeroth, era un livello decisivo. Una volta che una persona avesse raggiunto quel grado, sarebbe diventata una vera maestra! Questo duello che superava questo limite stava facendo collassare le Due Torri che esistevano da molti anni!

Un banco di polvere oscurò la vista a tutti.

<em>Tink! Tink! Tink!</em>

Apparì una serie di scintille e due figure cambiarono continuamente le loro posizioni nel cielo quasi coperto da polvere.

Scie di energia argentata sarebbero volate a mezz'aria rilasciando una forza sorprendente. I detriti che venivano toccati da questa forza venivano ridotto in polvere in pochi secondi. A volte l'energia residua avrebbe lacerato il terreno mentre i ruggiti del giovane cavaliere, le risate di Fei e i fragori risuonavano nel cielo come enormi onde.

<em>Boom!</em>

Dopo una forte esplosione, sembrava che le due figure si fossero separate.

"È finita? Chi ha vinto?"

Tutti spostarono gli sguardi verso l'alto mentre la polvere si dissipava lentamente. A tutti iniziò a battere freneticamente il cuore mentre si rendevano conto che presto avrebbero scoperto come sarebbe finita la battaglia. Anche se avevano tutti fiducia nel loro capo, questa battaglia era stata troppo intensa. Per loro era stato come uno scontro tra divinità! Erano crollate montagne e si era lacerato il terreno! Era impossibile mantenere la calma in questo momento.

Alla fine la polvere fu soffiata via dal vento.

Le due figure apparirono con più chiarezza.

Sangue rosso colava lentamente a terra, una goccia dopo l'altra.

Tutti rimasero scioccati.



