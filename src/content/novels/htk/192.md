---
title: Capitolo 192 – Famoso dopo Una Battaglia!
pubDate: 2024-05-18T08:41:47.883Z
tags:
    - htk
---

Capitolo regolare,
0 capitoli in coda, 0/5
-Schadenfreude

Colpo di scena!

Nessuno avrebbe pensato che lo scontro si sarebbe concluso in questo modo.

Il Cavaliere Dorato che sembrava in assoluto vantaggio aveva perso completamente in un istante. La sua armatura e anche la sua lancia erano state distrutte dalla battaglia. Tutti quanti gli spettatori ai piedi della montagna erano rimasti sbigottiti. Specialmente i circa cento cavalieri dorati. Stavano fissando Chris-Sutton mentre cadeva, tutti spaventati a morte, e non sarebbero riusciti a salvarlo in tempo nemmeno se avessero voluto.

Proprio in quel momento, gli occhi dell'enorme bestia simile ad un lupo rivelarono una luce feroce. Con un basso ruggito e battendo le quattro zampe, si trasformò in un fulmine giallo.
Usando i detriti come trampolini di lancio, caricò e prese al volo il Cavaliere Dorato che stava cadendo. Poi la bestiaccia ruggì contro Fei. Sapendo di non poter competere con lui, la creatura si limitò a portare Sutton sul dorso e a correre come un fulmine verso la capitale.

"Presto... proteggete sua eccellenza!"

Gridarono i cavalieri del palazzo imperiale, che ignorarono le truppe di spedizione di Chambord di fronte a loro, si girarono e inseguirono la creatura. Nelle retrovie, il vecchio con il pizzetto impallidì.
Rimase sbigottito per un po' di secondi e poi, con uno sguardo incredulo, osservò con riluttanza la persona ancora in piedi sulla cima della montagna settentrionale. Sentì una sensazione di gelo e all'improvviso batté il posteriore del suo cavallo magro e scappò via come un fulmine.

<em>Swish!</em>

Un vento tagliente iniziò a soffiare e sferzò il suo orecchio, atterrando su un macigno alto sei metri a lato della via. La grossa pietra fu ridotta a pezzi sollevando polvere ovunque.

"Chiunque oserà spingere qualcuno a diventare nemico di Chambord, finirà come questa roccia."

La voce del re di Chambord risuonò nell'orecchio di questo vecchio dall'aspetto insidioso come un tuono e l'anziano con il pizzetto, Alpha, sussultò e non osò tirar fuori delle scuse. Si limitò a coprire il taglio sul suo orecchio con imbarazzo e a fuggire nel panico, i suoi capelli grigi svolazzavano al vento.

Fei rimase sulla cima della montagna a nord e osservò il gruppo dei cavalieri dorati scomparire all'orizzonte.

Nel corso del breve scontro, Fei aveva capito bene quanto era arrogante il cosiddetto Cavaliere Dorato, uno dei dieci cavalieri della giustizia del palazzo imperiale. Anche se quel giovane era incredibilmente presuntuoso, visto il senso d'onore che avrebbe avuto una figura del genere, probabilmente non era stato Sutton ad usare tutti quei sotterfugi come l'avvelenamento delle acque, usare esche per attirare i lupi e provocare valanghe.

Fei aveva riflettuto con attenzione. Presto aveva individuato il vecchio miserabile e sinistro con il pizzetto che stava dietro a tutti i cavalieri e aveva intuito com'era andata. Questo anziano doveva avere una carica simile ad un consigliere. A giudicare dalla sua espressione anomala, tutti i trucchi usati prima dovevano essere stati opera di questa persona che si riteneva molto intelligente.
Fei non aveva mai avuto un'impressione favorevole nei confronti di persone del genere che complottavano sempre alle spalle degli altri come serpenti. Se avesse avuto prove concrete per accusare il vecchio, probabilmente l'avrebbe già ridotto in poltiglia.

Togliendosi l'armatura magica che stava già esaurendo i suoi punti di durabilità, Fei si rassettò la camicia e poi iniziò a scendere dalla cima attivando il Balzo del barbaro un po' di volte, per poi arrivare ai piedi della montagna.

Oleg, il più entusiasta, rivelò nuovamente la sua natura da leccapiedi, alzò le braccia e poi lo lusingò: "Lunga vita a sua maestà!"

Stavolta però nessuno derise il guardiano perché stavano facendo la stessa cosa.

Perfino Peter-Cech che era sempre silenzioso aveva la sensazione che gli ribollisse il sangue e che gli stesse per esplodere il cervello... Incredibile, troppo incredibile... Tutti i chambordiani sapevano che il loro sovrano era molto forte, ma non si aspettavano che fosse così potente da poter battersi con uno dei cavalieri della giustizia dell'impero!

"Woof woof Woooof!!!"

Anche il grosso cane nero si unì al coro, scodinzolando allegramente, e aprì le fauci per ruggire con forza.

"Alexander..."

Risuonò una voce piacevole da lontano. La futura regina Angela stava danzando contenta come una splendida farfalla bianca, sollevò la gonna per uscire dalla carrozza magica della principessa e sfrecciò tra la folla per gettarsi tra le braccia del sovrano.

Fei si rasserenò sentendo il suo profumo e il suo corpo morbido e caldo. Anche un uomo d'acciaio, il cosiddetto eroe, avrebbe desiderato la compagnia e l'abbraccio di una bellezza dopo una battaglia mortale. E in quel momento Fei sentì una passione che eruttava come un vulcano dalla giovane e si sentì un po' in colpa... Probabilmente la battaglia di prima l'aveva fatta preoccupare molto!

Sulla vettura magica in lontananza, le espressioni delle altre due donne erano contente.

La piccola Emma iniziò a sorridere, sul suo viso c'erano ancora tracce delle sue lacrime. Guardando Angela e Alexander abbracciarsi circondati da un coro di acclamazioni, questa ragazza bionda con le lentiggini e dalla personalità testarda sentì una calma e una tranquillità senza precedenti. Iniziò a ripensare a come Angela si era presa cura e aveva protetto Alexander in passato...

E lo sguardo blu come l'oceano della principessa si posò sul posto dove Angela era seduta. Sulla coperta di velluto color viola chiaro c'erano delle pieghe delle dimensioni di una mano.
Dovevano essere state causate da una stretta piena di tensione. Vedendo questo, il viso lievemente magro ma delicato della principessa rivelò un sorriso: "Pensavo che questa ragazzina avesse molta fiducia nel suo amato e non fosse affatto preoccupata, ma in realtà..."

Questa saggia principessa non si era resa conto di quanto era stato difficile e coraggioso per lei mantenere una tale sicurezza nel suo amato durante una battaglia così intensa.

Poco lontano, la carovana Soros rimase sbalordita.

Non avevano parole per descrivere il loro shock, questo valeva specialmente per il direttore Harry Redknapp, per l'affascinante giovane Sherry e per lo spadaccino vestito di bianco accanto a lei. Erano tutti increduli.
Forse la gente di Chambord non sapeva cosa significasse questa vittoria, ma loro tre ne erano ben consapevoli. Era il Cavaliere Dorato Chris Sutton, uno dei dieci cavalieri della giustizia del palazzo imperiale, il super genio più ammirato di tutto l'impero e la futura stella delle arti marziali del paese.
Anche se Sutton aveva solo 16 anni e un po' meno esperienza in confronto agli altri nove cavalieri, era comunque uno dei simboli del potenziale dell'impero. Non era mai successo che il sovrano di un regno affiliato fosse riuscito a sconfiggere un cavaliere della giustizia. Solo il misterioso e leggendario Una Spada ne era capace, ma non aveva mai sfidato in questo modo un cavaliere della giustizia...

In breve, questo duello aveva fatto la storia.

Riflettendoci più attentamente, Redknapp era quasi certo che il risultato di questo scontro avrebbe potuto influenzare la battaglia per il trono.

Ora la situazione dell'impero stava diventando sempre più complessa, l'imperatore Yaxin si stava indebolendo sempre di più e i due principi, Dominguez e Arshavin erano impegnati in un duro conflitto con molti ministri a sostenerli. Il conflitto interno stava diventando sempre più intenso.
Tuttavia potersi assicurare il supporto di parti neutrali come il palazzo dei cavalieri e dei diversi guerrieri dell'impero era sempre stata la priorità dei due principi visto che la forza avrebbe giocato un ruolo cruciale per la battaglia per il trono. Ma che cambiamenti avrebbe portato la comparsa improvvisa di un giovane talento forte quanto un cavaliere della giustizia durante un momento così importante?
Era come se fosse comparsa una spada leggendaria che avrebbe potuto infliggere un colpo fatale al nemico e chiunque avesse brandito questa lama avrebbe avuto molte più possibilità per ascendere al potere e ottenere la gloria!

Il direttore vestito di nero si riempì di emozioni contrastanti mentre guardava le due torri quasi distrutte.

Sapeva chiaramente che il prestigio del re Alexander sarebbe aumentato all'impazzata. D'ora in avanti, nessuno regno ausiliario nell'impero Zenit avrebbe osato provocare il sovrano di Chambord. E poi queste notizie prima o poi si sarebbero diffuse in tutto l'impero. Allora il re di Chambord avrebbe attirato l'attenzione di tutte le organizzazioni principali e il destino di una persona sarebbe dipeso da quale principe questo giovane sovrano avrebbe scelto di sostenere; avrebbe deciso chi sarebbe diventato il più onorato ospite o un intralcio.

E le due torri devastate sarebbero sempre state una prova della battaglia terrificante di oggi.

Tra non molto tempo i poeti si sarebbero radunati qui per trovare ispirazioni. Forse un giorno avrebbero ideato molte splendide e magnifiche ballate per celebrare l'ascesa di questo talento che alla fine avrebbe attirato l'attenzione dell'intero continente.



