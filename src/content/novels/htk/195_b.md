---
title: Capitolo 195 - Fuoco Spietato, Pericoli di Chambord (seconda parte)
pubDate: 2024-05-18T11:41:47.884Z
tags:
    - htk
---

Capitolo regolare,
0 capitoli in coda, 0/5
-Schadenfreude

"Inseguiteli! Uccideteli tutti!"

Il guerriero magro e basso a quattro stelle di nome Dick caricò sul suo cavallo alzando la spada. Era davvero infuriato! Pensava che sarebbe stato facile uccidere trenta arcieri a cavallo usando quattrocento cavalieri d'élite, ma non si aspettava che il nemico fosse così astuto e ingannevole. Era veloce e i loro arcieri erano eccezionali. Durante questo inseguimento, non li aveva raggiunti e circa cento dei suoi cavalieri erano stati uccisi. Era una grande umiliazione per lui.

Dopo un po' gli arcieri esaurirono i loro dardi.

Gli arcieri a cavallo senza frecce erano come tigri senza zanne o artigli; erano praticamente spacciati.

"Ahahah, hanno esaurito le frecce, carica!"

Ma presto i cavalieri non poterono più ridere. Gli arcieri di Chambord presto ricorsero ad un altro tipo di armi. Brandirono tutti le asce che pendevano dalle loro selle e le lanciarono contro gli invasori dopo averle fatte roteare per diverse volte. Le asce delle dimensioni di una porta volarono verso i cavalieri neri completamente impreparati, facendoli gridare. Lasciando una scia di sangue e arti tranciati, queste asce uccisero circa cinquanta uomini. C'erano solo circa duecentocinquanta cavalieri; avevano subìto molte perdite.

Alla fine, dopo circa dieci minuti di inseguimento, i cavalieri neri spinsero gli arcieri di Chambord in una foresta sotto una montagna. I cavalli non potevano correre bene lì, così i soldati di Chambord balzarono giù dalle loro cavalcature e fuggirono nella foresta come scimmie.

"Scendete da cavallo! Inseguiteli, uccideteli tutti!"

Il capo Dick era già infuriato. Aveva perso la razionalità e giurò che avrebbe usato la pelle di quei bast***i come cuoio.

Ma presto rimpianse le sue decisioni.

Dato che i cavalieri erano scesi da cavallo e avevano inseguito i nemici nella foresta, si persero in questo "labirinto". Dopo un po' si sparpagliarono tra gli alberi. Quando Dick si calmò e cercò di radunarli, un uomo forte con un'enorme spada nera appesa sulle spalle apparì di fronte a lui.

Le pupille di Dick si contrassero all'istante.

Percepiva una grande sensazione di minaccia da quest'uomo con i capelli rossi.

"Chi sei?"

Dick brandì la sua spada mentre avvolgeva il suo corpo con energia da guerriero verde.

"Il Cavaliere dello Zodiaco del Leone, Frank-Lampard al servizio del re di Chambord è qui per ucciderti."

L'uomo forte con i capelli rossi infilzò la spada nera nel terreno e rimase sul posto. Anche se sembrava tranquillo, una serie di crepitii risuonarono dentro di lui mentre delle saette bianche iniziarono a fuoriuscire dal suo corpo. Presto il fulmine bianco avvolse il suo corpo e bruciò le piante e gli alberi attorno a lui riducendoli in carbone e fumo.

"Un guerriero di tipo fulmine?" Dick ne fu sorpreso. Ma poi mostrò un'espressione entusiasta mentre si leccava le labbra e diceva: "Non me lo aspettavo. Un piccolo re di Chambord ha un esperto come te. Bene, bene... Ottimo!" L'energia verde attorno a lui crebbe rapidamente mentre diceva: "Il mio passatempo è torturare grandi guerrieri. Questa spada ha decapitato trentasei guerrieri a quattro stelle. Saresti il trentasettesimo oggi!"

"Parli troppo!" Questa fu la risposta di Lampard.

.....

Allo stesso tempo, nel campo a destra di Chambord.

In un'area dall'erba alta oltre due metri.

Allen, il guerriero a quattro stelle capo dell'altra squadra di cavalieri incontrò lo stesso problema del suo compagno Dick. Quasi metà dei suoi cavalieri era stata uccisa dai dardi e dalle asce dei soldati di Chambord.
Colto dalla rabbia, aveva guidato i suoi uomini in questo campo d'erba. Quando entrò in quest'area, ebbe la sensazione di essere entrato in un oceano di verde. I suoi avversari avevano cercato apposta di dividere la sua squadra e quasi tutti i suoi soldati si erano sparpagliati per questo campo. Ora di fronte a lui c'erano due uomini di Chambord che non sembravano troppo amichevoli.

"Cavaliere dello Zodiaco Drogba, cavaliere dello Zodiaco del Capricorno Pierce... Eheh, brutto cesso, stavolta sei morto!" I due uomini che sembravano grosse montagne si presentarono, scrocchiando le nocche, e camminavano verso di lui ridendo spietatamente.

"Umpf! Idioti! Come osate parlarmi in questo modo? Non siete nemmeno guerrieri a tre stelle!" Allen scosse la spada e la sua energia blu dell'acqua esplose mentre menava due fendenti verso la gola dei due nemici.

"È un esperto!"

"Non possiamo affrontarlo!"

Sia Drogba che Pierce impallidirono quando percepirono la forza del nemico.

.....

"Pronti... fuoco!"

Brook mantenne la calma. Ondeggiò la spada in avanti e diede l'ordine. Mentre la sua voce risuonava nell'aria, riecheggiarono schiocchi di corde. Le frecce ulularono coprendo ogni rumore attorno e facendo ronzare i timpani. Come locuste che sciamavano verso i campi, volarono verso il diluvio nero di nemici.

In un istante, i cavalieri furono falciato come spighe di grano gemendo.

Questa era una battaglia, una guerra!

Crudele e spietato.

Mentre le frecce cadevano, il sangue schizzò al cielo. Presto risuonarono urla.

Gli uomini che stavano caricando accanto ad un cavaliere urlò mentre cadeva da cavallo. Fu schiacciato immediatamente dagli altri dietro e smise di respirare.

Sotto la raffica delle frecce, ogni cavaliere dovette dare calci ai fianchi dei loro cavalli con gli speroni dei loro stivali di ferro per spronarli a caricare un po' più velocemente. Dovevano avvicinarsi agli arcieri di Chambord nel più breve tempo possibile! Inclinarono il loro corpo in avanti per cercare di minimizzare le parti esposte pregando gli dei e sperando di non venire colpiti dalla pioggia di dardi dal cielo.
Nessuno riuscì a schivare una raffica del genere e, a parte i re protetti da esperti e ufficiali di alto livello, solo i soldati sia fortunati che forti riuscirono a sopravvivere.

Fortunatamente per loro potevano già vedere i loro nemici su una piccola collina a circa duecento metri di distanza.

Ce n'erano solo cento ed erano in formazione difensiva. Da lontano sembravano un gruppo di spaventapasseri impotenti. Questa facciata debole e impotente stimolò il testosterone di ogni cavaliere. Ognuno di loro pensò di poter schiacciare i loro avversari deboli in una sola carica! Erano sicuri anche che presto sarebbero potuti irrompere nel castello di Chambord per uccidere, appiccare incendi, stuprare e portare via ogni oggetto prezioso e tesoro per sfogare la loro frustrazione.

Si stavano avvicinando sempre di più...

C'erano solo circa cinquanta metri tra i due gruppi.

I cavalieri con le corazze nere che avevano un'ottima vista potevano già scorgere le espressioni spaventate degli ufficiali nemici e le loro gambe tremanti dato che nessuno aveva il permesso di ritirarsi. Questa scena stimolò ancora di più la ferocia nel loro sangue! Ognuno di loro ruggì frustando i cavalli per farli correre più velocemente. Ondeggiarono le armi aspettandosi di poter decapitare finalmente i loro nemici.

Solo il cavaliere dal viso sfigurato si accigliò lievemente mentre l'energia da guerriero argentata lo avvolgeva. Alla fine percepì qualcosa di strano grazie al suo istinto.

Iniziò a sentire un odore strano, ma familiare e pungente. Quando guardò il comandante moro ritto sotto la strana bandiera del cane a due teste su un paio di asce incrociate e una spada macchiata di sangue, si spaventò! La posa valorosa di questo comandante gli diede un brutto presentimento!

"Aspetta, dev'essere una trappola..." Il cavaliere con il volto sfigurato pensò a moltissime eventualità e alla fine capì dopo aver sentito nuovamente quell'odore nell'aria.

Tuttavia era troppo tardi.

<em>Bang! Bang! Bang!</em>

Risuonò una serie di schiocchi.

Il cavaliere deturpato alzò lo sguardo e le sue pupille si contrassero quando vide venti frecce magiche fiammeggianti. Volarono verso questo "diluvio" nero bruciando violentemente.

Un secondo dopo, accadde l'incredibile...

<em>Boom!</em> Anche il terreno iniziò a bruciare...

Esatto, il suolo aveva preso fuoco.

L'erba secca alta mezzo metro si trasformò subito in fuoco infernale pronto ad uccidere i cavalieri. Come un vulcano in eruzione, iniziò ad apparire fuoco rosso giallastro che lambì spietatamente i nemici in arrivo. L'odore pungente e il fumo nero erano ovunque, e le fiamme si diffusero velocemente fino ad un chilometro di raggio in soli quaranta secondi come se fossero dotate di vita propria. Quasi ogni cavaliere fu avvolto da questo fuoco infernale.

Il cupo mietitore era apparso all'improvviso.

Le fiamme spietate inghiottirono tutto.

I numerosi cavalieri che prima ridevano ferocemente e avevano ondeggiato le loro armi diventarono spaventapasseri di fuoco che urlavano e si dimenavano. Gettarono tutti le armi e cercarono di battersi il corpo cercando di estinguere le fiamme. Tuttavia le fiamme divorarono i loro corpi come se fossero le amanti più ardenti di questo continente.
Presto questi uomini morirono uno per uno.

Era una scena così maestosa e terrificante che assomigliava agli incantesimi proibiti delle leggende.

Tuttavia il cavaliere con il volto sfigurato sapeva che non era una magia proibita.

Le venti frecce avvolte dalle fiamme contenevano un elemento del fuoco con cui era molto familiare. Sapeva che era il modo più semplice e facile per creare dardi di fuoco. C'era un solo motivo per cui l'intero campo si era incendiato; tra l'erba alta mezzo metro era stata piantata in anticipo una marea di catalizzatori per alimentare il fuoco. Questi catalizzatori avevano un odore strano e questi minerali speciali potevano trasformare una scintilla in un fuoco bruciante in pochi secondi.
Quella era la fonte dell'odore nell'aria e anche il motivo per cui il cavaliere con il volto sfigurato era inquieto, ed era questo il motivo per cui le fiamme si erano diffuse così velocemente.

Poi il vento iniziò a soffiare all'improvviso, alimentando il fuoco!

Il fumo si levò al cielo e urla e lamenti risuonarono nel campo. Uomini stavano andando a fuoco... cavalli stavano andando a fuoco... c'era fuoco ovunque!

Il cavaliere sfigurato scatenò tutta la sua energia da guerriero e tenne le fiamme entro tre metri da lui.

"Ascoltatemi tutti! Non abbiate paura! Caricate! Caricate fuori da questo mare di fuoco! C'è un fiume di fronte!"

Ruggì con rabbia il cavaliere sfigurato mentre ordinava ai suoi uomini di andare avanti. Il solo modo per sopravvivere era uscire da questo incendio il prima possibile! Dato che il vento soffiava da nord, il campo a cinquanta metri di distanza da loro dov'era il nemico non aveva preso fuoco. I cavalieri sapevano che sarebbero riusciti a sfuggire a questo incubo finché si fossero diretti verso la linea difensiva dei loro nemici.

"Carica, uccidete tutti quei maledetti di Chambord!"

Questo era il solo pensiero nella mente del cavaliere sfigurato.



