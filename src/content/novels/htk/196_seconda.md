---
title: Capitolo 196 - Distruggerò il tuo Cuore (seconda parte)
pubDate: 2024-05-18T12:41:47.884Z
tags:
    - htk
---

Capitolo regolare,
0 capitoli in coda, 0/5
-Schadenfreude

"Eheh, è proprio una sfortuna però. Le tue tecniche di spade folli non potranno salvarti dato che hai scelto il campo di battaglia sbagliato..." Il guerriero a quattro stelle magro e tozzo mostrò un crudele sorriso. Puntini verde brillante volarono dagli alberi attorno ed entrarono nel suo corpo, poi le tre ferite sanguinanti guarirono velocemente e scomparirono.
Rise con orgoglio: "La mia energia da guerriero è di tipo legno, l'attributo più curativo che c'è. Dato che ci sono molti alberi intorno a me, posso assorbire l'energia del legno dall'ambiente circostante e riprendermi. Anche se mi infilzassi trenta volte, trecento volte, potrei comunque riprendermi. Tuttavia, ogni volta che riuscirò a colpirti, la tua forza diminuirebbe un po'. Ahah, quando perderai tutto il tuo sangue, ti decapiterò e diventerai il mio trentesimo trofeo di guerra!"

"Parli troppo!" Lampard sogghignò. Non si mosse, ma i fulmini attorno a lui divennero sempre più grandi.

"Ahah, sei fico! Eheh, e mi piace collezionare le teste di guerrieri fichi come te..." A Dick piaceva parlare. Lo stava facendo per minare la sicurezza dell'avversario. Strinse gli occhi e piccoli punti verdi avrebbero lasciato gli alberi attorno per avvolgerlo. Anche se gli alberi si stavano seccando con un ritmo visibile ad occhio nudo, l'energia da guerriero che avvolgeva Dick stava diventando sempre più forte. La sua forza stava aumentando ancora di più di quella di Lampard e dopo essersi leccato le labbra disse: "Ora prova a beccarti questo attacco..."

Dick mosse le spade.

Una luce verde apparì sulla lama delle sue armi e l'energia formò la testa di un drago. Il drago spalancò le fauci, anche le sue zanne taglienti erano vivide. Lampard sentì pressione sulle spalle come se stesse affrontando un vero drago.

"Tecnica di combattimento.... Spada del Drago di Luce Verde!!!!"

L'enorme testa di drago aprì di nuovo le fauci e dalla sua bocca spuntò un enorme spade dall'aspetto antico. La lama era lunga circa quattro metri e sembrava davvero reale. Ronzò nell'aria mentre distruggeva ogni ostacolo sul suo cammino, inclusi alberi e rocce. Sollevò anche polvere mentre avanzava verso Lampard!

Era un'altra tecnica da guerriero di alto livello.

Gli esperti del palazzo dei cavalieri della giustizia avevano grandi risorse e i guerrieri a quattro stelle ordinari non potevano competere con loro.

La tecnica della spada del drago di Luce Verde aveva almeno raddoppiato la forza di Dick e questo attacco era al livello di un esperto al picco delle quattro stelle... era un potenziamento folle!

Tuttavia Lampard rimase impassibile.

Infilzò nel terreno la sua enorme spada. Il crepitio dei fulmini riecheggiò nella foresta mentre le saette dietro di lui disegnavano l'immagine di un leone dorato arrabbiato che ruggiva al cielo. Questo movimento sembrava possedere una magia incredibile. Tutti i fulmini attorno a lui si condensarono all'istante nel suo pugno destro come una balena che stava inghiottendo tutta l'acqua nell'oceano. Poi un puntino d'argento comparì nel suo pugno, seguito da un bagliore argenteo che illuminò gli alberi vicini...

Per un momento perfino la luce del sole fu avvolta da questo bagliore.

Dick sentì dolore agli occhi e dovette chiuderli per evitare di venire accecato. Poi sentì il ruggito profondo del guerriero freddo dai capelli rossi.

"Pugni... Veloci come il Fulmine!!!"

"Una tecnica di combattimento da guerriero? Anche questo zoticone conosce delle tecniche del genere?"

Dick non poteva credere a ciò che stava vedendo.

All'improvviso percepì una grande sensazione di pericolo mentre la vasta quantità di fulmini sfrecciavano verso di lui. Era scioccato, ma non rallentò. Scatenò tutta la sua energia e la iniettò tutta nella spada del Drago di Luce Verde. L'arma verde lunga quattro metri aumentò di dimensioni.

<em>Boom! Boom! Boom! Boom! Boom! Boom!</em>

Numerose saette argentee colpirono il drago verde lungo cinque metri formato dall'energia da guerriero.

Poi...

<em>Crack... crack... crack!</em>

Risuonò una serie di crepitii mentre Dick veniva scioccato di nuovo. Aveva percepito la spada del drago verde collassare. Quando era stato colpito dalle saette, ogni fulmine aveva distrutto una parte della sua lama. Dick non poté che rimanere a guardare mentre la sua tecnica di combattimento veniva distrutta!

Poi il fulmine argentato sfrecciò verso di lui.

"Come... com'è possibile?"

Spalancò gli occhi, ma non riuscì a rintracciarlo.

"Troppo veloce. Non posso seguirne le tracce. Non riesco a vedere il suo pugno... Me**a..." Dick era così spaventato che la sua anima quasi volò fuori dal suo corpo. Evocò velocemente una serie di spade verdi fatte di energia da guerriero per difendersi e arretrò rapidamente. Voleva schivare l'assalto, ma tutte le sue lame difensive furono squarciate come carta. Il fulmine attraversò all'istante il suo corpo...

Poi il mondo ritornò ad essere silenzioso.

"Puoi usare l'energia del legno per riparare il tuo cuore distrutto?"

Chiese freddamente Lampard. Il suo viso era quasi accanto alla faccia terrorizzata del suo avversario. Lampard aveva ancora il pugno destro in avanti, ma adesso stava trafiggendo il petto di Dick. Nella sua mano c'era un cuore che stava battendo lentamente.

"No..." Lo sguardo di Dick si riempì di disperazione mentre la sua forza si disperdeva lentamente.

"Rilassati, non ho l'abitudine di collezionare teste." La voce di Lampard risuonò di nuovo.

Dick rivelò un'espressione in parte triste e in parte contenta, e sembrava che volesse dire qualcosa.

"Tuttavia... io distruggo il cuore del mio avversario." Lampard strinse la mano e il cuore nella sua presa si ridusse in poltiglia.


