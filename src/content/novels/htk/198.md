---
title: Capitolo 198 – Maestri
pubDate: 2024-05-18T14:41:47.885Z
tags:
    - htk
---

Capitolo regolare,
0 capitoli in coda, 0/5
-Schadenfreude

"Dannazione, bufalo selvaggio, andrà male..." Si lamentò Pierce. Tuttavia sembrava davvero entusiasta. Sollevò le braccia e gridò: "Potere stellare dell'armatura dello zodiaco del Capricorno... vieni!!"

Non appena gridò, gli accadde quasi lo stesso fenomeno.

Uno scrigno dal simbolo vivido del capricorno apparì dalla luce nera che era sfrecciata fuori dalla sua fronte. Il contenitore si aprì da solo facendo divampare delle fiamme. Ciò che schizzò fuori dallo scrigno fu un ariete valoroso di metallo. Questo ariete si trasformò all'istante in cinquanta pezzi e coprì ogni parte del corpo di Pierce. Quando il fuoco scomparì, ormai stava indossando una corazza nera dall'aspetto strano e il totem di un enorme ariete demoniaco dalle corna affilate formato da cinquanta stelle era apparso dietro di lui. Questo totem sembrava trapassare lo spazio-tempo e rivelò una presenza vasta e antica.

"Cos'è... questo?" Allen spalancò gli occhi, non riusciva a capire cosa stava succedendo.

I due uomini forzuti senza la minima traccia di orgoglio e onore si erano trasformati in modo miracoloso ed erano diventati guerrieri divini dalle strane corazze. Sembrava che avessero attraversato lo spazio e il tempo per apparire qui.
Allen non sapeva come descrivere cosa stava provando, ma aveva la sensazione che questi due uomini fossero divinità potenti e maestose. Aveva sentito parlare di molti eventi misteriosi quando era nel palazzo dei cavalieri imperiali e aveva sperimentato il potere devastante dei guerrieri lunari che evocavano le loro armi. Tuttavia il fenomeno a cui aveva appena assistito andava oltre ogni sua comprensione.

<em>Tink! Tink! Tink! Tink! Tink!</em>

La rete blu era composta da fendenti e colpì spietatamente i due uomini come una punizione inevitabile di un dio.

Tuttavia non vide armature saltare via e sangue che schizzava come si immaginava Allen.

Allen era scioccato! Spalancò gli occhi con sorpresa quando sentì solo una serie di clangori. I suoi attacchi non avevano nemmeno lasciato dei segni sulle armature, figuriamoci distruggerle. Il rumore delle corazze assomigliava allo scampanellio di un acchiappa sogni appeso alla finestra della camera di una dea, fresco e piacevole.

"Com'è possibile? Allora... Dannazione, di che materiale sono fatte?"

Dopo aver visto che il suo colpo più potente non aveva lasciato nemmeno un segno sulle corazze nere, come una secchiata d'acqua contro un pezzo di roccia, Allen mostrò un'espressione inorridita, come se avesse visto un fantasma in pieno giorno.

Un momento dopo, arrivò il contrattacco del suo avversario.

"Canaglia dai capelli biondi, beccati questo... Corna Giganti!!"

Drogba abbassò la testa e caricò verso Allen con una strana posa; aveva posato le mani al petto come se volesse dare una testata al nemico. Veloce come una freccia, Drogba aveva una presenza terrificante e indescrivibile.

"Ahahah, ti aspetti di trapassare il mio scudo d'energia in questo modo?"

Dopo un momento di sorpresa, Allen scoppiò a ridere. L'energia da guerriero di questo avversario era solo negli stadi intermedi delle due stelle; praticamente non rappresentava una minaccia per lui. Allen non si mosse; si limitò a formare uno scudo di luce per proteggersi. I guerrieri dell'elemento acqua primeggiavano nella difesa.

"Assaggio il mio attacco!" Le spalle di Drogba si scontrarono con lo scudo di Allen.

La protezione si incavò lievemente mentre bloccava facilmente l'attacco. Il colpo fece solo ritirare di un po' di passi Allen, ma il suo scudo rimase fermo e stabile. Il guerriero sembrava sul punto di ridere, ma all'improvviso sentì un moto di debolezza. Aveva la sensazione che la sua energia da guerriero non stesse passando scorrevolmente per il suo corpo.

"Me**a, ho usato troppa energia..." Allen impallidì.

"Spaccati!" Il sorriso noncurante di Drogba scomparì, rimpiazzato da un'espressione seria come non mai. Gridò all'improvviso e caricò di nuovo di spalle. Mentre per distruggere il terreno con i suoi pestoni, un antico potere stellare sottile apparì all'istante e smantellò lo scudo d'energia blu di fronte a lui.

<em>Crack... crack... crack...</em>

La protezione fatta da energia da guerriero a quattro stelle si infranse sotto l'attacco di un guerriero a due stelle.

"È davvero strano... Tuttavia il tuo attacco si ferma qui!" Allen era rimasto sorpreso, ma non era spaventato. Forzò la sua energia che non stava scorrendo fluidamente ad avvolgere il suo pugno per scagliare un colpo al petto di Drogba. Sapeva che la sua spada non poteva trapassare l'armatura del suo avversario, così voleva usare la sua energia per distruggere i suoi organi interni e le sue ossa.

"Puff!"

Drogba sputò una boccata di sangue che schizzò tutta sul volto di Allen. Anche se l'armatura dello zodiaco del Toro poteva diminuire l'impatto di un attacco, la differenza di forza tra lui e Allen era troppo grande. Era un divario ampio e Drogba non poteva sfruttare appieno il potere della corazza. Era inevitabile che venisse ferito.

In quel momento però...

"Sacra Spada, Excalibur!"

Risuonò un forte grido, da dietro di lui apparì dell'energia di spada incredibilmente tagliente. Dopo aver sentito quell'urlo, Drogba afferrò Allen e lo fece girare. Dopo aver usato la Pozione Hulk, la forza fisica di questo guerriero forzuto era in grado di fare cambiare posizione al nemico.

<em>Woosh!</em>

Un'energia invisibile di spada scattò.

Poi, un momento di silenzio.

"Ahahah! Ahahah! È inutile, idioti come voi non possono immaginarsi il potere di un guerriero a quattro stelle. Anche se rompeste per caso il mio scudo, non potreste... uh?"

Allen che stava ridendo come un pazzo all'improvviso si irrigidì.

Percepì una sensazione di vago torpore e prurito attorno alla vita. Guardò verso il basso e si rese conto che la sua armatura di metallo da cavaliere imperiale era stata tagliata in due e aveva rivelato il suo corpo. Sulla sua perle si era formata una linea di puntini di sangue che assomigliavano a piccole perle.

 Drogba lo stava trattenendo sputando ancora sangue dalla bocca. Pareva che la sua ferita fosse molto più grave. Ma quando Drogba lasciò la presa, Allen rilasciò un grido disperato simile a quello di un animale selvaggio. Foschia di sangue schizzò fuori dalla sua vita, metà del suo corpo era dietro di lui, nel campo d'erba secca alta due metri!

"Che spada veloce, che energia di spada tagliente. Ahahah, avete vinto!"

Disse con l'ultimo respiro che aveva la metà superiore di Allen ora a terra. Dopodiché chiuse gli occhi e morì riluttante. Non era riuscito comunque a capire perché questi due insetti possedevano quelle armature e quel potere misterioso, perché l'uomo forzuto dai capelli neri era riuscito a rompere il suo scudo d'energia e perché quell'energia tagliente era riuscita a tagliare il suo corpo anche se era protetto da energia dell'acqua a quattro stelle.

Dopo aver ucciso il nemico, Pierce accorse velocemente e chiese con premura al suo compare: "Drogba, stai bene? Non sei ancora morto, vero?"

"Coff, coff... maledetta canaglia spietata. Hai osato usare quell'attacco. E se avessi tagliato a metà anche me?" Drogba era gravemente ferito. Tossiva sangue mentre parlava.

"Mer**, puoi ancora insultarmi? Eheh, sembra che stia bene!" Pierce tirò un sospiro di sollievo. Rise, tirò fuori una bottiglietta di pozione rossa e la versò nella bocca del suo compare. "Non sei stato tu a proporre questa idea? Hai detto che avresti potuto trattenere questo bastardo biondo così che non potesse schivare e potessi usare la mia spada dello zodiaco per farlo a pezzi... Inoltre indossavi l'armatura dello zodiaco del toro che ti ha dato sua maestà. La mia spada non poteva ferirti." Disse Pierce.

Quando la pozione rossa entrò nello stomaco di Drogba, iniziò a fare effetto. Le sue lesioni guarirono velocemente. Drogba sospirò e mostrò una rara espressione seria: "Giusto. Grazie al cielo sua maestà ci ha dato queste armature. Altrimenti saremmo davvero morti. Questo guerriero a quattro stelle era così potente. Se non gli avessimo fatto sprecare un po' di energia da guerriero, non saremmo riusciti a competere con lui!"

"Siamo troppo deboli in confronto a sua maestà. Dobbiamo essere più veloci per seguire le sue orme..." Pierce sospirò mentre si ricordava come Fei faceva a pezzi guerrieri a quattro stelle come se fossero cavoli e torte.

"Dobbiamo andare ad aiutare il signor Brook, è la persona sotto più pressione..."

Drogba si alzò e fischiò. Risuonò una serie di nitriti e due Bestie del Fuoco Ruggenti di quarto livello scattarono verso di loro attraversando l'erba alta. Sia Drogba che Pierce salirono sulle loro cavalcature e caricarono verso il gruppo di Brook.

.....

.....

"Uccidere!"

A meno di dieci metri di distanza dalla piccola collina, il capo dei cavalieri sfigurato e furioso balzò da cavallo e lanciò un fendente verso i soldati nemici come un enorme uccello, avvolto da fiamme argentate. Enormi ondate d'energia volarono verso la collina come serpenti volanti.

"Ritiriamoci!" Gridò Brook e ordinò ai soldati nell'avanguardia di indietreggiare.

Allo stesso tempo, radunò l'energia da guerriero dentro di lui e menò un fendente per bloccare l'attacco.

Tuttavia la maggior parte delle ondate di energia miravano verso di lui ed era impossibile per lui bloccare tutti gli attacchi feroci dell'uomo sfigurato. Risuonò una serie di soffi mentre numerose ferite apparirono sul suo corpo. Il sangue schizzò nell'aria e formò diversi fiori rossi. Il divario di forza tra i due era così vasta che Brook era già finito in pessime condizione nel giro di un solo scambio...

Tuttavia il capo militare di Chambord non arretrò, strinse i denti e rimase sul posto.

Perché dietro di lui, l'ultima decina di ex schiavi delle miniere non aveva attraversato il ponte di pietra.

"Ahahah, allora è per questo? Il motivo per cui non vi ritirate è per via di quegli sporchi schiavi?" Il cavaliere sfigurato era davvero intelligente. Capì cosa stava succedendo nel momento in cui vide la gente sul ponte. Mostrò un sorriso crudele e disse: "Ti farò vedere come le persone che stai cercando di proteggere si ridurranno in cenere e fumo, ahahahah!"

Aveva incontrato continui problemi, così era pieno di astio.

Scosse la spada e scagliò altre ondate di energia color argento. Voleva tagliare braccia e gambe a Brook e catturarlo vivo. Voleva fargli vedere come avrebbe bruciato il castello di Chambord e poi avrebbe decapitato questo comandante testardo per sfogare tutta la sua rabbia e la sua frustrazione.

Brook strinse la presa sulla sua spada e rimase in posizione.

Tuttavia le sue ferite erano piuttosto gravi ed era difficile per lui muoversi.

Non aveva un solo maestro attorno a lui. Aveva mandato Lampard, Drogba e Pierce a distrarre gli invasori e gli altri guerrieri a quattro stelle. Non erano tornati e adesso era in grave pericolo!

In quel momento però...

<em>Woosh! Woosh! Woosh! Woosh!</em>

Quattro frecce magiche del fuoco dal potere magico terrificante colpirono con precisione l'energia a forma di spade d'argento. Mentre risuonavano dei rombi nel cielo, sia i dardi che l'energia di spada esplosero e un'onda d'urto visibile ad occhio nudo si estese attorno in cerchio.

"Un esperto? Chi è?" Il capo dei cavalieri sfigurato era scioccato.

"Come può il regno di Chambord avere un maestro del genere?"



