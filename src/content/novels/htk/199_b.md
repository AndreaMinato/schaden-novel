---
title: Capitolo 199 - Tu... sei un'esperta o no? (seconda parte)
pubDate: 2025-01-31T17:03:59.005Z
tags:
    - htk
---


Capitolo regolare,
0 capitoli in coda, 0/5
-Schadenfreude


"Se qualcuno non sa qual è il suo posto, userò il mio pugno per parlare invece della bocca." Fei sorrise con orgoglio.


"Nel continente Azeroth, la violenza potrebbe essere una buona scelta, ma non può nemmeno risolvere ogni problema. La forza di sua maestà ora non può competere con l'impero che ha occupato il suo trono da centinaia di anni..."
La principessa stava parlando così tanto per la prima volta e sembrava un po' stanca. Fece una pausa di qualche secondo, stava indossando la versione dell'abito dei Caraibi ideato da Fei per tutte le donne di Chambord per esaltare le loro curve e sembrava ancora più affascinante. 
Anche se la principessa era stata malata per molto tempo, sembrava ancora splendida. Si diede una pacca sul petto, poi guardò Fei negli occhi e disse con sincerità: "Sua maestà, sei anche tu un re scaltro. Ancora meglio di me e Paris. Perché dovresti fingere sempre di essere uno sciocco che è solo interessato a combattere e ad uccidere?"


Fei sorrise e pensò: <em>'Fingere di essere una pecora ma uccidere il lupo è molto interessante. Come possono persone come te capire cosa si prova? Sei il tipo di persona a cui piace tenere tutto sotto controllo.'</em>


Anche se Fei non aveva risposto, la principessa non ci badò. Raccolse i suoi lunghi capelli che stavano svolazzando al vento con la mano destra e mise la sinistra in tasca. Teneva un pezzetto di ferro rosso a forma di pentagono nel suo palmo morbido. Ovviamente lo conservava da molto tempo. Il colore era lucido e scintillante. Guardandolo con più attenzione, si potevano vedere un po' di rune complicate dal significato sconosciuto. Fei intuì che non erano simboli magici.


"Questo pezzo di metallo rosso potrebbe aiutarti in futuro, è il mio segno di gratitudine per la tua medicina." Disse la principessa. Senza badare alle espressioni scioccate e agli ansiosi tentativi di fermarla del capitano dei cavalieri Romain e la spadaccina Susan, la principessa gli diede il ninnolo.


Il lancio creò un arco di luce rossa nell'aria. L'aveva lanciato direttamente a Fei.


Il re lo prese al volo. Il pezzetto pentagonale rosso iniziò a scaldarsi nelle sue mani, sembrava un pezzo di giada di cento anni liscio e morbido. Non pareva affatto ferro. Sorpreso, lo esaminò per un po' e scoprì che a parte le parole incise da un lato, sull'altro c'era il disegno di una montagna circondata da nebbia stampata in una pergamena, un'immagine piuttosto interessante.


Fei poteva capire che la piccola placca di ferro aveva origini straordinarie e aveva un significato misterioso. Rifletté per un po', alzò lo sguardo e rise: "Ringrazio sua altezza reale per questo. Lo apprezzo!" All'improvviso ebbe un'idea e tirò fuori una grossa bottiglia, una pozione curativa completa e la diede alla principessa, sorrise e disse: "Angela mi ha detto che la medicina è stata utile per il tuo recupero, questa è la mia ultima bottiglia. Visto che devi partire, te la darò in dono!"


La principessa sorrise gentilmente, i suoi occhi blu mostrarono segni di emozione e non rifiutò. Chiese a Susan di prendere la medicina.


Fei aprì di nuovo il suo inventario e poi tirò fuori due copie di un manoscritto, dopo una lieve pausa, diede anche questo alla principessa e spiegò: "La prima nota del manoscritto è una ricetta per una pozione curativa veloce, ricordi quel giorno quando ero sulla cima della montagna orientale e sono rimasto ferito gravemente. Sono potuto guarire velocemente grazie a questa medicina, ma il tasso di successo non è elevato. Il secondo manoscritto è solo la formula della pozione che ti ho dato.
Poi se hai ancora bisogno di una medicina per mantenerti in buone condizioni, puoi darla direttamente ad un farmacista a palazzo per produrne altra. I materiali necessari sono molto semplici, tuttavia nemmeno questo tasso di successo è molto alto!"


La principessa Tanasha mostrò uno sguardo sorpreso. Ricevette con cautela i due manoscritti e sospirò: "Sua maestà, sei davvero saggio, temo che tu abbia già immaginato che un giorno sua maestà Arshavin sarebbe venuto a chiederti le due pozioni magiche, così vuoi che sia io a dargliele."


Fei sorrise lievemente.


Quel giorno sulla cima della montagna orientale, Fei aveva usato sia la pozione curativa che quella completa di fronte a tutti. Si era reso conto che questo tipo di effetto magico sicuramente avrebbe attirato l'attenzione della gente, specialmente di uomini come Arshavin che erano molto ambiziosi. Si era ricordato bene della funzione e del significato di pozioni del genere. Anche se in quel momento non aveva chiesto subito la medicina dato che la situazione era complicata, prima o poi l'avrebbe fatto sicuramente. Invece che aspettare che bussasse alla sua porta e lo chiedesse con arroganza, era meglio essere un po' più intelligenti e offrirla lui stesso, questo avrebbe giovato un po' ad entrambe le fazioni.


Tuttavia, dato che la ricetta proveniva dal mondo di Diablo, ovviamente la medicina sarebbe cambiata lievemente. Fei e la sorella Ankara avevano padroneggiato gradualmente la nuova formula.
Fei naturalmente non aveva rivelato ogni segreto. Aveva preparato due formule farmaceutiche per la principessa e, come aveva detto, anche raccogliendo tutti gli ingredienti, il tasso di successo sarebbe stato basso, ancora meno del 5%... E visto che i principi dietro la ricetta provenivano dal mondo di Diablo, nemmeno un maestro farmacista avrebbe capito il segreto della pozione.
Questo era il motivo per cui Fei aveva formulato la ricetta e l'aveva consegnata ad Arshavin tramite la principessa. Se fosse provenuta da Tanasha sarebbe sembrato più credibile.


"Avrei una domanda che volevo chiederti da tempo." Fei cambiò argomento.


"Dimmi pure."


"Mi ha sempre incuriosito, tu... sei un'esperta o no?" Chiese con sincerità il re.


