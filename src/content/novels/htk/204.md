---
title: Capitolo 204 – Grandi Eventi nell'Impero
pubDate: 2024-05-18T20:41:47.886Z
tags:
    - htk
---

Capitolo regolare,
0 capitoli in coda, 0/5
-Schadenfreude

Nella splendida terra della Porta delle Sorgenti Termali si ergevano sei splendide torri cilindriche che sembravano toccare il cielo, alte centinaia di metri.

Fei sentì un tipo più forte di fluttuazione magica dagli edifici, come se diversi strati di onde si irradiassero in continuazione da quei punti. Era un'energia così forte da non essere inferiore all'assalto di un mago a cinque stelle. Pareva che l'esistenza di queste torri fosse il motivo dietro le fluttuazioni anormali degli elementi magici.

"Sono le leggendarie torri di maghi?"

Fei presto notò che ogni torre era localizzata nella punta di un esagono, ed era già familiare con questo tipo di posizionamento che era stato programmato da una divisione delle formazioni magiche terrificante.
Stava rilasciando un qualche tipo di incantesimo trasparente che intrappolava la Porta delle Sorgenti Termali. Tuttavia la forza dell'incantesimo era troppo debole per essere notata dalla maggior parte della gente; potrebbe essere anche il motivo per cui l'enorme formazione magica era rimasta nascosta fino ad ora.

"Capisco... l'intera città è localizzata su un'enorme formazione magica. Anche le mura attorno ne fanno parte. Una volta che arrivano degli invasori, il potere della torre e dei maghi della città può essere usato per attivare questa formazione. Dopo che l'incantesimo verrà potenziato, potrebbe difendersi da quei guerrieri coraggiosi o anche contrattaccare."

Fei scoprì gradualmente molte curiosità.

Si rese conto all'improvviso che il mondo era molto più complicato di quanto si aspettava. La competizione feroce per sopravvivere e una storia accumulata di oltre mille anni avrebbero solo reso ancora più fantastico questo mondo. Fei era già rimasto scioccato da un muro della Porta delle Sorgenti Termali, ma era anche contento di avere un piano perfetto per ricostruire le difese di Chambord.

Accompagnato dalle risate di Angela ed Emma, l'intero viaggio non solo scioccò Fei, ma gli aprì gli occhi.

La Porta delle Sorgenti Termali era un centro economico e culturale della regione settentrionale dell'impero. La sua popolazione era dieci volte più grande di Chambord.

Quando stava per arrivare mezzogiorno, sempre più persone di vari settori come venditori, artisti, mercenari e carovane popolarono le strade. Le vie erano così affollate che si potevano sentire discussioni e contrattazioni ad un palmo d'orecchio.

Le due ragazze stavano saltellando attorno, sorprese dalle scene animate che non avevano mai visto prima e si dimenticarono completamente del resto del mondo. Non potevano trattenersi dal comprare tutti gli oggetti lussuosi che vedevano. A circa mezzogiorno alla fine decisero di riposare in un pub che si chiamava Edera. Fu in quel momento che Fei si rese conto che il suo anello del deposito era quasi pieno.

L'Edera era un pub popolare tra le classi di livello più basso nella Porta delle Sorgenti Termali. Gente dalle varie origini si radunava qui, specialmente i mercenari occupati. Fei aveva scelto un posto come quello con lo scopo di ottenere indizi utili da chi aveva viaggiato estensivamente.

Inoltre, ciò che sorprese di più Fei fu il cibo. Era la prima volta che assaporava piatti sorprendenti da altre parti del mondo e non la roba insapore di Chambord. L'atmosfera allegra e vivace ricordò a Fei della sua vita precedente in università, a passare il tempo con un paio di amici a bere quanta birra volevano in un piccolo ristorante confusionario vicino, godendosi la loro giovinezza e il loro spirito impavido.

Fei sorseggiò la birra di segale e riassaporò la sensazione amara, ma calmante che scorreva per la sua gola. Fei inspirò contento e poi si guardò attorno.

La maggior parte degli uomini nel pub erano mercenari, vestiti con armature di cuoio vecchie, ma pulite. Le corazze sembravano essere state lucidate molto, rendendole lucenti. Le loro voci erano tonanti mentre erano seduti insieme in piccoli gruppi e scoppiavano a ridere ogni tanto. Ad alcuni piaceva godersi la birra mentre aspettavano l'occasione per toccare il sedere delle cameriere procaci, poi tutti iniziarono a ridere di nuovo.
La gente era divisa in diversi gruppi. Prestando più attenzione, si potevano vedere diversi tipi di distintivi che rivelavano a quale fazione appartenevano. Anche se la Porta delle Sorgenti Termali non permetteva alle truppe dei regni sussidiari di entrare in città. Questi mercenari sembravano un'eccezione. Fei notò che quasi ognuno di loro portava un'arma con sé.

In confronto a quei mercenari nel pub, Fei e le due ragazze sembravano completamente fuori posto, non solo per il modo in cui erano vestiti, ma anche per il temperamento che mostravano istintivamente. Fin da quando erano entrati, alcuni li avevano fissati con curiosità o, ad essere precisi, avevano guardato le due ragazze. L'innocenza e la bellezza di Angela ed Emma erano sicuramente rinfrescanti nel pub che di solito era pieno di rozzezza.

"Ehi, splendide signorine, per favore permettete al vecchio Sang di avere l'occasione di offrirvi qualcosa da bere."

"Oh cielo, ho visto la mia splendida dea. Ahahah, bevi qualcosa. Vedo raramente signore così belle qui."

Ogni tanto dei tipi eccitati e frettolosi sollevavano i loro boccali d'acciaio per presentare i loro complimenti e delle risate.

Angela non si arrabbiò ricevendo questi inviti. Invece scelse di essere entusiasta ed raffinata. Avrebbe tenuto il suo boccale con un dolce sorriso e bevve un sorso in risposta alle risate fragorose dei mercenari. Non era una posa, mostrava solo profonda eleganza.

Fei rimase sorpreso che l'aura innata della sua fidanzata non influenzava solo gli animali. Incredibilmente anche quei rozzi mercenari ne erano stati condizionati ed erano amichevoli nei suoi confronti. Fei poteva scorgere gentilezza dal profondo dei loro cuori duri. Era l'emozione che la gente di solito riservava alle loro famiglie.

"Strano, è perché Angela ha lo spirito di una protagonista?"

La porta di legno si aprì mentre Fei stava ridendo sotto i baffi. Due ombre apparirono sulla soglia, una alta e una bassa.

"Ahah, guarda chi c'è! Il vecchio York, ca**o, quando sei tornato dall'impero?"

"Ahah, sono appena tornato, non vedo l'ora di farmi una bevuta con i miei amici..." Rispose l'uomo alto mentre si guardava attorno, dirigendosi alla fine verso il tavolo di Fei insieme al tipo basso. "Ehi, giovane, potrei sedermi qui? Tutti gli altri posti sono occupati."

Fei sorrise e spinse le due sedie di legno verso di lui: "Prego, sedetevi."

"Grazie..." L'uomo alto di nome York si sedette contento.

All'improvviso Fei ebbe la sensazione che una montagna fosse di fronte a lui. Questo tipo era eccezionalmente forte. Perfino i barbari nel mondo di Diablo erano inferiori a lui. Aveva circa trenta o quarant'anni, ma la sua barba rosso fuoco attirava molta attenzione, facendolo sembrare un uomo audace e franco.
Il suo compagno invece era molto più magro e la sua pelle era abbronzata, ma aveva un aspetto piuttosto bello. Dopo un po' Fei notò che il tipo abbronzato sembrava davvero timido. La maggior parte del tempo teneva lo sguardo basso, ma quando alzava la testa mostrava un sorriso timido, insieme ai suoi denti bianchi e alle sue fossette, sembrava un giovane stupendo.

Il tipo grosso, York, batté sul tavolo e gridò: "Ehi, portatemi due birre di segale grandi di alta qualità! Presto..." Sembrava che non potesse aspettare un secondo di più.

La sua voce brontolava come un tuono attutito nel pub. Tuttavia, gli altri mercenari erano già abituati e risero tutti fragorosamente. Qualcuno chiese ad alta voce: "Mmmh, birra di segale di alta qualità? Vecchio York, sembra che tu abbia fatto fortuna dopo essere andato nell'impero..."

"Emmm, un po', ma solo un po'." Il tipo grosso si grattò la testa con un sorriso, senza nemmeno provare a nascondere il fatto che aveva guadagnato una fortuna.

"Oh dai, offrici qualche bevuta visto che hai un po' di soldi." Gridò qualcuno.

"Va bene ragazzi, offrirò da bere a tutti... intendo birra di segale normale, non posso permettermi quella di alta qualità per così tanta gente." Disse con passione il tipo grosso senza esitare.

La folla rispose con fragorosi applausi ed acclamazioni. Il pub si riempì di nuovo di rumore ed entusiasmo.

Tuttavia il suo compare non sembrava troppo contento. Non importava quanto cercasse di fargli occhiolini per cercare di fermarlo, non aveva colto affatto il suo segnale. Così si arrese e non poté che scuotere la testa e fissarlo con un sorriso imbarazzato.

Vedendo questo, Fei iniziò a ridere tra sé e sé.

Fei aveva osservato i due per tutto questo tempo. Formavano uno strano gruppo. Da quanto aveva capito, sicuramente non erano della migliore qualità. Il tipo robusto poteva essere un guerriero al picco della prima stella, ma il giovane forse non si avvicinava nemmeno alla prima stella.
Tuttavia, la strana sensazione e la percettività acuta di una persona come Fei che era in modalità Barbaro gli suggeriva che questo giovane dalla pelle abbronzata non era innocente come pensava. Fei poteva capire che c'era qualche potenziale minaccia nella sua aura e il suo odore era familiare, come se Fei l'avesse già incontrato da qualche parte prima.

"Ehi, vecchio York, parlaci del tuo viaggio nell'impero, hai visto qualcosa di interessante?" Gridò qualcuno nel pub.

"Va bene, tra gli eventi importanti dell'impero, quello che attira di più l'attenzione dev'essere la competizione tra i 250 paesi sottoposti. Mancano solo dieci giorni e l''80-90% delle truppe sussidiarie sono di stazione fuori dall'impero. Senza menzionare che i dieci migliori paesi di prima classe sono già lì." Il tipo grosso si fermò per farsi una bella bevuta. "Tutte le camere del commercio, le banche e i casinò hanno stabilito le loro puntate e ricompense nel mercato. Una marea di aristocratici e mercanti stanno scommettendo come pazzi su questa competizione..."

"Fermo qui, ormai è storia vecchia, lo sappiamo già. Tutti nell'impero sanno che solo i paesi di prima classe hanno la possibilità di essere i vincitori." Contraddisse qualcuno.

"Allora non ne sai nulla, temo che sarà diverso stavolta." Il tipo grosso rise mentre scuoteva la testa. "Ho sentito che un po' di giorni fa, tra i re dei paesi sottoposti, è spuntato dal nulla un sorprendente giovane maestro che ha scioccato l'intero impero battendo il Cavaliere del Sole Dorato, Chris-Sutton, uno dei dieci migliori cavalieri della giustizia del palazzo imperiale, nella battaglia delle due torri."



