---
title: Capitolo 205 – Una Notizia Ancora più Scioccante (seconda parte)
pubDate: 2024-05-18T21:41:47.887Z
tags:
    - htk
---

Capitolo regolare,
0 capitoli in coda, 0/5
-Schadenfreude

Il direttore del gruppo dei mercanti Soros, Harry Redknapp, e la sua carovana avevano seguito le truppe di spedizione di Chambord e avevano assistito alla battaglia alle due torri. Non c'era dubbio che le voci si fossero diffuse in modo così elaborato da San Petersburg fino alla Porta delle Sorgenti Termali grazie a loro.

Il solo aspetto bizzarro era; perché il gruppo di mercanti doveva fare pubblicità a questa storia? Forse da uomini d'affari avidi, avevano visto un modo per trarne profitto?

Fei si accorse subito di questa stranezza.

Mentre le discussioni alla taverna stavano diventando più intense, tutti iniziarono a provare interesse nei confronti del maestro misterioso, il re di Chambord. Le due ragazze sedute accanto a Fei ridacchiarono mentre ascoltavano i sussulti d'ammirazione della gente e provarono orgoglio vedendo Fei che sorrideva con calma. Era difficile per loro controllarsi e non dire a tutti che il "misterioso esperto" che aveva sconfitto il Cavaliere Dorato era seduto proprio qui di fronte a loro.

Vedendo che finalmente la folla gli aveva creduto, York sorrise compiaciuto. Abbassò la testa e bevve si bevve quasi la metà del suo bicchiere in un grosso sorso. Si pulì la barba dalla birra e all'improvviso picchiettò con forza il tavolo. Non cominciò a parlare finché non attirò l'attenzione di tutti: "In realtà la sconfitta del Cavaliere Dorato non è la notizia più sensazionale della sacra capitale. È accaduto un altro evento. Se ve lo dicessi, rimarreste tutti sbalorditi."

"Wow, c'è una notizia ancora più scioccante? Diccela, diccela, avanti!" Qualcuno lo sollecitò con impazienza.

York era soddisfatto e tranquillo. Si guardò attorno maliziosamente e aspettò pazientemente che la tensione aumentasse. Poi fece un sorrisetto e finalmente iniziò a parlare, in un tono deliberatamente moderato: "Circa dieci giorni fa, il Grande Guerriero di Spartac ha mandato all'improvviso una lettera di sfida al maestro Krasic..."

"Cosa? Una lettera di sfida?"

"Impossibile! Cosa vogliono farei quegli stupidi bastardi di Spartac? Vogliono provocare una guerra?"

"Presto, presto, vecchio York, come ha risposto il signor Krasic?"

"Che gli dei ci benedicano, è successa una cosa del genere. Forse scoppierà davvero una guerra?"

Le parole dell'uomo alto e robusto erano state davvero scioccanti. La taverna già rumorosa ora divenne estremamente animata, sembrava che qualcuno avesse lanciato una manciata di sale in una pentola piena d'olio bollente, c'era stata un'esplosione improvvisa ed enorme. Anche i gruppi più riservati e reticenti non riuscirono più a mantenere la loro compostezza, erano rimasti ad occhi e a bocca spalancati.

Questa notizia era davvero sbalorditiva.

La sfida da parte di un grande Guerriero era un evento stupefacente per tutto l'impero. Non rappresentava solo un duello finale tra due superpotenze, ma presagiva l'imminente scoppio di un conflitto senza precedenti tra il potente impero Zenit e Spartac. Seguendo la tradizione dell'antico continente di Azeroth, adesso il fato dei due paesi sarebbe dipeso dalla battaglia finale tra i loro Grandi Guerrieri.
Questa sfida sembrava provvidenza o un capriccio divino; potente, inderogabile e letale. Nessuno nel continente poteva pensare a cosa sarebbe successo. In confronto, il fiasco del Cavaliere Dorato non era più importante come un tempo.

"L'impero Spartac ha davvero esagerato. Il signor Krasic sicuramente decapiterà quello sfidante imprudente..."

Il Grande Guerriero di Zenit che era stato promosso a membro d'élite lunare da almeno dieci anni era senza dubbio il combattente più forte dell'impero, il divino guardiano dell'impero e l'idolo assoluto di milioni di guerrieri.
Tutti gli altri paesi veneravano la Montagna del Grande Guerriero a causa sua e nessuno osava competere con essa. Eppure, alla fine, Krasic era stato sfidato da un altro impero.

"Tra due mesi, in cima alla Montagna del Grande Guerriero di San Petersburg, quando la luna demoniaca sorgerà, i due Grandi Guerrieri combatteranno fino alla morte!" York finì la sua birra, la posò con forza sul tavolo di legno e poi gridò alla folla: "Le notizie di questo evento si è già diffusa per la capitale. Credo che qualsiasi combattente abbastanza coraggioso vorrà fare da spettatore e tifare per il Grande Guerriero."

"Quando arriverà il momento, certamente sarò lì!" Qualcuno era già impaziente.

"Vengo anche io..."

"Anche io..."

Fei sentì l'atmosfera animata nella taverna e provò entusiasmo per la battaglia che si sarebbe tenuta alla Montagna del Grande Guerriero. Sarebbe stata una sfida all'ultimo sangue tra combattenti Lunari e una grande occasione per capire a che livello erano gli esperti di questo continente. Era entusiasmante prevedere che spettacolo sarebbe stato.

Dopo aver ascoltato la folla per un po', Fei notò che era quasi il momento di andarsene. Chiamò il proprietario della taverna per pagare il conto e si preparò ad uscire.

"Ehi fratello, grazie mille per aver lasciato che mi sedessi qui, altrimenti non mi sarei potuto godere il buon vino di oggi... Che ne dici se invitassi te e quelle due splendide ragazze a fare un altro giro di bevute?" Disse York e si alzò, chiamando la cameriera per farsi portare quattro bicchieri di birra scura, tre furono posate di fronte a Fei e alle due ragazze. Il quarto fu spinto verso il ragazzino dalla pelle scura che era rimasto seduto in silenzio. York lo spinse: "Philip, non fare il zuccone, fai l'uomo. Alzati e finisci il bicchiere!"

Il ragazzino non sapeva cosa fare e mostrò un sorriso timido. Strinse il boccale di ferro e si alzò.

In quel momento... <em>Duang!</em> ... Risuonò un rumore roco.

La porta di legno della taverna si spalancò ed entrarono diverse persone con fare arrogante.

Il capo del gruppo sembrava stesse cercando qualcosa. Si guardò attorno velocemente, si girò e mormorò qualcosa. In particolare dopo aver visto Fei e le due ragazze, sussurrò qualcosa al giovane ben vestito dietro di lui rivelando uno sguardo brillante. Con un sorriso, il giovane arrivò ai tavoli, annusò l'aria con disgusto e fissò sia York che il ragazzino timido. Gridò con sdegno: "Andate via, mercenari inferiori! Chi diavolo siete per sedervi con delle donne così splendide?"



