---
title: Capitolo 208 – Sei disposto a diventare mio discepolo?
pubDate: 2024-05-19T00:41:47.887Z
tags:
    - htk
---

Capitolo regolare di ieri,
0 capitoli in coda, 0/5
-Schadenfreude

"York, cosa stai facendo?" Fei stese velocemente un braccio e un enorme potere invisibile tirò su York. Chiese con un sorriso: "York, lo sai... Eh, come lo sai?"

"Sua maestà, io..." L'uomo riferì a Fei cos'era successo con un'espressione imbarazzata.

Il giovane che era apparso nel pub era uno dei famosi teppisti nella Porta delle Sorgenti Termali. Suo padre Tolemy era il comandante della legione del Vento Rapido e il suo fratello maggiore Dilles era il centurione più giovane nella legione e anche il più forte guerriero della giovane generazione lì.
Dato che i due lo sorvegliavano e lo proteggevano, questo Lulun era viziato. Poteva fare tutto ciò che voleva e nessuno poteva farci nulla. Numerose persone erano morte per mano sua e tutti nella Porta delle Sorgenti Termali sarebbero stati lontani da lui.

Oggi, tutti al pub avevano visto che quel mostro aveva puntato gli occhi su quella ragazza simile ad una dea. Anche se avevano sospirato e non volevano che accadesse, nessuno aveva osato fermarlo per la paura. Perfino York e Philip che erano stati rispettati da Angela non erano rimasti indietro ad aiutare...

Dopo che se ne andarono, avevano provato molta ansia ed erano tornati nel pub per assicurarsi che Fei e le ragazze fossero sani e salvi. Ma quando erano tornati, avevano sentito le notizie scioccanti. Il giovane maestro arrogante Lulun era stato picchiato e due dei suoi tirapiedi erano stati inchiodati nel pavimento come carote finché non erano stati tirati fuori.
L'altra parte era il giovane che aveva sorriso e gli aveva parlato. Non avevano previsto che il giovane fosse il misterioso re Alexander che aveva sconfitto uno dei dieci cavalieri della giustizia del palazzo imperiale.

Dopo aver saputo che i tre erano sani e salvi, York e Philip si erano sentiti più tranquilli. Erano tornati nel ghetto con vergogna e rimpianto per essersi persi il misterioso maestro Alexander e avevano continuato ad insegnare le arti marziali ai ragazzini come avevano sempre fatto.

"Sua maestà, per favore ci perdoni. Noi..."

Il viso di York divenne rosso come il sedere di una scimmia. Non sapeva cosa dire a questo punto, si sentiva un codardo e non aveva nemmeno detto nulla per difendere i tre. Aveva la sensazione di aver macchiato la dignità e l'onore di un vero guerriero e mercenario.

"Eheh, York, non preoccuparti. Non avevo intenzione di biasimarti fin dall'inizio..." Spiegò Fei mentre aiutava Angela ed Emma a scendere dalla carrozza magica. Si girò e sorrise: "Sapevo fin dall'inizio che non ve ne siete andati perché avevate paura della morte."

"AH? Sua maestà... come... come lo sapevi?" York ne fu sorpreso e spalancò gli occhi.

Il giovane dalla pelle scura Philip aveva portato i ragazzini a loro. Era ancora molto timido come una ragazza e mostrava un sorriso di scusa. Nonostante fosse rimasto silenziosamente dietro York, i tre potevano sentire che era dispiaciuto per ciò che aveva fatto.

"Perché ho un paio di occhi che possono vedere attraverso il cuore delle persone..." Fei scherzò un po'. Dopo aver visto York e Philip aprire le bocche per la sorpresa, spiegò: "Quando vi ho incontrati, ho capito che non eravate dei tipi timidi. E quando ve ne siete andati, avete mostrato comunque sguardi esitanti; non era la paura che avevano mostrato tutti gli altri. E tu..." Fei si girò verso Philip e continuò: "Sei osato tornare a bere quel boccale di birra che Angela ha usato per fare un brindisi con te, come puoi essere un codardo? A volte ci vuole più coraggio per andarsene che rimanere. Inoltre non sarebbe stato d'aiuto nemmeno se foste rimasti indietro."

York e Philip erano così commossi che stavano per piangere.

Avevano temuto sopratutto di essere stati fraintesi da Fei, ma il sovrano era riuscito a capire le loro intenzioni e ora si sentivano molto meglio. Si inchinarono e ringraziarono Fei ed Angela ripetutamente.
Mercenari come loro che vivevano in fondo alla società non avevano molto potere e prestigio visto che lottavano per le loro vite. Erano rimasti già colpiti quando Angela aveva mostrato loro rispetto al pub.
Se non avessero avuto le loro preoccupazioni, avrebbero sicuramente provocato e combattuto Lulun per Angela senza esitare. Nonostante le loro posizioni potessero essere basse, il loro sangue era comunque caldo.

"Eheh. Mi stavo chiedendo cosa vi preoccupava. Mogli? Figli? Genitori? Parenti? Ora lo so. Probabilmente eravate preoccupati per questi ragazzini." Disse Fei mentre guardava i ragazzini dagli abiti sottili in questo clima freddo e diede un colpetto sulla testa di una bambina di soli sei anni. I ragazzini circondavano York e Philip mentre li osservavano con sguardi limpidi come cristalli. Fei aveva capito cosa stava succedendo non appena li aveva visti.

"Sua maestà, è davvero incredibile." York aprì la bocca. Era già rimasto scioccato. Dopo un po' spiegò: "Ha ragione. Questi ragazzini sono tutti orfani e sono riusciti a sopravvivere solo con il mio supporto e Philip. Non mi potrei nemmeno immaginare cosa sarebbe successo se non fossimo tornati oggi. L'inverno sta arrivando..."

Fei parcheggiò la vettura accanto lo spazio vuoto e si avvicinò al posto dove York e gli altri vivevano. Fei e le due ragazze si sedettero quando York e Philip pensavano stessero per andarsene.

La bambina a cui Fei aveva dato un colpetto sulla testa lo prese timidamente per la manica e dopo aver radunato coraggio disse:  "Ehi, lo zio York ha bevuto di nuovo e vi deve soldi? Potete per favore non mandare quei cattivoni contro di lui a picchiarlo? Tina non chiederà più abiti nuovi e formaggio, per favore, ti prego!"

"Così carina..." L'amore materno di Angela traboccò mentre prendeva in braccio la bambina e chiese ad Emma di prendere un po' di frutti e spuntini da condividere con i bambini. Risate e gridolini entusiasti riempirono la piccola area.

"A volte lo zio York diventa assetato e non può trattenersi dal farsi alcune bevute. È rimasto in debito con il pub diverse volte, così il capo del pub ha mandato della gente per riprendersi i soldi..." Spiegò Philip con un sorriso timido. "Perciò la piccola Tina ha pensato che foste qui per riscuotere soldi."

Questa spiegazione imbarazzò molto York.

"Uh? York, eri ferito? Non sei ancora guarito completamente?" Dopo un po' di chiacchiere, Fei si rese conto che, nonostante York fosse molto forte e resistente, c'era una ferita nascosta nel suo ginocchio. In quanto mercenario che rischiava la vita, questa ferita a volte lo avrebbe immobilizzato. Sarebbe risultato in un'enorme riduzione nella sua forza e avrebbe posto molti rischi in futuro.

"Ah, sì. La storia di questa ferita risale a molto tempo fa..."

Dopo aver visto che Fei era molto amichevole e che non aveva l'atteggiamento altero tipico dei nobili e dei reali, York si rilassò vedendo che non provava sdegno e derisione nei confronti della povera gente. Raccontò lentamente a Fei di come si era ferito al ginocchio sinistro.

Era davvero una storia interessante.

Un anno fa, il vecchio York era ancora un mercenario senza casa ansioso e imprudente. Non era una brava persona; era uno dei boss delle gang nel ghetto qui nella Porta delle Sorgenti Termali. Ma dopo che aveva provocato qualcuno di molto più potente, le guardie di quella persona gli avevano spezzato tutti gli arti ed era stato gettato in una pila di spazzatura a morire.
Era un evento comune nel ghetto dove nemmeno la luce del sole voleva brillare. Allora non York non poteva muoversi. Se non fosse stato per questi ragazzini che stavano cercando cibo e vestiti tra la spazzatura, sarebbe morto. Questi bambini lo avevano trovato e gli avevano dato un po' di cibo e acqua.

Durante quel periodo di tempo, York aveva provato disperazione, desiderio di morire ed era stato il suo momento peggiore in cui aveva riflettuto, si era ridestato e aveva recuperato motivazione.
Erano emozioni che era difficile condensare in poco tempo. Ma dopo questa tragedia, York aveva cambiato vita. Aveva deciso di vivere con i ragazzini che lo avevano salvato e aveva ottenuto uno spazio in questo ghetto usando la sua forza da guerriero ad una stella. Poi lo aveva ripulito e recintato.
Dopo York si era registrato come mercenario ufficiale e aveva completato un po' di missioni. Nonostante potesse essere pagato molto poco per queste missioni difficili e pericolose, era riuscito a dare da vivere a questi ragazzini nel ghetto... Tuttavia, dato che non era riuscito a farsi curare appropriatamente, c'erano ferite nascoste nelle sue giunture dopo che era guarito in superficie. Specialmente il suo ginocchio sinistro non era mai davvero guarito.

"Eheh, ho un modo per curarlo, ma potrebbe fare male." Fei rise.

"Davvero? Sarebbe ottimo!" York si entusiasmò: "Non mi preoccupa il dolore. Se potessi sistemare questo vecchio problema, potrei fare missioni di più alto livello. Ahah, così potrei fare più soldi e dare da mangiare a questi ragazzini che hanno un appetito sempre maggiore..."

"Va bene, sei una brava persona."

Dopo che Fei disse questo, diede un colpetto al ginocchio sinistro di York. <em>Crack!</em> Il ginocchio del mercenario si ruppe in mille pezzi, ma prima che potesse gridare di dolore, Fei passò alla modalità Paladino all'istante e iniettò un raggio di luce dorata nel suo ginocchio.

York sentì una sensazione di torpore, ma dolorosa. Ebbe la sensazione che le ossa rotte e i suoi muscoli si stessero muovendo tutti come se si stessero riorganizzando e crescendo. Era semplicemente indescrivibile. Dopo cinquanta secondi, York scoprì con sorpresa che il dolore era scomparso e il suo ginocchio sinistro che era difficile da muovere era diventato agile come se fosse nuovo.

"È magico..." Sia York che Philip rimasero scioccati.

Non avevano mai visto qualcosa del genere. Era paragonabile agli incantesimi di guarigione dei grandi sacerdoti della Sacra Chiesa. Tuttavia i sacerdoti che erano ancora più alteri dei nobili non avrebbero lanciato incantesimi così facilmente. <em>'Non c'è da meravigliarsi che abbia potuto sconfiggere il Cavaliere del Sole Dorato.'</em> Pensarono.

"York, dopo la tua storia, non ho ancora sentito molto riguardo a Philip. È uno degli orfani?" Dopo un po' di chiacchiere, il re cambiò argomento.

"Sì sua maestà. Philip era uno degli orfani." Disse York con un'espressione davvero contenta mentre muoveva la gamba sinistra che non era abituato a spostare così liberamente. Guardò il giovane dalla pelle scura mentre diceva con sincerità: "Tuttavia non è un residente della Porta delle Sorgenti Termali. Nessuno sa quando è arrivato qui o da dove proviene.
Normalmente un ragazzino come lui che non sa nessuna tecnica di combattimento o possiede potere da guerriero avrebbe difficoltà a sopravvivere qui, ma viveva bene ed era riuscito a proteggere questi ragazzini. Prima che venissi qui, era Philip a prendersi cura di questi ragazzini... È un ragazzo gentile e valoroso. Non gli ho mai chiesto del suo passato. Oh, il suo nome completo è Philip Inzagi."

"Philip Inzagi... Oh, hai detto che non conosce nessuna tecnica di combattimento?" Chiese con curiosità Fei.

Come poteva un ragazzino che non conosceva nessuna tecnica di combattimento emanare quella sensazione cupa, ma familiare, come un coltello coperto dal sangue di numerose persone che stava aspettando di colpire. Fei era familiare con questa sensazione dato ceh avrebbe emesso anche lui quest'aura quando era in modalità Assassino. In altre parole, Fei credeva che questo ragazzino avesse il potenziale per diventare un assassino di massimo livello. Questo era uno dei motivi per cui Fei era disposto a trascorrere così tanto tempo qui. A Fei non mancavano guerrieri, ma non aveva un assassino che potesse eseguire missioni per lui di nascosto.

"Sì sua maestà. Philip non conosce nessuna tecnica di combattimento, ma ha un'abilità davvero strana; può scappare perfino da un guerriero a sei stelle..."

"Un'abilità innata?" Fei ne fu sorpreso.

York ridacchiò mentre chiamava Philip. Dopo avergli mormorato qualcosa nell'orecchio, il giovane dalla pelle scura si morse le labbra mentre esitava. Tuttavia sembrò decidersi. Si avvicinò a Fei e scosse lievemente il suo corpo. All'improvviso la sua presenza divenne più lieve e più trasparente.
Presto si fuse nello spazio e non fu più visibile. Fei rimase ancora più sorpreso. "Non c'è da meravigliarsi che York abbia detto che può scappare da un guerriero a sei stelle; non era affatto un'esagerazione!" Fei non poteva nemmeno percepire dov'era Philip nemmeno quando fece del suo meglio per sondare l'ambiente circostante.

Fei non ci credeva, così ci provò diverse volte. Tuttavia non lo portò a nulla.

Dopo essere passato alla modalità Assassino, emise lentamente la sua energia Zen nell'aria come delle onde in un lago.Percependo dove rimbalzava, finalmente riuscì ad individuare Philip Inzagi. All'improvviso scattò e scomparì. Era diventato invisibile anche lui.

York rimase a bocca aperta per lo shock.

"Ahah, ti ho preso!" Risuonò una risata mentre delle onde semitrasparenti fluttuarono nell'aria. Fei apparì mentre teneva le mani sulle spalle di Philip. Anche il giovane era scioccato; era la prima volta nella sua vita che era stato individuato mentre usava la sua tecnica furtiva.

Dopo aver posato giù Philip, Fei rise mentre dimostrava un po' di tecniche del suo personaggio, specialmente tecniche appariscenti come il Colpo della Tigre, la Coda del Drago, l'Artiglio del Drago e il Colpo Infuocato. Philip si entusiasmò vedendole; il suo sguardo brillava. Era una sensazione strana, ma sottile, come se qualcosa nella sua mente gli stesse dicendo: "Queste sono le tecniche che dovresti imparare!"

Fei all'improvviso si fermò. Dopo aver visto quanto il giovane era intrigato, chiese con un sorriso: "Philip, sono interessato ad istruirti, sei disposto a diventare il mio discepolo?"

Sia York che Philip rimasero scioccati! Fermi sul posto non sapevano come reagire.

Era successo qualcosa che non osavano nemmeno sognare.



