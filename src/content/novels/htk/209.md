---
title: Capitolo 209 – I passi nella nebbia
pubDate: 2024-05-19T01:41:47.887Z
tags:
    - htk
---

Capitolo regolare,
0 capitoli in coda, 0/5
-Schadenfreude

Philip Ingazi spalancò gli occhi e rimase sul posto, il ronzio nella sua testa era tonante.

Quasi non poteva credere a ciò che aveva appena sentito.

L'uomo di fronte a lui era un sovrano incoronato personalmente dall'imperatore Yaxin, un nobile di stirpe reale. Inoltre era anche il maestro leggendario che si diceva fosse apparso dal nulla e che avesse sconfitto uno dei dieci Cavalieri della Giustizia, il Cavaliere del Sole Dorato. Per Inzagi, Fei era praticamente una figura leggendaria che poteva solo guardare con ammirazione.

Forse non avrebbe mai avuto l'occasione di parlare nemmeno per una volta con una persona del genere.

Ma oggi era riuscito in qualche modo a sedersi allo stesso tavolo con Fei e a bere insieme. Ora, pensandoci, era stata già l'occasione più fortunata che avesse mai avuto ed era qualcosa di cui si sarebbe potuto vantare per molto tempo con i suoi amici mercenari... Ora però non solo aveva incontrato di nuovo questa figura leggendaria, ma era anche disposto ad accettarlo come apprendista... che stesse sognando?

"Philip, tu... perché sei fermo lì?" York aveva visto che il ragazzino dalla pelle scura era rimasto impalato come un piccolo idiota. Divenne ansioso per lui e non poté che iniziare a fargli occhiolini e punzecchiargli un fianco.

"Ahhh! Sì, sua maestà! Sì! Naturalmente!" Inzagi finalmente si riprese e si inginocchiò mentre cercava di articolare le sue parole per rispondere a Fei. Ma molto presto si rese conto di qualcosa e il suo sorriso si irrigidì. Dopo aver esitato un po' di secondi, finalmente riaprì bocca: "Sua maestà, la piccola Tina e lo zio York... potrebbero venire con me...?"

"Moccioso, sei stupido? Non preoccuparti per noi! Questa è l'occasione perfetta per te..." York era ansioso e quasi voleva dare un calcio nel sedere ad Inzagi.

Fei scoppiò a ridere: "Ahah, bene, puoi ricordarti dei tuoi amici in un momento come questo, questo dimostra che non mi sono sbagliato su di te. Sono molto soddisfatto, Philip, se diventi mio apprendista, naturalmente i tuoi amici diventeranno ospiti VIP del mio regno. D'ora in avanti, sono tutti sotto la mia protezione. Se vogliono, potranno anche divenire cittadini di Chambord!"

"Ahh! Questo... è troppo grandioso! Grandioso! Grazie mille sua maestà! Grazie maestro!" Inzagi non aveva più preoccupazioni e si prostrò con gratitudine.

"La ringrazio sire!" Anche York era pazzo di gioia, non si immaginava che avrebbe avuto anche lui una bella occasione! Ridacchiò e si grattò la testa, poi iniziò frettolosamente ad inginocchiarsi e a prostrarsi.

"Alzatevi, ahah, ottimo, molto bene! D'oggi in avanti sarai il mio primo allievo. Questo è un regalo di benvenuto dal tuo maestro." Fei aprì lievemente il palmo. Brillò della luce e due pugnali neri come la pece dall'aspetto unico apparirono nelle sue mani.

Una delle due lame aveva un'impugnatura a treccia lievemente più sottile. Il corpo del pugnale era sottile e leggero come una fiamma. Aveva quattro segmenti, ognuno portava un uncino.
Anche se pesava poco e sembrava stretto, un lieve taglio sulla pelle avrebbe lasciato una ferita sanguinolenta e spaventosa. L'impugnatura dell'altro pugnale era simile alle spire di un serpente velenoso e dalla sua bocca al centro dei quattro denti velenosi spuntava la lama. Entrambe le armi erano state forgiate con resti demoniaci e poi lucidate con uno strato di essenza di ferro nero.
Erano state progettate personalmente da Fei ed emanavano un'aura gelida, spaventando e intimorendo chi le vedeva.

Philip Inzagi era profondamente attratto dai due pugnali ed era immerso a guardarli, come una scimmia arrapata che vedeva una bellezza impareggiabile. Non riusciva a distogliere gli occhi dalle armi e sentiva un tipo di richiamo da questi oggetti, come se fossero legati al suo sangue.

"Questa Morte delle Quattro Volte e il Tocco del Serpente Letale sono indistruttibili, paragonabili a qualsiasi oggetto divino, possono penetrare l'armatura più spessa. Accompagnandole ad una tecnica celeste che può cancellare le tue tracce, possono dimostrare livelli di distruzione scioccanti. Oggi te le donerò, sperando che tu possa sfruttare tutte le loro abilità!"

"Maestro, ricorderò le sue parole!" Inzagi strinse con forza i due pugnali provando molta contentezza. Era abituato ad usare pugnali, così aveva molta familiarità con essi. Grazie alle sue dita estremamente agili, qualsiasi arma del genere sarebbe diventata un flusso di luce nero nelle sue mani,

"Sì, e questo è il mio distintivo..." Fei tirò fuori una placca ovale nera a due teste dal suo inventario e la consegnò ad Inzagi: "Le truppe di spedizione di Chambord sono vicine alla sponda del fiume a tre miglia dalla Porta delle Sorgenti Termali, vi darò una notte per prepararvi. Ricordate, tu e York dovete finire di fare i bagagli e venire a cercarmi con i piccoletti prima di domani a mezzogiorno. Di pomeriggio partiremo dalla Porta delle Sorgenti Termali. Se mancherete all'appuntamento non vi aspetterò!"

"Sì sua maestà!" Inzagi strinse con fermezza il distintivo come se ne valesse della sua vita.

Poco dopo Fei lasciò i bassifondi insieme ad Angela ed Emma sotto la guida di Inzagi. Girarono per la città per un po' e, vedendo che si stava facendo tardi, ripercorsero la stessa strada da cui erano venuti.

Angela ed Emma a cui si erano quasi gonfiati i piedi camminando si fecero un bagno e andarono a dormire, mentre Fei passò alla modalità Incantatrice ed entrò direttamente nel mondo di Diablo per salire di livello.

Nel campo delle Ranger, Fei trovò la splendida mercenaria Elena, che gli riferì nel dettaglio della battaglia difensiva che era avvenuta a Chambord nel mondo reale.

"Un'improvvisa comparsa di misteriosi membri d'élite vestiti di nero?"

Dopo aver sentito Elena parlare del guerriero vestito di nero apparso dal nulla per salvare Brook, Fei mostrò un'espressione strana. Non sapeva perché, ma aveva una sensazione strana e familiare, come se avesse già visto questa persona.

"Lord Brook ha ordinato di giustiziare il re di Blackstone, di Chishui e di Thrace. Influenzerà il tuo viaggio?" Questo era ciò che preoccupava questa bella mercenaria. Ai suoi occhi il solo aspetto importante era che effetti avrebbe avuto su Fei.

"Nessun problema, quei tre lupi avidi mi hanno sempre intralciato, Brook ha fatto la cosa giusta, eliminando future preoccupazioni. Ahah, se fossi stato lì, li avrei già fatti a pezzi!" Fei sorrise. "Di recente il sacerdote Zola mi ha dato molte notizie e le ho già passate allo zio Brook e a Bast. Probabilmente lo sapevano già, la situazione dell'impero è instabile, l'imperatore Yaxin è gravemente malato e al confine un grande nemico fa pressione sui nostri territori, c'è anche molto caos fuori e ai confini. Così, alcuni idioti si approfittano del disordine e mostrano le loro zanne e i loro artigli. Se non li picchiassimo in faccia, gli altri potrebbero pensare che la nostra Chambord sia facile da maltrattare. Brook ha fatto la cosa giusta stavolta!"

Elena si ricordò dell'avvertimento di Brook. "Lord Brook mi ha anche detto di riferirti che stavolta erano coinvolti anche alcuni membri d'élite del palazzo dei Cavalieri della Giustizia dell'impero. Devi stare molto attento durante questo viaggio nella capitale."

"Ahah, anche il loro maestro è stato sculacciato da me, figuriamoci un po' di cani." Fei non era preoccupato, aveva già pianificato qualcosa.

Prima di partire, Fei aveva lasciato molti piani di riserva a Chambord e stavolta non aveva dovuto attivarli, così non si sarebbe preoccupato per la sicurezza di Chambord per i prossimi mesi. "Finché lo zio Brook e Bast finiranno ciò che ho pianificato per loro prima della partenza, allora dopo che finiremo questo viaggio, non saremo da meno nemmeno di fronte all'impero Zenit."

Dopo il rapporto sulla situazione di Chambord, Fei ed Elena si teletrasportarono a Lut Gholein. In modalità Incantatrice, alla seconda grande mappa rimaneva solo una missione, combattere contro Duriel. Naturalmente, prima di entrare nella dimensione speciale che conteneva il demone, i due dovevano ancora trovare la vera tomba che conteneva il sigillo tra le sette tombe di Tal-Rasha e poi annientare tutti i mostri.

Stavolta Fei non fu molto fortunato.

I due si fecero strada uccidendo per tutto il Canyon dei Magi e le prime sei tombe che avevano ripulito erano tutte false, così ci avevano messo quasi tre ore per arrivare a quella vera.

Tal Rasha era il nome di un eroe leggendario. Un grande capo che aveva ucciso Baal e aveva sacrificato la vita per sigillare l'anima immortale di Baal nel suo corpo, rendendo difficile scappare al demone. Tuttavia non aveva avuto altra scelta se non combattere contro questo malvagio immortale per l'eternità.

In quel momento, l'incantatrice di Fei aveva raggiunto il livello 37 e quello di elena era a 36, stavano arrivando lentamente al livello del barbaro, superandolo. Questo perché, con l'aumento di livello dell'incantatrice e grazie alle condizioni del Trucco di Arcanna, le incantatrici avevano molte più tecniche potenti che prendevano di mira più obiettivi. Le sue capacità di uccidere più bersagli superava di gran lunga quelle del barbaro che primeggiava nel combattere contro una persona, così naturalmente aumentava di livello un po' più velocemente.

I due entrarono nella vera tomba di Tal Rasha. Dopo aver eliminato innumerevoli demoni ed essere arrivati all'altare, prima ancora che Fei avesse l'occasione di estrarre il bastone di Horadrim e di infilarlo nell'altare, una misteriosa voce fredda risuonò vicino al suo orecchio per ricordargli che stava finendo il periodo di tempo disponibile che aveva a Diablo.

Non aveva altra scelta se non interrompere la caccia a Baal.

.....

Il secondo giorno.

Il sole stava sorgendo all'orizzonte ad est, la brezza mattutina era fredda e il cielo era nuvoloso.

La nebbia era pesante, il biancore sembrava uno strato di sabbia che avvolgeva il terreno, rendendo quasi impossibile vedere oltre dieci metri di distanza.

Vicino alla riva, le truppe di spedizione di Chambord si stavano muovendo. Sua maestà il re aveva già dato l'ordine di partire la scorsa notte. I poliziotti avevano già completato la loro esercitazione e avevano iniziato a rimettere in ordine il campo, smontando le tende e preparandosi a partire.

Un po' di passi barcollanti risuonarono da lontano.

L'adolescente biondo, Fernando Torres, che aveva il compito di sorvegliare il perimetro del campo afferrò il lungo arco appeso alla sua vita e concentrò lo sguardo verso la fonte del rumore. La sua mano sinistra raggiunse la faretra sulla sua schiena, sfiorando una piuma bianca come se stesse toccando la pelle liscia della sua amata. I passi si stavano avvicinando sempre di più.

"Fermo lì, questo è l'accampamento militare di Chambord. Qualunque intruso nel raggio di 20 metri sarà ucciso senza eccezioni!" Gridò Torres.

"È... davvero... è... l'accampamento di... Chamb... So... sono..." I passi si stavano avvicinando sempre di più e una figura ricoperta di sangue si precipitò in avanti. Stava barcollando e accelerò il passo nonostante l'avvertimento di Torres.



