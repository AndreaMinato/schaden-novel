---
title: Capitolo 21 – Continue caz***e
pubDate: 2023-05-28T13:54:16.361Z
tags:
    - htk
---


Capitolo regolare,
0 capitoli in coda, 0/5
-Schadenfreude

"Che dio lo benedica!"

"Lunga vita al re Alexander!"

"Lunga vita a Chambord!"

Il tempo sembrò tornare indietro a quando era finita la battaglia al tramonto, tutti nel palazzo stavano esultando e gridando. Tutti capirono il significato di ciò che avevano visto.

Questa scena inimmaginabile aveva scioccato tutti come non mai. 'Così il re può davvero comunicare con gli dei come affermavano le dicerie. Allora questo significa che il Dio della Guerra sta benedicendo sempre Chambord... Se è così, i nemici non potranno mai assediare il castello di Chambord!' Pensarono tutti.

All'improvviso, le preoccupazioni e le paure di tutti scomparirono. Mentre la gente esultava, Angela rimase ferma in silenzio. La splendida ragazza fissò l'uomo in mezzo alla folla che si stava godendo le acclamazioni e l'adorazione degli altri. Era proprio sollevata. Non sapeva se questa sensazione provenisse dalla benedizione del Dio della Guerra o da quanto era cambiato Alexander.

L'atmosfera era spettacolare e perfino Emma ne era stata influenzata, e iniziò a saltellare e ad esultare anche lei insieme alla folla.

Le due pentole d'acqua mischiate con la Pozione Curativa Minore furono distribuite tra ogni soldato ferito su ordine di Brook. Risate sorprise e grida riempirono il palazzo. In solo mezz'ora, molti dei soldati gementi non sentivano più dolore e quelli lievemente feriti sarebbero potuti tornare di nuovo a combattere.

Gli abitanti di Chambord avevano recuperato la speranza che avevano perso da quattro giorni. Tutto questo era avvenuto grazie al re Alexander, che era stato benedetto dal Dio della Guerra. La gente stava guardando Fei con venerazione e rispetto.

.....

I nemici non tentarono di attaccare di notte; questo permise alla maggior parte dei soldati di riposare per la prima notte dopo quattro giorni.

Dopo aver guarito tutti i soldati persuadendoli con l'inganno a bere la Pozione Curativa Minore, Fei lasciò che un paio di guerrieri intelligenti gestissero il resto della situazione. Andò a fare una camminata con il secondo comandante delle guardie Brook. Presto arrivarono nella sezione difensiva. Le mura sembravano davvero magnifiche di notte. Fei iniziò a guardare il paesaggio dall'alto.

Chambord era circondata da montagne a sinistra, destra e dietro. Sembrava che questo piccolo castello avesse ottenuto l'approvazione degli dei, tutti e tre i lati di Chambord erano protetti da delle 'mura difensive' naturali. Le parti delle tre montagne che si affacciavano su Chambord erano ripide e quasi impossibili da scalare; perfino un guerriero stellare avrebbe avuto difficoltà a farlo.

Inoltre dai lati in cui fronteggiavano Chambord, le montagne erano molto più piatte e si sollevavano più gradualmente. Perfino i bambini e gli anziani sarebbero riusciti a scalare facilmente le montagne da lì. Questo strano terreno rendeva Chambord molto facile da difendere e ardua da assediare. Sembrava l'opera di un dio.

La sola struttura artificiale attorno al castello era il muro difensivo. Le porte erano di fronte al fossato Zuli. Le mura erano lunghe quasi metà miglio (600m) e chiudeva la sola apertura lasciata dalle montagne. Il fondo delle mura difensiva era spesso 15 iarde (15m) e la parte superiore 12 (12m); erano solide ed enorme. Ci potevano stare quattro macchine sopra.

Erano particolari anche perché non erano dritte; erano lievemente concave. Questo eliminava la maggior parte dei punti ciechi e permetteva ad ogni soldato di vedere cosa stava accadendo sopra e sotto le mura.

Un terzo di un miglio (450m) delle mura difensive c'era il fiume Zuli, che funzionava come un fossato naturale del castello ed era pieno di correnti tumultuose. Il fiume ampio un miglio (1.400m) era coperto di frequente da nebbia ed era estremamente profondo, così era impossibile per dei soldati attraversarlo senza una barca o una nave, a meno che non fossero potentissimi guerrieri e potessero volare. Chiunque avesse voluto superarlo a nuoto, sarebbe stato divorato all'istante dalla corrente.

C'era un ponte di pietra per metà naturale che collegava le due rive.

Secondo Brook, nessuno sapeva da dove provenisse il ponte. Perfino la persona più vecchia a Chambord non aveva idea di chi l'avesse costruito. Aveva una lunga storia ed era molto criptico.

Fei lo osservò con attenzione. Il ponte di pietra era sorretto da nove enormi pile naturali.

Da lontano, queste nove pile parevano delle montagne al contrario che erano state inserite nell'acqua; erano davvero sbalorditive. Era impossibile che quelle pile fossero artificiali, sembrava che un dio avesse tagliato i picchi delle montagne in lontananza e li avesse lanciati nel fiume.

Questo ponte di pietra era un altro vantaggio del terreno per Chambord.

Era conveniente per uscire dal castello in periodo di pace e il fatto che fosse sottile rendeva molto difficile ai nemici trasportare enormi macchine d'assedio in tempo di guerra.

'Il terreno è estremamente vantaggioso! Non c'è da meravigliarsi che Chambord sia riuscita a difendersi da duemila nemici ben addestrati per quattro giorni con meno di ottocento soldati... Questo castello è letteralmente una fortezza naturale!'

Dopo aver osservato l'ambiente attorno, Fei capì le condizioni di Chambord. Nonostante non fosse un genio militare, fu comunque sorpreso da ciò che vide. Allo stesso tempo, era anche perplesso.

Date le sue condizioni, Chambord non avrebbe mai potuto creare opere del genere, a meno che non fosse stata gloriosa e potente un tempo o che questo castello non avesse avuto una lunga storia.

Non era semplice come sembrava. Tuttavia, Fei non si ricordava nulla della storia del castello. I ricordi e le conoscenze del vecchio Alexander non gli avevano dato informazioni molto utili.

"Brook, le persone mi definivano ritardato un tempo, vero?" Chiese tranquillamente Fei, come se lo fosse ricordato all'improvviso.

Brook esitò. Non sapeva come rispondere ad una domanda così diretta da parte del re.

Il vecchio Alexander era un ritardato dall'intelligenza di un bambino di tre anni; non poteva nemmeno sopravvivere da solo. Sotto l'istigazione dei suoi "amici", aveva danneggiato molto Chambord. Anche se era il re, nessuno lo aveva rispettato. Non era stato abbandonato dalla sua gente solo perché aveva ricevuto in eredità la sua posizione di re dai suoi genitori.

Perfino Brook stesso non nutriva molto rispetto nei confronti del vecchio Alexander. Aveva provato un po' di sdegno allora. Tuttavia, dopo aver visto come Fei aveva combattuto sulle mura difensive e ai miracoli che aveva fatto, chi avrebbe osato trattare come un ritardato quest'uomo benedetto dal Dio della Guerra?

Brook aveva cambiato completamente opinione sul re. Non c'erano dubbi, l'uomo di fronte a lui meritava la sua lealtà e il suo rispetto.

"Quando sono stato colpito da una freccia ieri mattina, ho battuto la testa contro una roccia. Forse sono stato benedetto dal Dio della Guerra. Ho avuto molte visioni e la mia mente è diventata lucida..."

Sembrava che Fei stesse parlando tra sé e sé mentre toccava il muschio del parapetto.

"Sai una cosa? Quel colpo mi ha dato la sensazione di essere cresciuto all'improvviso. Ora posso capire molte cose che un tempo non comprendevo... Eheheh, ora capisco che ero davvero un ritardato che tutti odiavano... Brook, puoi parlarmi delle cose orribili che ho fatto un tempo?"

Mentre ascoltava il "monologo" di Fei, i dubbi di Brook furono chiariti quasi completamente. 'Così la freccia di ieri ha fatto tornare normale il re... Quando il vecchio re era ancora vivo, una profezia ha detto che Alexander era ritardato perché era stato maledetto da dio... Sembra che il dio abbia tolto la maledizione.'

Fei provò ilarità quando vide l'espressione di Brook, ma non lo diede a vedere.

Poi continuò: "Quando sono stato riportato nel palazzo, ho sentito un potere misterioso fluire nel mio corpo. Quando mi sono svegliato, mi sono ritrovato con una forza inimmaginabile. Sono riuscito ad apprendere tutto velocemente e potevo controllare la mia forza... e sono in grado di usare naturalmente delle tecniche da battaglia, come se fossero innate."

Dopo aver ascoltato queste parole, le ultime incertezze di Brook scomparirono.

Brook e i soldati non avevano capito da dove fossero provenute la forza mostruosa del giovane re e le tecniche d'ascia devastanti, ma ora sembrava che fossero dovute al decreto del Dio della Guerra.

Non c'era altro modo di spiegare la battaglia avvenuta questo pomeriggio e il sangue che aveva salvato tutti i soldati feriti... Solo un intervento divino poteva farlo.

Fei osservò con attenzione l'espressione di Brook. Quando il secondo comandante sembrò realizzare il significato delle sue parole, Fei capì che le sue caz***e avevano funzionato come previsto.




