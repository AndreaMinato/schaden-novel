---
title: Capitolo 211 – Chi è quello arrogante?
pubDate: 2024-05-19T03:41:47.888Z
tags:
    - htk
---

Capitolo sponsorizzato, ringraziamo Federico!
5 capitoli in coda, 0/5
-Schadenfreude

"Chi è?" Andrew rimase scioccato! Era spaventato e arrabbiato allo stesso tempo.

Questo capitano del terzo battaglione del Grande Martello era in una pessima situazione. In mano gli rimanevano solo due scarti di metallo lunghi tre quattro metri. Le altre parti erano rotte e ridotte in pezzettini.
L'aspetto peggiore era che le sue mani stavano sanguinando e le vene sulle sue braccia sporgevano. Il suo tronco tremò e non gli rimaneva più forza per muoversi. Metà della sua energia e del suo spirito erano stati distrutti da questo pugno inumano.

Era stato un colpo impressionante!

Che potere devastante!

Andrew non aveva mai visto una padronanza del genere durante la sua vita alla Porta delle Sorgenti Termali. Questo lo spaventò a morte.

Ciò che lo imbarazzava di più era che la persona apparsa si era limitata a sogghignare in risposta. Non lo aveva nemmeno guardato. Il nuovo arrivato si chinò e sorresse il giovane svenuto avvolto dal mantello rosso scuro di Torres.
La persona rivelò un'espressione arrabbiata mentre fece gesto di afferrare qualcosa e fece apparire una pozione rossa. Poi ne verso il contenuto nella bocca del giovane.

Ma dato che questo adolescente biondo si era inginocchiato e si era rivolto a questa persona misteriosa come "sua maestà", Andrew si rese conto che questa persona doveva essere il sovrano di Chambord menzionato dal giovane biondo. Aveva sentito di questo regno affiliato di sesto livello prima, ma era meno aggiornato rispetto ai mercenari.
Non sapeva cos'era successo alla montagna delle Due Torri. Era arrabbiato e spaventato perché sottovalutava questo regno e non sapeva cosa ci facesse un potente esperto qui.

Questo capitano del battaglione non notò che il signorino Kulun, che giaceva a terra nel suo stesso sangue e che aveva urlato prima adesso ansimava come se avesse visto un fantasma ed era svenuto. Kulun era così spaventato che continuò a tremare anche dopo aver perso i sensi.

Andrew si fece avanti e gridò: "Questo giovane è un criminale! Noi della Legione del Vento Rapido dobbiamo punirlo. Il comandante della legione Tolemy in persona vuole catturare questo criminale, così permettici di arrestarlo! Re di Chambord."

Dopo aver capito chi era quest'uomo, il capitano non provava più paura.

Dato che questo maestro era il sovrano di un regno affiliato di Zenit, sarebbe stato sotto la giurisdizione dell'impero e avrebbe dovuto seguire le leggi dell'impero. Andrew era sicuro che questo sovrano avrebbe saputo dell'importanza della Legione del Vento Rapido e chiunque con un minimo di cervello si sarebbe fatto da parte intelligentemente. Non valeva la pena affrontare una delle dieci legioni principali dell'impero per un miserabile di un ghetto.

Tuttavia non si aspettava che questo re l'avrebbe ignorato completamente. Il sovrano non lo aveva nemmeno guardato.

Era chiaro che per lui il "criminale" che giaceva a terra fosse cento volte più importante in confronto al capitano del terzo battaglione del Grande Martello della Legione del Vento Rapido. Dopotutto il re era concentrato a curare questo giovane dalla pelle scura.

Dopo due o tre minuti, il giovane gravemente ferito si era quasi ripreso grazie alla pozione curativa.

La ferita sulla sua schiena smise di sanguinare e il suo viso da pallido diventò rosso. Come se si fosse ricordato vagamente di qualcosa, rivelò un'espressione spaventata e arrabbiata non appena aprì gli occhi. Quando vide il volto familiare, rimase sbalordito. Ma dopo un secondo, si inginocchiò a fatica di fronte a Fei e disse: "Maestro, è lei. Maestro... ahh... finalmente l'ho trovata. Lo zio York, la piccola Tina e gli altri... sono tutti morti. La imploro maestro. Deve vendicarli..."

Questo giovane era il nuovo discepolo di Fei, Philip Inzagi.

"Cosa? Cos'hai detto? York è morto?" Il volto di Fei cambiò colore quando lo sentì. Aveva una buona impressione di York e aveva intenzione di portarlo a Chambord.

"Sono stati loro! Sono stati loro ad uccidere lo zio York..." Philip si girò e indicò Andrew e i suoi uomini.

Fiamme e furia apparirono negli occhi del giovane. Non aveva più il sorriso timido di un tempo, sembrava che il seme dell'odio fosse stato impiantato nel cuore di questo giovane. Sembrava una bestia che si leccava le ferite. Non vedeva l'ora di fare a pezzi il nemico.

Fei gettò un'occhiata verso la gente della legione del Vento Rapido.

Attraverso la densa foschia, scorse un carro per prigionieri di colore metallo rosso scuro; era rugginoso e aveva molti spuntoni grossi. C'erano diverse teste sugli spuntoni di ferro più alti e stava ancora colando sangue sulla loro superficie. Gli occhi di una delle teste erano ancora spalancati con furia.
Era la testa di York. Questo vecchio mercenario che aveva riso e raccontato la storia della sua vita a Fei un giorno fa aveva la testa infilzata su un freddo palo di ferro. C'erano anche altre teste. Ciò che infuriò di più Fei fu trovare anche quella della piccola Tina, la bambina che lo aveva tirato per la manica e gli aveva chiesto di non picchiare York. Sul suo visino da bambola c'era ancora un'espressione perplessa e spaventata, i suoi occhi erano ancora spalancati...

Questi macellai! Non avevano lasciato andare nemmeno bambini che potevano camminare a stento?!

"Questo... è imperdonabile!!"

Fei sentì una sensazione di bruciore nel corpo. Non era mai stato così arrabbiato da quando era arrivato nel continente Azeroth. Alzò il braccio e scagliò un pugno. Scatenando tutto il suo potere, fece apparire il marchio trasparente di un pugno che si abbatteva sul nemico come una meteora. Risuonò un fragore e tutta la foschia nell'area si disperse.

"Supremo - Pugno Gelido del Cielo!!"

Prima che il marchio del pugno si formasse completamente nell'aria, il capitano Andrew aveva già sentito un'enorme pressione. Ebbe la sensazione che il cielo stesse collassando e questa forza lo fece arretrare ripetutamente. Anche se stava facendo del suo meglio per usare la sua energia color giallo terra per rafforzarsi, la sua aura si frantumò sotto la pressione e non poté fare nulla. Sentiva che la sua energia quasi a quattro stelle non poteva circolare nel suo corpo!

I soldati che erano molto più deboli dietro di lui tossirono tutti sangue mentre cadevano all'indietro, impotenti come fuscelli di paglia in un tornado.

"AAAAAAAAAAAAAAAHHHHH..."

Andrew urlò. I suoi organi interni erano pressati e le sue ossa si stavano deformando. Stava vomitando sangue e le sue pupille si stavano già dilatando. In quel momento, quando sentì questa minaccia senza precedenti per la sua vita, si rese conto di quanto era potente questo sovrano di Chambord. Il re aveva scagliato solo un pugno da dieci metri di distanza e lui non poteva nemmeno reagire o anche lottare nonostante fosse un potente guerriero.

In quel momento avvenne un cambiamento.

All'improvviso una corrente di fuoco violenta sfrecciò verso Fei dalla bocca di una bestia delle fiamme ruggente. Questa scia di fuoco impattò contro il marchio trasparente del Pugno Gelido del Cielo. Le due energie devastanti si incontrarono e il tempo sembrò fermarsi. Poi un'onda d'urto distruttiva si espanse attorno...

Poi la bestia del fuoco gemette mentre il suo potere e la sua presenza scomparirono.

Anche il marchio del pugno trasparente si offuscò, ma continuò a calare verso il basso. Impattò contro il grosso corpo di Andrew, che volò all'indietro spuntando una boccata di sangue nell'aria. Risuonarono diversi scricchiolii di ossa spezzate...

Allo stesso tempo, una figura apparì all'improvviso sul posto.

Quest'uomo indossava l'armatura d'argento di un generale dell'impero Zence. Un'aura magica di luce comparve sulla corazza, era un oggetto potenziato dalla magia! I suoi lunghi capelli blu svolazzarono al vento e rivelò uno spirito assassino. Quest'uomo aveva dei lineamenti taglienti e un'espressione seria.
Con la sua energia da guerriero attorno che formava uno strato di fuoco, tutta la foschia attorno a lui scomparì a causa del calore. L'ambiente attorno si liberò immediatamente dalla nebbia, quest'uomo pareva una divinità o un demone dei tempi antichi.

Tuttavia erano apparse numerose fessure sulla guardia delle sue mani e sulla corazza che ricopriva le sue spalle. Mentre si muoveva, pezzi dell'armatura caddero a terra trasformandosi in piccole pozze di liquido di ferro rosso nerastro.

"Ottimo! Ottimo! Ottimo!!! Un pugno così strano di pura forza fisica. È riuscito a penetrare attraverso la mia energia del fuoco e a rompere questa armatura del Guardiano del Dio del Fuoco. Re Alexander di Chambord, non c'è da meravigliarsi che sia riuscito a battere il Cavaliere del Sole Dorato! La tua fama non è immeritata! Dovresti essere orgoglioso di questo pugno."

Quest'uomo avanzò a testa alta con un'aura d'ovvia prepotenza e superbia.

"Sei divertente. Se posso essere orgoglioso per aver rotto la tua armatura, potrei proclamarmi come Grande guerriero dell'impero?" Fei sogghignò: "Il combattente numero uno della giovane generazione della Porta delle Sorgenti Termali, Dillies, è solo un idiota arrogante."

"Oh? Mi conosci?"

Fei non disse nulla; si limitò a sogghignare.

Il vecchio Zolasc e il giovane Modric avevano del potenziale come spie. Erano come James Bond. Avevano ottenuto di nascosto delle informazioni riguardo alle figure importanti nella Porta delle Sorgenti Termali e ne avevano fatto degli schizzi. Dillies, il combattente più forte della giovane generazione, era una delle figure più importanti, così naturalmente Fei si ricordava di lui.

"Uh, sei bravo a parlare, ma è inutile. Non combattere contro la mia bocca." Dillies non si arrabbiò per la provocazione di Fei. Mantenne il suo tono superbo e arrogante mentre guardava Andrew e gli altri soldati feriti. Si accigliò e questionò: "Come osi ferire i soldati della legione del Vento Rapido? Re di Chambord, ho bisogno di una spiegazione!"

Fei rise: "Ahahah, feriti? Ti sbagli. Non li ferirò soltanto, li ucciderò!"

"Re di Chambord, sei troppo spericolato; fai attenzione a ciò che dici. Il tuo piccolo regno affiliato di sesto livello non può sopportare la furia della legione del Vento Rapido." Dillies si accigliò come se stesse diventando impaziente. Indicò Andrew che stava lottando per rialzarsi e chiese: "Dimmi, cos'è successo qui?"

"Sì signor Dillies."

Era tutto semplice.

Dopo che il giovane Kulun era stato malmenato da Fei, era stato curato dai sacerdoti della chiesa e dai maghi. Ma, in quanto figlio della persona più potente nella Porta delle Sorgenti Termali, non aveva mai subìto un trattamento del genere prima. Non poteva accettarlo e voleva vendicarsi di Fei. Ma sapeva che Fei era molto potente e aveva molti forti guerriero al suo seguito che non poteva attaccare, così non aveva osato andarlo a cercare nell'accampamento di Chambord per vendicarsi.
Tuttavia aveva intenzione comunque di sfogare la furia e questo era il motivo per cui aveva preso di mira i due mercenari che erano seduti insieme a Fei al pub che avevano osato offenderlo bevendo la birra offerta da Angela.

Kulun non aveva osato andare a cercare il suo fratello maggiore che era il giovane guerriero numero uno nella Porta delle Sorgenti Termali perché a Dillies non piaceva il suo terribile stile di vita e lo avrebbe punito per le sue malefatte. Perciò aveva cercato il capitano del terzo battaglione del Grande Martello, Andrew, che voleva sempre lusingarlo.
Usando la potente legione del Vento Rapido, aveva scoperto velocemente dov'erano York e Philip, così era andato nel ghetto con dei soldati sotto la guida di Andrew e non aveva dato una possibilità a York e a Philip di spiegarsi o di implorare perdono. York e Philip avevano cercato di reagire e resistere per proteggere tutti i bambini, ma non avevano potuto competere con qualcuno come Andrew.

York aveva fatto del suo meglio per rallentare Andrew per un po' di secondi e Philip aveva avuto l'occasione di usare la sua abilità naturale per non essere individuato dai nemici. Voleva fare un agguato e prendere in ostaggio Kulun per salvare tutti quanti, ma era stato individuato da Andrew che era molto più forte ed era rimasto ferito durante lo scontro.
Quando tornò di nuovo in modalità furtiva, aveva visto che York era stato decapitato e aveva perso la calma. Fortunatamente l'ultimo briciolo di freddezza che gli era rimasta lo aveva spinto ad evitare di combattere fino alla morte, ma a trovare una persona. Solo questa persona avrebbe potuto salvare i bambini che erano stati catturati e a vendicarsi per York.

Era fuggito ed era andato a cercare il suo nuovo maestro, il sovrano Alexander.

Mentre era scappato, il sangue era colato a terra dalle sue ferite. Andrew aveva scoperto le sue tracce e l'aveva inseguito. Nonostante le ferite di Philip stessero peggiorando sempre di più, era riuscito ad usare la sua abilità naturale, e data la sua persistenza impressionante e il suo odio aveva raggiunto le truppe di spedizione di Chambord.

Andrew sembrava davvero spaventato da questo guerriero numero uno nella Porta delle Sorgenti Termali e lo conosceva bene. Non osò nascondere nulla o aiutare Kulun a nascondere parte della verità.

"Fratello, devi difendere l'onore della nostra famiglia Tolemy. Questo maledetto re mi ha ferito e ha ferito anche i nostri sottoposti. Sta per calpestare la dignità e il prestigio della nostra famiglia..." Gridò Kulun, sorretto da due soldati.

"Umpf! Rifiuto inutile! Il prestigio può essere guadagnato solo usando la spada e facendo bagni di sangue, non tra i bordelli e blaterando!" Dillies era davvero scontento del comportamento del fratello minore. Dopo però si girò verso Fei e disse con tono altero: "Tuttavia, re di Chambord, quel miserabile laggiù ha ferito Kulun. La famiglia Tolemy non tollererà che sopravviva. Farai meglio a consegnarlo!"

"Ahahah. Ridicolo. È il mio primo discepolo! Non potresti fargli niente nemmeno se avesse ucciso tuo fratello, figuriamoci ferirlo. Mi stai chiedendo di consegnarmi un criminale? Lo chiederò anche a te. Consegnami le persone che hanno ferito il mio discepolo e lascerò andare la tua famiglia Tolemy senza combattere contro la legione del Vento Rapido!"

Fei rispose per le rime.

"Come osi?!" Dillies si infuriò. La sua energia di fuoco lo circondò di nuovo, facendolo sembrare un demone infernale. "Lasciare andare la famiglia Tolemy? Combattere contro la legione del Vento Rapido? Che piccolo sovrano arrogante. Dato che non sai qual è il tuo posto, allora fammi vedere quanto sei potente. Come hai potuto sconfiggere il Cavaliere Dorato Sutton?"



