---
title: Capitolo 213 – Siete circa allo stesso livello
pubDate: 2024-05-19T05:41:47.889Z
tags:
    - htk
---

Capitolo sponsorizzato, ringraziamo Federico!
3 capitoli in coda, 0/5
-Schadenfreude

Dopo aver ucciso il nemico, Inzagi raccolse una spada che un soldato aveva abbandonato e trafisse la testa a terra. La punta dalla lama spuntò dall'altro lato proprio come gli spuntoni nel carro dei prigionieri avevano trapassato la testa di York. Inzagi poi conficcò l'impugnatura nel terreno.

Dopo aver fatto tutto questo, Inzagi si pulì il sangue dal volto e si mise dietro Fei.

Il sovrano annuì con soddisfazione.

Uccidere solo un uomo. Questa era una prova che Fei aveva creato per lui.

Inzagi non lo aveva deluso. Questo giovane era riuscito a controllare la rabbia quando entrambi i suoi nemici non potevano muoversi. Aveva seguito l'ordine e ne aveva ucciso solo uno. Questo almeno suggeriva che questo giovane fosse davvero rispettoso nei suoi confronti e potesse rispettare i suoi princìpi di fronte alle tentazioni... Solo con questo tipo di persona valeva la pena dedicare tempo ed energie.

Questo era il motivo per cui Fei era contento di Inzagi.

"Perché lui?" Chiese Fei con un'espressione calma mentre osservava il cranio sulla spada.

"Entrambi meritano di morire! Ma, confrontandoli, Kulun è un discendente della famiglia Tolemy e ha una posizione superiore. Se lo uccidessi, provocheremmo un'entità enorme che cercherebbe vendetta. Andrew è solo un capitano nell'esercito, così preferirei uccidere lui così da poter sfogare la mia rabbia e il mio odio!"

La testa sulla spada apparteneva al capitano Andrew del terzo battaglione del Grande Martello. Quest'uomo forzuto ora era un corpo decapitato a terra. Il sangue dal suo collo macchiava il terreno e Kulun, la causa di tutto questo, era così spaventato che era già svenuto come un cane morto.

La risposta di Inzagi era stata breve e concisa.

Questo sorprese Fei. Il giovane che era così timido da avere difficoltà a parlare un giorno fa sembrava possedere una rara calma. Fei avrebbe detto che ora Inzagi aveva la rara pacatezza e intelligenza di un assassino.

Fei era anche piuttosto contento del suo ragionamento.

Era ovvio che questo giovane stesse ancora tenendo presente la situazione di Fei durante la sua vendetta. Non temeva la morte. Se avesse potuto vendicare York, Tina e gli altri, lo avrebbe fatto anche a costo di perire. Ma il motivo per cui aveva ucciso solo una figura meno importante era perché non voleva dare troppi problemi a Fei. Dopo averci riflettuto, aveva concluso che sbarazzarsi di Kulun era troppo rischioso.

"Temi di causare guai per me?" Fei scosse lievemente la testa: "Philip, ricorda. Il motivo per cui ti ho permesso di uccidere solo una persona non è perché li tema. In realtà è perché voglio che torni a vendicarti quando sarai abbastanza potente, e non che ti vendichi con il mio aiuto."

Inzagi ne fu un po' sorpreso. Mostrò un'espressione grata mentre si inginocchiava di fronte a Fei.

"Alzati, devi riposarti un po'. Fernando, portalo a riposare!"

"Sì, sua maestà!" Disse Torres e si inchinò verso Inzagi: "Sua altezza, per favore venga con me."

Dato che il giovane era un discepolo del re, la sua posizione non era diversa da quella di un principe nel regno di Chambord. Questo era il motivo per cui Torres l'aveva chiamato così.

"Sua maestà, il corpo dello zio York..." Disse con esitazione Inzagi a Fei mentre guardava il carro dei prigionieri pieno di cadaveri non troppo lontano.

Fei annuì.

Passò alla modalità Incantatrice e una forte energia magica divampò nel suo corpo. Controllato dal suo personaggio al livello 36, il potere magico risucchiò tutti gli elementi del fuoco attorno a lui nelle sue mani. Fece un cenno e delle fiamme sfrecciarono verso il carro come un drago e lo avvolsero.

Magia dell'Incantatrice: Inferno.

Avrebbe creato una nuvola di fuoco infernale che poteva sciogliere qualunque cosa volesse Fei.

Questo era un incantesimo del fuoco più potente del Dardo Infuocato ed era il terzo incantesimo del fuoco che Fei aveva imparato.

Dillies, che era rimasto lontano e in silenzio, rimase sbalordito.

<em>'Questo re di Chambord... È un guerriero e conosce anche gli incantesimi? È un potente guerriero e un potente mago dell'elemento fuoco? Come? È a questo livello nonostante la sua età... Inoltre sembra così rilassato quando lancia l'incantesimo senza nemmeno aver bisogno di pronunciarlo o altro... Quanto è potente?'</em> Pensò.

Dillies era stordito. La forza del suo avversario lo faceva sentire debole e impotente. Per un momento, nonostante il suo orgoglio, ammise che stava vedendo apparire una nuova stella.

"Torniamo indietro... Lasciamo che le anime pure di York, Tina e degli altri riposino in pace in questo fuoco!" Anche se Fei era piuttosto forte, non poteva salvare tutti.

Lacrime calde tornarono a scorrere dagli occhi di Inzagi.

Quando vide il fuoco divorare i corpi della sua famiglia e dei suoi amici, si sentì indurire il cuore. Eccetto l'uomo di fronte a lui, nient'altro avrebbe potuto più influenzare lui e la ferita nella sua anima.

"Uh?" L'espressione di Fei cambiò all'improvviso.

Passò velocemente alla modalità del Barbaro e balzò. Atterrò di fronte al carro e lo aprì con un colpo. Dopo essere sfrecciato nel fuoco, tornò con quattro corpi magri.

"Quattro orfani sono ancora vivi."

Fei passò alla modalità Paladino e usò Preghiera.

Una fiamma potente e divina apparì dal suo corpo e avvolse i quattro. In quel momento Fei sembrava davvero gentile e divino. Come se fosse una figura sacra, li benedisse e i quattro ragazzini che parevano morti recuperarono vitalità; iniziarono a respirare e i loro visi divennero un po' più rosei.

"Ah, grande! Kawani, Michael, Gonzalez e David. È grandioso! Sono ancora vivi..." Inzagi si riempì di entusiasmo.

Negli ultimi tre anni, questi orfani erano diventati la sua famiglia. Aveva pensato di essere il solo sopravvissuto e che avrebbe dovuto vendicarsi da solo, ma non si aspettava che fossero sopravvissuti quattro dei suoi amici.

"Philip, lascerò che sia tu ad occuparti di questi quattro!" Fei interruppe Preghiera. I quattro ragazzini erano già tornati in salute, ma non si erano svegliati; probabilmente era perché erano troppo deboli per la mancanza di nutrienti.

"Sì sua maestà." Inzagi era contentissimo.

"Uh, andate a riposarvi."

Torres ordinò ai soldati di portare i quattro ragazzini e Inzagi all'accampamento per riposare.

Cech e Oleg si erano già precipitati qui dopo aver sentito cos'era successo. I poliziotti ei  Cavalieri dello Zodiaco si erano già disposti in formazione di fronte al campo e la loro presenza non poteva essere ignorata.

Fei indicò Dillies, che era gravemente ferito, e Kulun, che stava fingendo di essere morto, mentre diceva: "Uccidete tutti a parte quei due", poi si girò e si diresse verso l'accampamento.

I cinquanta-sessanta soldati che Andrew e Kulun avevano portato cercarono di scappare. Tuttavia non importava quanto corressero velocemente, non riuscirono a seminare i guerrieri di Chambord. Furono tutti uccisi senza eccezioni nonostante le loro grida e preghiere.

In quanto numero uno della giovane generazione della Porta delle Sorgenti Termali, Dillies si accigliò mentre cercava di guarire le ferite sul suo corpo. Non poteva salvare quei soldati anche se lo desiderava.
La forza dimostrata da Chambord lo scioccò. A parte il re di Chambord, fu sorpreso dal giovane biondo dalle impressionanti tecniche di tiro con l'arco e dal guerriero alto e magro che combatteva insieme all'uomo grasso e pelato. Anche se questi esperti non potevano competere con lui, era comunque sorpreso che un piccolo regno affiliato di sesto livello potesse avere così tanti potenti guerrieri rari perfino per la Porta delle Sorgenti Termali.

Non riusciva a capire.

Dillies all'improvviso si ricordò del perché aveva sfidato questo sovrano e gridò alla figura alta che stava per scomparire tra la nebbia: "Re di Chambord, quanto sono lontano dal poter competere con il Cavaliere Dorato Sutton?"

"Sutton? Voi due... ahah, siete circa allo stesso livello." Rispose Fei senza guardarsi indietro.



