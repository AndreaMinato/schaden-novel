---
title: Capitolo 215 – Paradiso di Metallo e Fuoco
pubDate: 2024-05-19T07:41:47.889Z
tags:
    - htk
---

Capitolo sponsorizzato, ringraziamo Federico!
1 capitoli in coda, 0/5
-Schadenfreude

Dopo aver lasciato la Porta delle Sorgenti Termali, le truppe di spedizione di Chambord procedettero lentamente dato che stavano aspettando che il resto del gruppo condotto da Lampard si unisse a loro. Dopo un giorno, lasciarono finalmente l'area controllata dalla legione del Vento Rapido.

Anche se la gente nel gruppo Soros aveva consegnato la maggior parte della sua mercanzia alla Porta delle Sorgenti Termali, il direttore Redknapp e la donna vestita di rosso, Shirley, si inventarono dei pretesti per accompagnare Fei a San Petersburg. Nella locanda dell'Edera, Fei aveva già scoperto che questo direttore aveva già diffuso notizia della battaglia delle Due Torri fino a San Petersburg. Sapeva che il gruppo dei mercanti Soros stava pianificando qualcosa, ma pensava che fossero comunque dalla sua parte. Perciò lasciò che Redknaapp e gli altri rimanessero con loro.

"Padre, dovresti rilassarti, siamo già fuori dalla regione controllata dalla Porta delle Sorgenti Termali." Disse all'improvviso Shirley vedendo i punti di riferimento attorno a lei.

"Strano. Quei due vecchi non sono apparsi. Non corrisponde alla loro natura iperprotettiva..." Aria bianca fuoriuscì dal grosso naso rosso di Redknapp mentre parlava con un'espressione perplessa: "Ricordo che uno dei dieci Cavalieri della Giustizia, il cavaliere della notte oscura Kelud, ha ucciso un soldato ordinario della legione del Vento Rapido un tempo, e Tolemy ed Edward Carter lo hanno inseguito e quasi ucciso prima che potesse tornare a San Petersburg. Stavolta il re Alexander ha ucciso il capitano Andrew e cinquanta soldati, e ha ferito entrambi i figli di Tolemy, eppure quei due cani pazzi non hanno fatto nulla. È davvero strano."

"Forse sono invecchiati e non sono tirannici come un tempo." Shirley confortò suo padre.

"È impossibile. Si potrebbe applicare questa logica agli altri, ma quei due... Eheh, più sono vecchi, più quei cani impazziscono. Perfino molti nobili e guerrieri di San Petersburg non vogliono entrare in conflitto con quei due vecchi. A meno che... non abbiano scoperto qualcosa di cui non mi sono accorto." Redknapp si sfregò il naso rosso; era qualcosa che faceva sempre quando rifletteva: "Il sovrano Alexander di Chambord, ci sono troppi misteri attorno a lui. Forse dovrei chiedere al presidente di venire nell'impero Zenit."

"Forse i cani pazzi si fermeranno e non faranno nulla se incontrano qualcuno più folle di loro." Disse all'improvviso lo spadaccino vestito di bianco che era rimasto in silenzio per tutto il tempo.

Gli occhi di Redknapp brillarono sentendo queste parole.

.....

"Così questa è San Petersburg?"

Dopo aver superato la cima dell'ultima montagna, Fei sospirò come se non potesse immaginare cosa stava vedendo. Dal picco della montagna Moro poteva vedere la gloriosa città a dieci chilometri di distanza.

Fei non si sarebbe potuto immaginare una città così maestosa. Se Chambord poteva essere considerata un villaggio o una città, e la Porta delle Sorgenti Termali un ricco centro, allora San Petersburg sarebbe stato un enorme palazzo riservato alle divinità. In fondo alla montagna Moro c'era una strada lunga ed ampia che conduceva alla città bianca che sembrava un miraggio!

Anche se Fei aveva visto molte metropoli tecnologiche, non pensava che potesse esistere un centro magnifico di queste dimensioni in un mondo così primitivo... diverse torre magiche alte più di un chilometro svettavano nel cielo, come se fossero connesse con la volta celeste, e numerosi palazzi e strutture si estendevano all'orizzonte.
In mezzo alla città si trovava un'enorme montagna sul cui picco era stato costruito un palazzo bianco che pareva la dimora di un dio che guardava dall'alto tutte le creature viventi.
Le mura difensive bianche erano davvero alte. Sembravano un orizzonte inconquistabile. Enormi torri di guardia ad una distanza di cento metri parevano giganti che sorvegliavano questa città maestosa, e nessuno avrebbe potuto radunare il coraggio di attaccarle. Questa "città degli dei" era da sogno... Era opera di divinità?

"Solo un vero eroe è degno di avere questa città da sogno!"

Fei, a cavallo di Tornado Nero, sentì il vento che faceva svolazzare i suoi capelli e sospirò. Era così scioccato da essere rimasto senza parole. Allo stesso tempo, un desiderio di conquista senza precedenti iniziò a crescere nel profondo del suo cuore. Questo era un impulso che avrebbe provato chiunque.

Dietro Fei, anche Cech e Torres arrivarono.

Entrambi reagirono in modo simile al sovrano. Dopo un semplice stordimento, videro entrambi lo shock e il desiderio l'uno nello sguardo dell'altro. Presto sempre più persone li seguirono. Furono tutti scioccati dalla città. Spalancarono gli occhi e ansimarono come se avessero visto la donna dei loro sogni. Come un branco di zoticoni che si erano solo rotolati nel fango, non sapevano cosa fare quando furono sul punto di entrare in questo palazzo che pareva riservato solo a potenti dei.

La gente del gruppo dei mercanti Soros arrivarono per ultimi.

Avevano visto questa scena molte volte, tutte le persone che vedevano San Petersburg per la prima volta sarebbero rimasti scioccati da ciò che vedevano. Al confronto la reazione della gente di Chambord era normale. Molti in passato avevano gridato per lo shock o si erano inginocchiate a pregare. In alcuni casi estremi delle persone si erano inginocchiate per la strada che conduceva alla capitale di Zenit...

Fei si riprese velocemente dallo shock. Rise e, per destare tutti gli altri dallo stupore, gridò: "Ahah, un giorno avrò una città enorme ancora più potente di San Petersburg!"

Poi diede un colpetto a Tornado Nero e il cane caricò in avanti verso l'ampia via. Le persone dietro di loro lo acclamarono e seguirono il re. Si precipitarono verso San Petersburg come una tigre che scendeva per una montagna e un drago che scattava fuori dal mare.

Redknapp memorizzò le parole di Fei mentre rifletteva.

La pendenza dal picco Moro alla strada che conduceva a San Petersburg davvero ripida ed era perfetta per caricare per dei cavalieri. Più veloce caricavano, più diventavano rapidi.
Presto le truppe di spedizione di Chambord giunsero in fondo alla montagna. Videro numerosi accampamenti e tende allestiti attorno. Numerose truppe dei regni affiliati si sarebbero stabilite qui per il momento. C'erano molte bandiere rettangolari di ogni colore e simbolo, come se fossero nuvole nel cielo.
Coprivano metà della volta celeste, emanando intento combattivo.

L'esercitazione militare di Zenit si sarebbe tenuta tra meno di due settimane e circa il 90% dei regni affiliati era già qui. Per proteggere la sicurezza della capitale, nessuna delle truppe dei regni affiliati poteva accamparsi entro 1,5 chilometri di distanza. Dovevano tutti sistemarsi in questo vasto spazio di fronte alla capitale e ad ogni regno era stata assegnata un'area in anticipo.
La distanza tra gli accampamenti e la capitale era determinata dal potere e dal livello di ogni regno. A nessun regno era permesso di spostarsi dalla sua area, altrimenti sarebbe stato accusato di tradimento.

Allo stesso tempo, anche quattro delle dieci legioni dell'impero: la Frusta del Signore del Fulmine, la Rabbia del Signore del Fuoco, la legione del Legno Gigantesco e la legione della Tormenta, erano accampate attorno. Con più di 200.000 soldati d'élite, sei dei dieci Cavalieri della Giustizia e venti torri magiche temporanee con maghi di massimo livello dell'impero nelle vicinanze, la rete di sicurezza dell'impero superava ogni immaginazione!

Quando le truppe di spedizione di Chambord arrivarono in fondo alla montagna, trovarono dei soldati dell'impero ad attenderli. Dopo aver verificato la loro identità, un capitano li condusse nell'area a loro assegnata. Mentre passavano per gli accampamenti di altri regni, Fei vide molte truppe di altri regni. C'erano ogni tipo di armature, mantelli e uomini; questi soldati li guardarono con espressioni amichevoli od ostili...

L'intera area era piena di un'aura assassina e tesa. C'erano maestri e combattenti feroci e assetati di sangue tra i soldati d'élite di ogni regno. Fei vide perfino ogni tipo di bestia demoniaca ammaestrata. Tra questi soldati, i più attivi avevano perfino sollevato le armi e provocato i nuovi arrivati.

Uomini selvaggi, violenti, assetati di sangue, crudeli, folli, assassini... Questo era un paradiso del metallo e del fuoco.



