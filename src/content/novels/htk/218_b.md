---
title: Capitolo 218 – Un Invito da una Vecchia Amica (seconda parte)
pubDate: 2024-05-19T10:41:47.890Z
tags:
    - htk
---

Capitolo regolare,
0 capitoli in coda, 0/5
-Schadenfreude

"Prima di allenare vere tecniche d'assassinio, dovete allenare la vostra energia e aumentare la vostra sensibilità ai cambiamenti nell'ambiente."

Dopo aver lasciato che Inzagi e gli altri quattro sentissero l'aura di un vero assassino, Fei diede loro una normalissima pergamena di energia ad una stella e un manuale di addestramento da assassino che aveva creato dopo aver preso come punto di riferimento le innumerevoli tecniche di Diablo e aver consultato Akara, nonno Cain e molti altri, dicendo ad Inzagi di prendersi cura dei suoi quattro fratelli e di farli lavorare sodo.

Le tecniche di Fei provenivano tutte dal mondo di Diablo. Perciò non era molto realistico che i ragazzi partissero da lì, così poteva solo lasciare che coltivassero prima la loro energia e che poi seguissero le indicazioni delle pergamene di energia per imparare. Ad essere sinceri, Fei non aveva ancora piani ben definiti nemmeno fino ad ora su come addestrare questi apprendisti per farli diventare assassini terrificanti e imbattibili, era tutto ancora un processo basato su tentativi ed errori.

Dopo aver finito di istruirli, Fei si prese del tempo libero per controllare l'accampamento.

Molto presto sentì la strana atmosfera attorno a lui. C'era molto intento ostile tra la tensione e naturalmente alcuni esitavano all'idea di mettersi in contatto con loro. L'accampamento di Chambord sembrava essere diventato un punto focale dell'area, ma sua maestà il re non sembrò preoccuparsene molto perché era molto più interessato al mercato notturno.
In quanto otaku che non sarebbe uscito spesso di casa in passato, vagare per i banchetti per strada era uno dei suoi pochi passatempi. Il mercato notturno nel distretto non era solo animato, ma anche esotico. Si potevano trovare molti oggetti interessanti introvabili e indubbiamente questo gli fece venire voglia di passeggiare per il mercato con la sua bellezza.

Molti pensavano che, dopo che il sovrano di Chambord aveva ricevuto la sfida del settimo cavaliere della giustizia, il cavaliere sanguinario Kelud, anche se non si fosse spaventato a morte, sarebbe stato comunque sotto pressione, e sarebbe andato in un posto tranquillo ad allenarsi. Tuttavia, quando videro come Fei aveva istruito i suoi apprendisti, era andato a fare una passeggiata per l'accampamento e poi stava chiamando la sua gente per andare al mercato notturno, rimasero un po' confusi.

Tuttavia i piani di Fei non si avverarono.

Questo perché, proprio quando Oleg e Torres avevano finito di preparare la vettura magica su suo ordine e stava per chiamare Angela, Emma e gli altri, una squadra di cavalieri alti e potenti dalle armature brillanti arrivarono galoppando da lontano. Disturbarono gli accampamenti militari così tanto da agitare cani e galline, ma nessuno osò aprire bocca per imprecare o lamentarsi per via del simbolo dell'orso a due teste sulle loro armatura, così perfino un regno sottoposto di primo livello non avrebbe osato mancare di rispetto a questi uomini che rappresentavano la dignità della famiglia imperiale.

Quando i cavalieri arrivarono all'accampamento di Chambord, inaspettatamente si fermarono. L'uomo muscoloso di fronte al gruppo scese dalla sua cavalcatura ed entrò nell'accampamento di Chambord da solo dopo che i poliziotti fecero rapporto a Fei. Poi arrivò da Fei, lo guardò da capo a piedi, fece una breve cerimonia di saluto e chiese rispettosamente: "È sua maestà il re di Chambord Alexander?"

"Sono io."

"Il nostro capo vuole invitarla alla taverna delle Voci del Vento in questo distretto."

Fei esitò per un secondo e chiese: "Il vostro capo? Chi?"

Il cavaliere alto e potente tirò fuori un pezzo di carta piegato e lo consegnò a Fei, sorrise e disse: "Sua maestà lo saprà dopo aver visto questo."

Fei aprì il messaggio, ma vide solo le lettere...

"Un invito da una vecchia amica."

Una vecchia amica? Chi ca**o è?

Fei era un po' confuso. Erano scritte davvero eleganti, chiaramente era la calligrafia di una donna. Tuttavia, non gli sembrava di avere amiche nelle vicinanze dell'impero, che fosse la principessa? All'improvviso Fei sentì una debole fragranza provenire dalla carta. Era familiare e al tempo stesso non lo era, ripensò ad alcuni avvenimenti di non molto tempo fa.

Che fosse lei?

E poi Fei pensò che fosse ancora più strano.



