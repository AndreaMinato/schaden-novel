---
title: Capitolo 220 – Allora Salvami per favore
pubDate: 2024-05-19T12:41:47.890Z
tags:
    - htk
---

Capitolo regolare,
0 capitoli in coda, 0/5
-Schadenfreude

Fei interruppe il pasto, guardò la scatola nera di metallo, esitò per un secondo e poi guardò la strega civettuola, sorrise e chiese: "Nessuno dà niente per niente, se accetterò questo dono, dovrò pagare un certo prezzo?"

"Perché? Hai paura?" Disse pigramente l'incantatrice, il suo sguardo era davvero provocante.

"In effetti questo tipo di informazioni non è molto importante per me. Un vero maestro crede solo nella sua forza. Non importa chi affronterò, potrò ucciderli tutti con un pugno!" Disse con molta arroganza Fei, ma le sue mani non esitarono. Con un lampo bianco, aveva già riposto la scatola nera nel suo inventario.

"Sua... sua maestà in effetti è il re più distinto che abbia mai visto!" La donna diabolica vide questa scena e rimase assolutamente senza parole. Non poté trattenersi dal disprezzare Fei.

"Mi stai lusingando!" L'espressione del sovrano non era affatto umile. Era indifferente di fronte alla splendida bellezza di fronte ai suoi occhi ed era anche abbastanza spudorato da dire: "Credo che intendevi dire che sono il re più spudorato che tu abbia mai visto, vero? Ahah, vabbè, dopotutto è qualcosa che stai cercando di darmi. Non avevo altra scelta che accettare per non ferire i tuoi sentimenti, ma non ti aspettare che ti ripaghi."

Paris si alzò con fare seducente per versargli un altro bicchiere di vino e mostrò uno splendido sorriso: "Va bene, hai ragione, in effetti volevo dire che sua maestà è il re più spudorato che abbia mai incontrato e nessuno si può nemmeno avvicinare ad essere secondo a te!"

Fei roteò gli occhi al cielo, bevve tutto il vino, guardò la luna brillante che sorgeva dalla finestra ed esclamò all'improvviso: "Non molto tempo fa abbiamo combattuto fino alla morte brandendo armi d'acciaio. Ora siamo seduti insieme a dirci parole dolci. Il fato è davvero una cosa meravigliosa, siamo diventati amici ora?"

"Dirci parole dolci? Sua maestà, sei un po' scortese." Gli splendidi occhi della strega brillarono con un po' di rabbia. Questa donna, quando era calma, aveva un fascino letale, a volte nobile, a volte puro e altre volte seducente. Il suo temperamento aveva innumerevoli forme e cambiava in modo naturale. In effetti era una bellezza inebriante che appariva solo una volta in una generazione.

Fei rise e le sue parole non potevano essere più sincere: "Ahah, è una vecchia abitudine. Quando vedo ragazze splendide per abitudine flirto un po'... A proposito di flirtare, a Chambord è stata assegnata un'ottima posizione al distretto delle Venti Miglia accanto al fiume. Ci ho pensato, sei stata tu a disporlo?"

"Dato che sua maestà mi conosce molto bene, dovresti sentire quanto tengo a te, vero?" La piccola strega iniziò a tentarlo di nuovo.

Fei toccò gentilmente il tavolo e la sua espressione all'improvviso divenne seria: "Le questioni della tua gente non hanno niente a che fare con me, non provocarmi e non mi intrometterò."

"Ma se durante un momento critico la principessa ti chiedesse di intervenire?" Chiese Paris, sorridendo, ma al tempo stesso seria.

Fei rimase in silenzio.

Dopo molto tempo rispose lentamente: "Se fosse in grave pericolo, interverrei per salvarla."

Paris rivelò un'espressione un po' sorpresa, sembrava molto soddisfatta e al tempo stesso non lo era. Quella strana reazione scomparì subito, così Fei non la notò e la strega mostrò una facciata seria mentre chiedeva: "Allora se la mia vita fosse a rischio, verresti a salvarmi?"

"Sì." La risposta di Fei fu molto semplice.

"Oh? Perché?"

"Perché sei una bellezza. Sono il tipo di persona a cui non piace vedere le cose splendide venire rovinate da qualche idiota di fronte ai miei occhi. Non mi piacciono le tragedie." Fei sembrava pieno, si asciugò la bocca e bevve l'ultimo goccio di vino.

Paris sorrise contenta: "Ottimo, sua maestà, salvami per favore!"

"Cosa?" Fei rimase sbigottito per un secondo.

In quel momento, fuori dalla taverna, l'atmosfera cambiò all'improvviso.

La freccia scura di una balestra che sembrava essersi sciolta nella notte scattò dal muro sotto la finestra e puntò diretta verso la tempia di Paris.

Questo dardo era stato incredibilmente improvviso e strano!

Ma Paris pareva aver previsto che sarebbe successo qualcosa. Mosse la spada e la luce dell'arma squarciò il cielo. Con un tintinnio, fiorì una scintilla nella notte e la freccia oscura dall'energia terrificante fu ridotta in una pila di polvere di ferro dalla lama della donna demoniaca.

La strega demoniaca, la splendida bellezza poteva ingannare facilmente le persone facendole dimenticare che anche lei era un'esperta.

<em>Pew pew pew pew pew!</em>

Un istante dopo, innumerevoli frecce oscure apparirono di nuovo, come una pioggia, penetrando attraverso le mura del sesto piano della taverna. I buchi erano grosso quanto scodelle e i dardi puntarono direttamente verso il corpo sottile di Paris sotto la segatura del legno!

Una fiamma blu fioriva ovunque.

L'intero corpo di Paris fu avvolto da una densa luce turchese, il suo corpo incanalava freneticamente energia del legno ed eseguiva movimenti incredibili. Continuò a schivare o a distruggere le frecce oscure che coprivano il cielo usando la sua lunga spada. Il sesto piano prima elegante e pacifico si riempì subito di intento omicida. Il clangore del metallo e le scintille che volavano ovunque formavano una sinfonia violenta come una tempesta!

L'arte della spada di Paris e la sua energia in effetti erano straordinari.

Ma quelle raffiche di frecce nel cielo sembravano infinite, come uno sciame di locuste affamate che aleggiavano su Paris nella notte oscura.

In quel momento le guardie reali di sotto finalmente si resero conto che stava accadendo qualcosa di strano.

"Proteggete Lady Paris!"

Le guardie erano scioccate e arrabbiate, gridarono mentre caricavano su per le scale, volevano precipitarsi al sesto piano per proteggerla.

Ma proprio in quel momento, la situazione cambiò.

Ci fu un rumore assordante e le mura del quinto piano scoppiarono all'improvviso.

Sei figure nere come la pece frantumarono le pareti e colpirono nella tempesta di segatura. Le spade brillarono con una luce agghiacciante e ogni tipo di energia colorata illuminò l'oscurità. Gli assalitori fecero a pezzi le scale che conducevano al sesto piano e si precipitarono verso le guardie reali che volevano soccorrere Paris. Entrambe le parti si scontrarono all'istante, le luci di spada brillavano, risuonarono grida miserabili, il sangue schizzò ovunque e armi tagliati caddero...

Allo stesso tempo, Pari finì nei guai.

Tre luci di spada taglienti spaccarono le mura di legno. La segatura bianca cadeva come fiori, seguita dalle tre correnti di luce di spada degli assassini coperti da armature di scaglie nere. Dopo che la tempesta di frecce passò, Paris non ebbe nemmeno la possibilità di prendere respiro e tre figure simili a fantasmi si lanciarono sulla splendida donna avvolta dalla luce turchese.

"Uccidere! Uccidere! Uccidere!"

Risuonarono tre profondi ruggiti che parevano provenire dalle profondità dell'inferno per portare via la vita.

L'espressione di Paris era solenne. La sua spada danzava, il suo abito bianco fluttuava e i suoi capelli biondi si agitavano come fiamme, si mosse velocemente, lasciando tracce di luce argentea a mezz'aria per proteggere il suo corpo snello e iniziò un intensa battaglia contro i tre assassini. Risuonarono dei clangori e, nel sesto piano, scintille fiorirono nell'oscurità come fuochi d'artificio, magnifici e brillanti.

Nel frattempo Fei era rimasto seduto in silenzio al tavolo a forma di drago.

Le frecce cupe che coprivano il cielo aveva quasi distrutto le mura e Fei naturalmente era nel raggio d'azione delle frecce. Tuttavia aveva raggiunto un livello di gran lunga superiore rispetto alla civettuola Paris. Rimase seduto immobile e i dardi taglienti che potevano penetrare un duro muro di legno spesso cinque dita furono bloccati da una palude invisibile non appena arrivavano ad un raggio di un metro di distanza da lui e non potevano più avanzare. Chiare increspature d'acqua apparirono nell'aria e le frecce cupe caddero tutte a terra.

L'intento omicida torrenziale riempiva il piano, ma Fei rimase sul posto.

Finché non risuonò il rumore di una spada tagliente trascinata per il pavimento. Era apparsa un'altra persona.



