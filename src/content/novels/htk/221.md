---
title: Capitolo 221 – Croce di Fuoco
pubDate: 2024-05-19T13:41:47.891Z
tags:
    - htk
---

Capitolo regolare,
0 capitoli in coda, 0/5
-Schadenfreude

Quest'uomo apparso all'improvviso nell'angolo del sesto piano non tentò nemmeno di nascondere la sua identità. Indossava una toga nera e una cintura marrone fatta di tessuto ruvido. La sua figura era di media dimensione e i suoi lunghi capelli ricadevano per le sue spalle. Pareva una persona ordinaria e non celava il suo volto come gli altri assassini. Da quello che poteva intuire Fei, sembrava una persona qualunque.

Non gli avrebbe lasciato nessuna impressione nemmeno se lo avesse visto mille volte.

Quasi sembrava che fosse stato nella sala principale per tutto il tempo e Fei l'avesse notato solo adesso.

Il sovrano gettò un'occhiata verso di lui e fissò l'arma nelle sue mani.

Una spada per le esecuzioni!

L'impugnatura era un cilindro spesso e nella lama c'erano molti spuntini color rosso ruggine. Era lunga un metro e sei centimetri, e non era appuntita. Assomigliava più ad un enorme rettangolo di metallo nero che era stato limato ai lati e con due uncini neri e feroci sopra. La funzione principale di questo tipo di arma era tagliare di netto ed era usata principalmente per l'esecuzione di criminali. Erano le spade più assassine e crudeli.

Questa spada veniva trascinata da questa persona come se pesasse più di mille libbre.

Prima Fei pensò che fosse un esperto venuto ad aiutare Paris. Dopotutto rivelare il viso e usare un'arma così pesante non si addiceva ad un assassino. Tuttavia capì di essersi sbagliato non appena lo guardò negli occhi.

Era lo sguardo crudele che rivelava una bestia quando vedeva la sua preda.

Assetato di sangue!

Spietato!

L'uomo stava fissando Paris che stava combattendo. Fei percepì che quest'uomo doveva aver gettato un'occhiata anche verso di lui. Ma forse per via del fatto che non aveva percepito energia da guerriero, quest'uomo aveva smesso di prestargli attenzione.

Alla fine l'esperto avanzò.

Continuò a trascinare la spada e ciò che era più sorprendente fu il fatto che la lama creava scintille mentre strisciava contro il pavimento di legno, come se quest'uomo stesse spostando una montagna e non un'arma.

Fei sentì chiaramente che il potere di quest'uomo aumentava ogni volta che faceva un passo avanti.

Dopo il quinto passo, quest'uomo era già alla pari con un guerriero a cinque stelle.

La spada che era già piena di macchie di sangue iniziò a ronzare ed emise delle grida acute. Un intento assassino tagliente riempì all'istante il sesto piano. Questa spada sembrava avere una vita propria. Stava gridando, chiedendo, implorando... sangue e carne.

Paris percepì il pericolo nonostante stesse ancora combattendo.

La sua energia da guerriero verde esplose e costrinse i tre assassini ad indietreggiare. Disegnò dei simboli mistici a mezz'aria con entrambe le mani cantilenando. Due uccelli verdi volarono dal suo corpo e le loro grida acute riempirono la stanza. Davano la sensazione di trovarsi in una foresta vecchia più di diecimila anni e la ragazza bionda di fronte a loro pareva la dea di questa foresta.

Un momento dopo gli uccelli verdi volarono in cerchio attorno a Paris e trapassarono i due assassini che indossavano armature di scaglie e maschere. Entrambi furono ridotti in una foschia di sangue e la spada di Paris scattò verso la gola dell'ultimo assassino come una saetta.

L'uomo che stava trascinando la spada per le esecuzioni era calmo. Non cambiò nemmeno espressione come se i tre assassini non fossero suoi compagni ma tre stupidi maiali.

<em>Boom!</em>

All'improvviso avanzò e strinse l'impugnatura con entrambe le mani mentre lanciava un fendente verso il basso.

Mentre la spada si muoveva, una forza devastante eruttò dalla lama e sfrecciò verso Paris che era a circa cinque metri di distanza. Anche se questa forza era invisibile, il danno che infliggeva era reale. Come un'enorme arma divina, il pavimento, i tavoli, i pilastri e le mura... fu tutto tagliato a metà silenziosamente.

Una potente tecnica da combattimento!

L'espressione di Paris cambiò mentre l'energia da guerriero verde attorno a lei si accese di nuovo. Ondeggiò le mani e gli uccelli apparirono di nuovo. Gridarono mentre affrontavano la forza invisibile, ma dopo un'esplosione furono fatti a pezzi e la forza invisibile stava ancora scattando verso Paris come se non avesse incontrato ostacoli.

<em>Puff!</em>

La "donna malvagia" vomitò sangue mentre veniva scaraventata all'indietro.

Anche l'energia da guerriera che stava proteggendo il suo corpo era stata quasi fatta a pezzi.

La differenza tra di loro era troppo vasta. Paris non era riuscita a sopportare nemmeno un colpo.

L'uomo tornò a camminare e ripeté lo stesso movimento. Menò un altro fendente e una forza devastante sfrecciò verso Paris, che non aveva nemmeno fatto in tempo a cadere a terra. Quest'uomo non aveva intenzione di lasciarla vivere.

"Sua maestà, se non interviene morirò!" Durante questo momento critico, Paris non era nervosa. Mostrò un sorriso brillante mentre si girava a guardare Fei rinunciando a difendersi.

<em>Boom!</em>

Il marchio di un pugno cristallino e trasparente di circa un metro cubo apparì e impattò contro la forza invisibile.

<em>Crack!</em>

Risuonò il rumore del vetro che si infrangeva. La forza invisibile fu distrutta e l'impatto residuo della collisione sollevò un enorme vento sul sesto piano. E, come un terremoto, tutte le mura si infransero e il mobilio scheggiato fu scaraventato fuori dall'edificio. Risuonarono molti sussulti fuori, il trambusto aveva attirato l'attenzione delle truppe del regno degli accampamenti. La luce lunare gelida stava brillando sul sesto piano e Fei era già di fronte a Paris e bloccò tutta l'energia invisibile!

"Un esperto?" Le pupille dell'uomo si contrassero.

"Sì!" Il sovrano annuì.

"Ottimo, mi piace uccidere esperti." L'uomo rivelò un sorriso feroce mentre si leccava le labbra con entusiasmo.

Stavolta sollevò lentamente la spada mentre la sua espressione diventava solenne, come un credente devoto che stava pregando.

Ignorò ogni rumore che le persone stavano facendo fuori dall'edificio e i rumori causati dai rinforzi in arrivo. Tutta la sua concentrazione era sulla sua spada e poi una forza impressionante apparì sul suo corpo.
La spada arrugginita da esecuzioni brillò all'improvviso come un cristallo e il fantasma argenteo di una lama lunga più di trenta metri comparì dietro di essa. Si levò al cielo e trafisse il soffitto dell'edificio. Come una torcia nella notte, questo bagliore argenteo attirò molta attenzione.

"Punizione divina... muori!"

Il fantasma argenteo della lama avanzò spietatamente verso Fei e Paris. Prima che la spada li colpisse, il vento sollevato dal colpo già scosse l'edificio, come se stesse per tagliarlo a metà.

Era un guerriero a sei stelle.

Fei mostrò un'espressione seria mentre stringeva i pugni. Due scie di fiamme rosse apparirono dal nulla e il set di settimo livello "I figli di Bul-Kathos" apparirono nelle sue mani.

<em>Tink!

Buzz!</em>

Incrociò la Sacra Carica e il Guardiano Tribale di Bul-Kathos sopra la sua testa e Fei protesse sé stesso e Paris con le due armi.

Questa difesa sembrava debole in confronto ai fantasmi delle spade lunghi circa trenta metri.

Pareva che fosse l'ultima lotta di Fei.

L'uomo sorrise, ma presto la sua espressione si irrigidì.

Un momento dopo le fiamme rosse bruciarono sulle due spade, trasformandosi in lame di fuoco lunghe dieci metri ciascuna. Illuminarono il cielo notturno come una croce di fuoco.

<em>Boom!</em>

Il fantasma argenteo della spada si scontrò con la croce infuocata.

Le scintille e l'energia da guerriero colorata esplosero ovunque, e i bagliori accecanti fecero chiudere gli occhi a molte persone.

L'edificio che stava facendo del suo meglio per reggere alla fine crepitò e l'intera costruzione collassò. Le onde d'energia devastanti formarono una sfera. La gente che era dentro al suo raggio fu scaraventata via, ed ogni edificio attorno si frantumò come se fosse scoppiata una bomba nucleare!

"Vai!"

Fei circondò la vita di Paris con un braccio e balzò per scappare dall'edificio che stava collassando.

Fei sentì un dolce profumo e la sensazione morbida che percepiva da sotto l'abito bianco era fantastica. La tentazione di una bellezza era stata dimostrata pienamente in questo secondo.

Tuttavia Fei non stava pensando a nulla di tutto questo.

Scagliò più di trenta pugni con la mano sinistra e un marchio cristallino si formò a mezz'aria. Alla fine tutta l'essenza del pugno si condensò, sembrando davvero animata e potente.

"Pugno Gelido del Cielo... Un solo colpo per uccidere!"

Mentre Fei ruggiva, il marchio del pugno tremò un po' e poi accelerò lentamente verso la figura che stava sfrecciando nel cielo; il marchio pareva una meteora divina.

"AHHHH!!"

Risuonò un grido, seguito da una nuvola di sangue e dei frammenti di ossa che esplodevano nel cielo come fuochi d'artificio.

In quel momento Fei e Paris erano atterrati.

Le guardie imperiali si precipitarono velocemente verso di loro e circondarono Paris per proteggerla.

<em>Woosh!</em>

La spada dell'esecuzione arrugginita cadde dal cielo e finì infilzata nel terreno di fronte a Fei e a Paris. Dopo pochi secondi, si frantumò in diversi pezzi...

"Signora, sta bene?"

"Signora, sono arrivato troppo tardi, per favore mi punisca!"

"Proteggete la signorina Paris!"

Le guardie imperiali si inginocchiarono tutte attorno a Paris. Non osavano nemmeno respirare troppo forte. La sottoposta più importante del principe Dominguez era stata quasi assassinata, ed era colpa loro. Se Paris fosse stata uccisa, forse sarebbero diventati tutti schiavi per calmare la rabbia del secondo principe.

Non troppo lontano c'erano molti cadaveri.

Questi assassini con le maschere e con le armature di scaglie erano stati uccisi quasi tutti. Chi era stato catturato vivo si era suicidato, senza lasciare nessuna traccia.



