---
title: Capitolo 228 – Il Nuovo Percorso
pubDate: 2024-05-19T20:41:47.893Z
tags:
    - htk
---

Capitolo sponsorizzato, ringraziamo Federico!
7 capitoli in coda (Federico), 0/5
-Schadenfreude

Dopo essere entrato nel mondo di Diablo, Fei si diresse prima verso il Campo delle Ranger e trovò Elena. Ogni volta che si incontravano, avrebbero preso un po' di tempo per lavorare sul loro rapporto. Poi parlarono di Chambord.

Dopo che Fei aveva costruito un piccolo portale di teletrasporto nella Città degli Eroi nella montagna posteriore, la gente del Campo delle Ranger poteva stare a Chambord quattro ore al giorno e coordinare il processo di costruzione.
Per questo Fei sapeva esattamente cosa stava succedendo a Chambord con l'aiuto di Elena e degli altri. Dopo aver sentito come la città si stava sviluppando secondo il suo piano senza che fosse presente, ne fu soddisfatto e sollevato allo stesso tempo.

<em>'Come stabilito, lo zio Lampard e gli altri hanno lasciato Chambord da un po' di tempo. Se faranno in tempo, dovrebbero essere qui domani. Poi tutti i partecipanti di Chambord sarebbero qui.'</em>

Pensò Fei.

"Elena, a partire da domani, non devi andare a Chambord ad addestrare i soldati. Vieni con me nel campo di San Petersburg. La competizione sta per iniziare e voglio che partecipi. La competizione è un grande modo per allenare e migliorare le tue tecniche. E sopratutto potrai fare più esperienza!"

"Davvero? Grandioso Alexander." Elena era contenta di questo piano.

Le ultime settimane erano state difficili per Elena.

Anche se poteva incontrare Fei nel mondo di Diablo di notte, potevano rimanere insieme solo per quattro ore. Per Fei questo periodo di tempo era estremamente importante; doveva sfruttare ogni secondo per uccidere mostri e aumentare la sua forza in modo da essere più preparato ai pericoli del mondo reale. Perciò non poteva dedicare nemmeno un minuto ad Elena.

Dopo quello che era successo di loro dopo la montagna posteriore, il rapporto tra lei e Fei si era sviluppato velocemente. Avrebbero trascorso ogni secondo l'uno con l'altra, come novelli sposi. Dopo aver saputo che sarebbe potuta rimanere accanto a Fei nel "paradiso", divenne molto contenta.

"Oh giusto. Ho preso un po' di regalini da darti."

Fei aveva comprato molti oggettini al mercato notturno. Ne aveva dati un po' ad Angela e ad Emma, e non si era dimenticato della Valchiria Elena che l'aveva accompagnato fin dall'inizio. Mentre parlava, Fei tirò fuori gli oggetti che aveva preparato per la ragazza, che ne fu così sorpresa da iniziare a piangere. Giocherellò con i regali che Fei le aveva dato come se fossero le cose più preziose al mondo.

"Grazie Alexander." La felicità riempì il cuore della ragazza.

La Valchiria che non temeva i demoni terrificanti ripose con attenzione questi oggetti non troppo costosi e poi baciò Fei sulla guancia. Una scossa elettrica attraversò il cuore del re.

Sia Elena che Angela avevano reagito in modo così simile quando avevano ricevuto doni; Fei si sentiva un po' in colpa. Dopo che era entrato in questo mondo, aveva pensato a come diventare più potente e rafforzare Chambord; tuttavia aveva trascurato le due ragazze più importanti della sua vita. Si era reso conto di non aver prestato abbastanza attenzione alle due ragazze che lo amavano così tanto.

Dopo aver organizzato tutto al Campo delle Ranger, Elena usò il portale di teletrasporto e tornò a Chambord per passare l'ordine di Fei a Brook e a Bast. Fei invece decise di dirigersi verso Lut Gholein con la sua modalità da barbaro per completare la missione: "L'Evocatore".

Il suo personaggio aveva bisogno di un po' più di esperienza per arrivare al livello 40. Con i migliori oggetti magici di sesto livello che poteva acquistare dal NPC e le armi verde di livello sette, era potente come non mai. Inoltre era davvero abituato ad usare la forza bruta del barbaro. Complessivamente aveva la forza di un guerriero stellare a sei stelle di livello intermedio.

Fei aveva ancora bisogno di imparare ad usare efficacemente ogni tecnica. Inoltre c'era un problema che lo irritava. Nonostante il fatto che il barbaro fosse potente e potesse annientare facilmente avversari deboli, non poteva stimolare il suo potenziale e il suo potere per scagliare attacchi esplosivi come i guerrieri di questo mondo. La sua forza era davvero stabile e non poteva sfidare guerrieri superiori al suo livello.

Per questo motivo, Fei non entrò nella terza grande mappa di Diablo, ma si diresse verso il Santuario Arcano; un posto da cui era già passato. Stava cercando di usare demoni di alto livello e mostri per prepararsi per la battaglia di domani.

<em>Whoosh!</em>

Il grido delle spade risuonò.

<em>Bam!</em>

Enormi marchi di pugni trasparenti sfrecciarono sopra il Santuario Arcano usando la tecnica da barbaro: Colpo.

I mostri morirono uno dopo l'altro.

Le Guglie del Fulmine e i Pipistrelli della Notte emettevano scariche elettriche dopo la morte e scimmie come i Blunderbore schizzavano una marea di sangue mentre venivano fatti a pezzi da Fei. Lamenti e grida riempirono l'intero santuario, sembrava che fosse arrivata la fine del mondo.

Fei stava combattendo.

Stava cercando di allenarsi a passare da diversi tipi di tecniche e abilità agli altri.

Usando questo metodo, stava cercando di aggiungere effetti speciali al suo Pugno Gelido del Cielo.

Il suo barbaro di livello 39 aveva appreso molte abilità sotto le seguenti tre categorie: tecniche: "Tecniche di combattimento", "Abilità con le Armi" e "Ululati di Guerra".

Tra le tecniche di combattimento aveva imparato Doppio Colpo, che poteva assalire due obiettivi allo stesso tempo o attaccare lo stesso nemico due volte; e Colpo che avrebbe inflitto un danno tre volte superiore; c'era anche un effetto stordimento che avrebbe messo fuori combattimento l'avversario per un breve periodo di tempo. La tecnica Concentrazione permetteva al barbaro di aumentare sia i danni che la precisione di un attacco, e Balzo veniva usato da Fei come una tecnica di movimento di kungfu per spostarsi e viaggiare molto più velocemente.

Tra le Abilità con le Armi, eccetto Abilità con la spada, con l'ascia e le aste, aveva imparato Pelle di Ferro, che aveva aumentato le sue difese e Velocità Aumentata, che accresceva l'efficacia generale del barbaro.

Tra gli Ululati di Guerra, aveva appreso Ululato, Trova Pozione, Grido, Scherno e Grida di Battaglia. Ognuna di queste tecniche aveva effetti magici e il Pugno Gelido del Cielo di Fei sicuramente sarebbe aumentato di potere se avesse potuto fonderlo con queste abilità.

Fei stava cercando di fare tutto quello che poteva nelle ultime quattro ore.

Era qualcosa che non aveva nemmeno immaginato durante la sua vita precedente mentre giocava, ma stava facendo qualche progresso. Dopo aver combattuto contro il Cavaliere del Sole Dorato, il talento numero uno della Porta delle Sorgenti Termali Dillies e il misterioso assassino a sei stelle, aveva accumulato molta esperienza. Era ad un punto di svolta, se avesse potuto superarlo, sarebbe riuscito a trovare un modo perfetto per fondere tutto.

Stava scoprendo lentamente un nuovo percorso per coltivare.

<em>Tink!</em>

Risuonò un tintinnio accanto. Fei, che era in uno stato di improvvisa ispirazione, si ridestò. Un bagliore bianco scese dal cielo e lo avvolse, dandogli una sensazione confortevole che coprì le sue ferite. La fatica e il dolore scomparirono velocemente.

Durante questo momento critico, il suo barbaro era aumentato di nuovo di livello.

Dopo quattro ore di uccisioni, aveva ottenuto l'ultimo briciolo di esperienza necessario. Aveva ottenuto un po' più di punti attributo e abilità; così sarebbe stato più sicuro durante il combattimento di domani.

.....

Il giorno dopo.

Dopo una notte di nevicate, il sole si era levato in alto nel cielo e illuminava la terra.

Gli accampamenti, le montagne Moro, le alte torri magiche e la vetta del Grande Guerriero dietro il palazzo dell'imperatore erano tutti coperti da un leggero strato di seta argentea. Il paesaggio sembrava magico e splendido.

Al centro degli accampamenti.

Il palco della prova della spada numero uno era il più grande, aveva un diametro di più di cento metri e sembrava un colosseo.

Non appena il sole sorse, una marea di persone aveva già iniziato a precipitarsi qui e a sedersi. Oggi il famoso giovane re di Chambord stava per fronteggiare un guerriero della vecchia generazione, il settimo cavaliere della giustizia Kelud.

Si diceva che fossero entrambi esperti almeno a sei stelle. Era da molti anni che non si svolgeva un duello tra guerrieri di questo livello a Zenit.



