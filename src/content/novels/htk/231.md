---
title: Capitolo 231 - Già così potente
pubDate: 2024-05-19T23:41:47.893Z
tags:
    - htk
---

Capitolo sponsorizzato, ringraziamo Federico!
4 capitoli in coda (Federico), 0/5
-Schadenfreude

<em>Woosh!</em>

Dopo aver visto comparire l’avversario, il cavaliere Sete di Sangue non disse nulla. Tuttavia due fendenti rossi erano sfrecciati dalla massa di energia che lo circondava. Erano volati verso Fei come lampi.

“Questa è la spada della Sete di Sangue, la tecnica di combattimento di Kelud. Devo avvertire tutti che non bisogna provare a bloccarla a meno che non si sia almeno guerrieri a cinque stelle.” La voce di Matt Razi risuonò nelle orecchie della gente. Il suo tono era calmo e stava facendo il suo solito lavoro da presentatore.

Allo stesso tempo…

Fei rimase immobile come se non avesse percepito il pericolo. Il vento tagliente creato dai due fendenti tagliò un po’ dei suoi capelli neri e la folla sussultò. Tuttavia all’improvviso sporse una mano e afferrò l’energia! Un secondo dopo, i due fendenti furono ridotti in foschia rosso sangue e svanirono.

“Bene. Rompere l’energia a mani nude. Anche la forza del sovrano di Chambord è impressionante!”

Matt Razi strinse gli occhi, ma la sua espressione scomparì subito mentre commentava con chiarezza la battaglia in modo che le più di diecimila persone tra il pubblico potessero capire cosa stava succedendo.

<em>Shish!</em>

Il suono delle raffiche non si fermò.

Dopo aver visto che i suoi attacchi iniziali non avevano funzionato, Kelud continuò a mostrare un’espressione molto calma. Con la sua energia da guerriero rosso sangue, fece un cenno ed evocò diversi fendenti d’energia ancora più forti per lanciarli verso Fei. Come pioggia in una tempesta, queste spade d’energia circondarono Fei e l’intero palco divenne rosso come se fosse stato sommerso da un mare di sangue.

Fei non si spaventò. Avanzò invece che indietreggiare.

Con le mani dietro la schiena, guardò l’energia sanguinosa che stava sfrecciando verso di lui con un’espressione fredda.

<em>Tink! Tink! Tink!</em>

Le scintille volarono ovunque e sembrava che numerose armi si stessero scontrando le une contro le altre.

Risuonarono diversi sussulti attorno al palco, ma quando l’energia fu sul punto di colpire Fei, uno scudo cristallino apparì di fronte al giovane. Anche se era davvero sottile, era ben fermo. Tutta l’energia di spada sanguinosa fu ridotta in foschia e presto scomparì!

Allo stesso tempo, un po’ di scariche d’energia passarono oltre Fei e iniziarono a dirigersi verso l’esterno del palco.

“Me**a! Aiuto!”

“Ahhhhh… Aiuto! Qualcuno mi aiuti…”

Il pubblico si spaventò quando vide i potenti fendenti sfrecciare verso di loro. I loro volti impallidirono dato che erano deboli e non erano formidabili quanto Fei. Se fossero stati colpiti dalle scariche di energia, sarebbero morti all’istante.

Una sezione del pubblico divenne caotica.

In quel momento accadde qualcosa.

Ogni pietra che componeva l’arena della spada si accese di luce blu cielo. Poi una potente magia si attivò e queste luci si fusero come fiumi che sfociavano nel mare. Questi bagliore si levarono al cielo e formarono un guscio semisferico traslucido che coprì il palco. Bloccò tutta l’energia della spada e nessuno tra la folla rimase ferito.

Una barriera magica!

Questa era la barriera magica dell’acqua a sette stelle: lo Schermo Celeste dell’Acqua, creato dal mago reale Capdevila.

Questa barriera era un incantesimo di tipo acqua molto famoso che offriva una grande protezione. Grazie ad essa, le ondate d’urto e la forza residua dei due guerrieri sarebbe stata contenuta nel palco e il pubblico non sarebbe rimasto ferito. Allo stesso tempo, nemmeno l’arena sarebbe stata danneggiata.

Dopo aver visto la barriera, la folla si calmò e si risedette.

Sul palco.

Dopo che entrambi gli attacchi iniziali fallirono, Kelud si accigliò e una luce assassina brillò nel suo sguardo.

Finalmente si mosse e fece anche un passo avanti.

Accompagnato dalla sua energia da guerriero sanguinosa, superò trenta metri in un lampo e riapparì a tre metri di distanza da Fei. L’energia rossa riempì lo spazio attorno a loro…

Kelud strinse la mano e scagliò un pugno verso l’avversario.

<em>Boom!</em>

Era rumoroso come un tuono.

Tutta l’energia da guerriro era stata radunata da questo pugno e si precipitò verso Fei come uno tsunami. L’enorme impatto creò grandi raffiche, facendo svolazzare verso destra i capelli neri e il mantello rosso cupo di Fei.

Di fronte a questo colpo devastante, la risposta di Fei fu semplice.

Avanzò e tirò un pugno a sua volta.

Anche se questa mossa non era appariscente come quella di Kelud che spostava tutta l’energia rossa, conteneva una forza pura come un cristallo. <em>Boom!</em> Come un coltello caldo che trapassava il burro, l’aura cremisi di fronte a Fei esplose e si frantumò.

<em>Bam!</em>

I due pugni si scontrarono.

In quel momento il tempo e lo spazio sembrarono fermarsi. Non accadde nulla di esplosivo o magico come si aspettava la folla. Era tutto così calmo che pareva non fosse successo nulla.

I due pugni si erano incrociati.

Non emanarono ondate di potere.

Mentre tutti erano stati colti di sorpresa, accadde qualcosa.

Apparirono delle onde di luce simili alle increspature d’acqua che si formavano quando si gettava una roccia in un lago calmo. Luci chiare miste a rosso impattarono contro il palco e la barriera magica, che si accese ancora di più come se stesse cercando di fare del suo meglio per contenere l’impatto. Mentre la protezione stava diventando più blu, le luci brillarono ancora più intensamente! Metà del cielo si accese e la folla sentì il rumore d’acqua che scorreva.

La forza esplosiva che tutti stavano aspettando apparì.

Anche se sapevano di essere protetti da una barriera magica di livello 7 e che l’impatto non li avrebbe travolti, la gente tra la folla cominciò a sudare e a gridare per la paura.

Sul palco…

La figura rossa scattò e tornò nel punto in cui era prima.

Quando l’energia cremisi e la polvere si dispersero, entrambe le parti erano in piedi nelle loro posizioni iniziali e privi di ferite. Kelud era ancora circondato da energia da guerriero rossa e Fei aveva ancora le mani dietro la schiena e il suo mantello che svolazzava al vento. Sembrava che non fosse cambiato nulla.

“Cos’è successo? Chi ha vinto…”

La folla era confusa, non capiva cos’era accaduto dopo quello scambio impressionante. Erano tutti silenziosi e in attesa di una spiegazione.

La maggior parte della gente era guerrieri ad una o due stelle; erano deboli e non erano molto informati. Non avevano notato cos’era accaduto dopo l’esplosione e non avevano capito chi fosse finito in vantaggio.

Nell’area VIP…

Il futuro capo della famiglia Dean si tolse la sua maschera a forma d’aquila e pensò: ‘<em>Eheh, questo re Alexander è interessante. Non ha mostrato segni di debolezza mentre affrontava il settimo cavaliere della giustizia. Non sono sicuro di quanto potrà resistere durante questo duello. Eh… Un uomo del genere è degno di essere accolto dalla nostra famiglia Dean…’</em>

Non troppo lontano da lui, il volto freddo ed elegante di Beyoncé della famiglia Beag rimase impassibile, ma il capo della sua famiglia si batté le cosce e gridò: “Grande!” La gente attorno a lui lo guardò e pensò: <em>’Per chi sta tifando esattamente?’</em>

“Nel primo scambio… il re di Chambord e il cavaliere della Sete di Sangue sono finiti alla pari!”

La voce di Matt Razi risuonò di nuovo. La gente finalmente sentì una spiegazione e nessuno dubitò del suo commento. Quest’uomo strano e misterioso che adorava l’oro e il vino aveva valutato più di cento duelli simili e non aveva mai commesso un errore.

Molte persone ne furono sorprese.

Non si aspettavano che il sovrano di Chambord potesse competere con Kelud, un cavaliere dalla fama così feroce.

Nonostante le notizie di come il re di Chambord avesse sconfitto il decimo cavaliere della giustizia Chris Sutton alla montagna delle Due Torri si fossero diffuse tra gli accampamenti, alcuni non ci credevano ancora. Inoltre il decimo cavaliere della giustizia era giovane ed era stato appena promosso.
Aveva un’esperienza limitata e non era ancora un guerriero a sei stelle. Tuttavia Kelud era un esperto di una generazione più grande rispetto a Fei ed aveva raggiunto il suo livello da molto tempo. Era famoso per tutto l’impero e aveva affrontato numerose battaglie… la maggior parte della gente avrebbe scommesso su di lui.

E secondo il parere di molti, Kelud avrebbe dovuto vincere facilmente questo duello.

Il solo aspetto di cui non erano sicuri sarebbe stata la durata del duello per cui questo giovane re sarebbe potuto resistere.

Questa era una domanda che quasi tutti volevano sapere.

Tuttavia Matt Razi, che non aveva mai commesso un errore di valutazione finora aveva appena detto che il giovane sovrano di Chambord era riuscito a competere con Kelud durante il primo scambio… “Che il re di Chambord sia già così potente?” Questa era la sola domanda che si stava facendo la folla.



