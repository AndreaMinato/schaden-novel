---
title: Capitolo 234 - Lascia che me ne occupi io
pubDate: 2024-05-20T02:41:47.894Z
tags:
    - htk
---

Capitolo sponsorizzato, ringraziamo Federico!
2 capitoli in coda (Federico), 0/5
-Schadenfreude

Il terzo cavaliere della giustizia impallidì.

Il significato dietro le parole del secondo cavaliere della giustizia erano molto chiare; voleva distruggere questa nuova stella nascente.

Ma da quando Fei lo aveva offeso?

Che fosse stato a causa della sconfitta del cavaliere del Sole Dorato? Non sembrava plausibile. Forse gli altri non potevano esserne a conoscenza, ma il terzo cavaliere sapeva che non erano così amici. Dopotutto Sutton era ancora un giovane arrogante che era appena stato nominato. Non era possibile che il secondo cavaliere della giustizia si stesse cercando di vendicare per lui.

Così non c’era ancora risposta alla domanda.

Da cos’era stato causato questo feudo?

Il terzo cavaliere della giustizia non riusciva a capire.

Ma sapeva che doveva salvare questo giovane sovrano.

Questo perché gli piaceva questo giovane, l’impero aveva bisogno di lui in una situazione del genere.

Gli intrighi dell’impero si stavano facendo sempre più complicati. Mentre l’imperatore Yassin stava invecchiando sempre di più, la lotta per il trono tra i principi stava diventando ancora più aggressiva. Tutte le famiglie nobili e i ministri stavano decidendo con attenzione quale principe sostenere per ottenere più risorse in futuro. Oltre alle questioni interne, il nemico di Zenit, l’impero Spartak, aveva radunato le sue truppe al confine ed era pronto ad invadere.

In un momento così caotico, un nuovo giovane guerriero a sei stelle sarebbe stato di grande aiuto.

Il sovrano di Chambord era davvero giovane, aveva solo diciotto anni. Un guerriero a sei stelle di soli diciotto anni era molto più importante di qualsiasi altro suo pari.

Con questo livello di talento e velocità di miglioramento, il terzo cavaliere della giustizia era quasi certo che questo giovane sovrano sarebbe potuto avanzare oltre allo stadio stellare e divenire il più giovane membro d’élite di classe lunare nell’impero.

I cavalieri del palazzo imperiale avevano notato Fei non appena Sutton era stato sconfitto alle Due Torri. Il terzo cavaliere e altri come lui lo avevano osservato con attenzione e, dopo aver visto il risultato di questo duello, erano ancora più certi di dover aiutare il giovane sovrano.

Questo era motivo per cui, nonostante stesse fronteggiando il secondo cavaliere che aveva un grado superiore al suo, stava ancora cercando di persuaderlo per aiutare il giovane sovrano.

“È comune che si rimanga feriti durante un duello. Secondo me il sovrano di Chambord non ha fatto nulla di male. Dovremmo aiutare velocemente il settimo cavaliere a guarire…” Disse il terzo cavaliere mentre si spostava lentamente di fronte a Fei per ostacolare il secondo cavaliere.

“Umpf, sei sicuro di volerti opporre a me?”

Il secondo cavaliere sogghignò. Non disse altro, ma la sua energia da guerriero impetuosa stava diventando sempre più forte; come un’onda, stava cercando di spingere via il terzo cavaliere. Quando il secondo cavaliere si mosse, anche il quarto e il quinto cavaliere rilasciarono la loro energia. Come un’enorme montagna, la loro forza combinata fece tremare la barriera della prima arena; sembrava che il palco fosse sul punto di collassare.

“Tu…” L’espressione del terzo cavaliere divenne cupa.

Dietro di lui, il sesto e l’ottavo cavaliere avanzarono e si misero fianco del terzo cavaliere. Rilasciarono la loro energia insieme. Le forze invisibili si scontrarono a mezz’aria con ferocia e i poteri colorati si accesero ancora di più nei loro corpi colorando metà del cielo.

La folla si scambiò delle occhiate visto che non capiva cosa stava succedendo.

Nessuno si aspettava che il duello sarebbe arrivato a questo punto. I sei cavalieri della giustizia venuti a fare da spettatori si erano divisi in due gruppi e stavano lottando tra di loro. A quanto pareva sembrava che avrebbero iniziato a combattere molto presto.

“Presto… indietreggia!”

“Me**a, i cavalieri della giustizia stanno per combattere. Senza la barriera magica chi ci può proteggere? Qualsiasi potere residuo ci ucciderà tutti!”

“Oh mio dio, come si è arrivati a questo punto?”

Le decine di migliaia di persone che stavano a guardare tremarono. Come cani che avevano visto un drago, erano rimasti scioccati dal potere emanato dai guerrieri, alla gente più vicina al palco si afflosciarono le gambe e crollarono a terra.

La parte della folla che poteva ancora muoversi velocemente iniziò ad allontanarsi velocemente.

Perfino i nobili dell’area VIP si stavano spostando fuori dal raggio dell’arena sotto la protezione delle guardie. Se i sei cavalieri della giustizia avessero davvero iniziato a combattere, la loro area sarebbe stata investita prima delle altre.

Il solo gruppo di persone che non si spostò fu quello della Sacra Chiesa con le sue vetture magiche e i cavalieri di guardia, rimasero in silenzio e non si agitarono affatto.

“Ahah, ottimo! Non mi aspettavo di vedere un’altra lotta dopo il duello!”

Il poeta viaggiatore numero uno dell’impero, Matt Razi, era entusiasta. Bevve dalla sua coppa di vino mentre si faceva aria. Con la barba sporca di vino, guardò tutto da vicino come se non sentisse la forza devastante dei sei guerrieri.

<em>Buzz…</em>

Risuonò un forte ronzio e la barriera color blu cielo riapparì!

La folla terrorizzata smise finalmente di muoversi e si girò.

Guardarono di nuovo il palco con sguardi entusiasti. Se i sei cavalieri della giustizia avessero davvero iniziato a combattere, sarebbe stata una battaglia pazzesca. Per loro sarebbe stata l’opportunità di una vita assistere da vicino allo scontro che sarebbe rimasto negli annali della storia.

…..

“Cos’hai? Non esagerare!” Il secondo cavaliere mostrò un’espressione violenza e folle. Anche se il suo viso era coperto da una maschera, i suoi occhi rivelavano le sue emozioni.

“Eheh, numero tre, non dimenticarti che non puoi competere con noi!” Il quarto cavaliere sogghignò con fare provocatorio.

“Non puoi esserne sicuro a meno che non lo sperimentiamo.”

Dopo aver riflettuto, il terzo cavaliere non mostrò più un’espressione confusa e arrabbiata. Si calmò e non cambiò posizione. Nemmeno gli altri suoi due compagni accanto a lui lo fecero.

“Ultimo avvertimento, non voglio combattere contro di te, così non costringermi… altrimenti, la fama e l’onore dei cavalieri del palazzo imperiale verrebbe macchiata da voi tre!”

Disse il secondo cavaliere della giustizia mentre stringeva lentamente un pugno e sfoderava la sua energia dell’elemento fuoco.

Il terzo cavaliere non si mosse. Con un sorriso di derisione, disse: “Forse l’onore del palazzo verrebbe macchiato, ma non da noi!”

Stavano per affrontarsi direttamente.

La battaglia poteva iniziare da un secondo all’altro.

In quel momento…

“Coff… posso dire qualcosa?”

Fei che era rimasto in silenzio tossì e attirò l’attenzione di tutti. Dopo averli visti voltarsi verso di lui, si avvicinò lentamente sfregandosi il mento. Poi diede una pacca sulla spalla del terzo cavaliere della giustizia come se fosse un vecchio amico e disse con un sorriso: “Signor cavaliere della giustizia, mi sta rubando la scena…”

Il terzo cavaliere lo guardò con un’espressione confusa.

“Oh? Non sai cosa intendo dire? …I cavalieri della giustizia dell’impero stanno per iniziare un duello mortale di fronte a tutti i regni affiliati, non è una buona cosa per l’impero. Perciò lascia che me ne occupi io fratello!”

Dopo aver sentito queste parole, tutti rimasero scioccati.

Il terzo cavaliere si ridestò dallo shock e chiese con un’espressione seria: “Sei sicuro?”

“Naturalmente!”

Disse Fei avvicinandosi e fronteggiando gli altri tre cavalieri della giustizia. La sua espressione era così calma che tutti lo ammirarono per il suo coraggio.

“Tu…”

Dopo aver visto il giovane re ignorarli, il sesto e l’ottavo cavaliere della giustizia sospirarono con ansia. Il terzo scosse la testa e portò i suoi compagni sul limitare del palco. Sarebbero rimasti a guardare il sovrano di Chambord gestire la questione da solo.

“Va bene, così sei disposto ad andare in prigione?” Il secondo cavaliere sospirò con sollievo. Non considerava davvero questo diciottenne come una minaccia. Anche se questo ragazzo aveva sconfitto il settimo cavaliere, non significava che sarebbe potuto sfuggire da lui e dagli altri suoi due compagni al suo fianco.

“Fan***o imbecille!”

Gridò Fei scagliando un pugno.


