---
title: Capitolo 236 - I calcoli di Fei, Trappola Mortale
pubDate: 2024-05-20T04:41:47.894Z
tags:
    - htk
---

Capitolo sponsorizzato, ringraziamo Federico!
0 capitoli in coda (Federico), 0/5
-Schadenfreude

“Pugno Gelido Celeste, Oscuramento del Cielo.”

Gridò Fei mentre era a mezz’aria e il marchio cristallino di un pugno apparì nel cielo. Fei scagliò un colpo che spinse via il marchio pieno di energia verso il quinto cavaliere.

Via via che combatteva, Fei otteneva esperienza. Il suo Pugno Gelido Celeste era diventato più fluido e aveva padroneggiato due variazioni assassine: “Oscuramento del Cielo” e “Un solo colpo per uccidere”. Oscuramento del Cielo era stata ideata dopo aver padroneggiato la pura forza fisica del barbaro; ora Fei poteva condensare 50 pugni in un marchio e questo colpo avrebbe colpito gli avversari come dei missili.
Tuttavia un solo colpo per uccidere era unito all’Abilità Colpo; poteva aumentare i danni e respingere indietro l’avversario. Però, dato che il livello 40 non era ancora al suo picco, non riusciva ancora a mostrare il suo potenziale distruttivo. Per questo Fei non aveva davvero ucciso i cavalieri della giustizia come invece suggeriva il nome della mossa.

Bam!

Il marchio cristallino si scontrò con il quinto cavaliere della giustizia e l’energia divampò in ogni direzione.

La forza semitrasparente avvolse all’istante il nemico. Il cavaliere non poteva competere con Fei in termini di forza fisica e bloccò a stento il colpo visto che la sua energia non stava scorrendo liberamente nel suo corpo. Fu scaraventato via come un sacco di patate mentre vomitava boccate di sangue.

Buzz…

Il mormorio della folla divenne ancora più rumoroso. Decine di migliaia di uomini dei regni affiliati erano scioccati. Rimasero a bocca spalancata ed emisero suoni dai significati sconosciuti. Tutto ciò che potevano fare era sfogare la sorpresa e la paura.

Tra la folla, il giovane sovrano di Byzantine era così entusiasta che stava tremando.

<em>’Potente… Impareggiabile! Spirito assassino e spietato, comportamento spudorato. Questo è un vero re! Non solo è forte, ma ha anche un cuore ugualmente forte! In confronto a lui non sono nessuno!’</em> Pensò.

Anche il giovane sovrano era scioccato. Sapeva che se fosse stato al posto di Fei, non avrebbe osato attaccare i cavalieri della giustizia. Dopo aver assistito a questa scena, sembrò capire qualcosa.

“Devo imparare… devo imparare dal sovrano di Chambord, tutto! Ogni sua azione emana la presenza di un re!”

Oltre a preoccuparsi per il suo idolo, questo piccolo sovrano di Byzantine, a cui nessuno stava prestando attenzione, iniziò ad avere nuove idee.

…..

Sul palco.

Oscuramento del Cielo aveva scaraventato via il quinto cavaliere della giustizia, che era già in svantaggio, ma Fei non esitò e il suo sguardo divenne frenetico. Batté i piedi sul terreno mentre sfrecciava come una palla di cannone verso il nemico e scagliò numerosi pugni.

Boom! Boom! Boom! Boom! Boom!

Nonostante il quinto cavaliere stesse cercando di ribaltare la situazione, Fei era riuscito a cogliere questa grande opportunità e l’aveva picchiato come un sacco da boxe.

Il quinto cavaliere della giustizia arretrò mentre il suo sangue schizzava ovunque, ma presto raggiunse la barriera magica. Il marchio violento atterrò sul suo corpo come gocce di pioggia e la sua energia verde poté solo alleviare un po’ dell’impatto. Anche se stava cercando di reagire, non ci riusciva.

“Dannazione! Me**a!”

Una terrificante energia da guerriero esplose da lontano. Stavolta il secondo cavaliere, che indossava un’armatura mostruosa, finalmente si riprese dall’effetto stordente di “un solo colpo per uccidere”. Un ruggito da drago risuonò dalla sua gola mentre strane fiamme nere sul suo corpo si trasformarono in serpenti sibilanti.

“Oh, questa è la mossa più famosa del secondo cavaliere della giustizia! Ahah, sembra che sia proprio arrabbiato!”

Matt Razi stava ancora vagando attorno bevendo vino e sventolandosi con un ventaglio di piume dorato. Anche se la sua coppa di vino sembrava piccola, al punto che una persona normale l’avrebbe svuotata in un solo sorso, emanava ancora un delizioso odore di liquore. Matt Razi aveva bevuto più di un barile di vino fin dall’inizio, ma c’era ancora da bere nella coppa. Risuonarono molte esplosioni sul palco, ma tutto vicino a lui era calmo. I suoi capelli e il suo abito naturalmente stavano ancora svolazzando scossi da una lieve brezza.

Naturalmente…

Prima che Matt Razi finisse di parlare, l’energia del secondo cavaliere divampò all’impazzata. I serpenti neri urlarono mentre sfrecciavano verso Fei.

Tecnica di combattimento avanzata: baci dei serpenti neri del fuoco.

Il secondo cavaliere era nascosto dalle fiamme cupe.

Nonostante i serpenti non emanassero calore, perfino il terreno protetto dalla barriera magica si annerì. Quando i serpenti si scontrarono con la protezione, risuonarono dei crepitii e degli sfrigolii, come se l’energia stesse divorando la barriera. Era davvero strano.

Mentre le decine di serpenti neri volavano nell’aria, si intrecciarono e formarono una serie di immagini. Alla fine, si trasformarono in un enorme simbolo che assomigliava ad un trapano che roteava a gran velocità mentre mirava verso la schiena di Fei.

Era un attacco impressionante.

Non c’era da meravigliarsi che fosse la tecnica di combattimento famosa di uno dei dieci cavalieri della giustizia.

Prima che arrivasse l’attacco, Fei, che era ancora a trenta metri di distanza, sentì un dolore intollerabile alla schiena, come se i suoi muscoli fossero sul punto di lacerarsi.

“Ahah, ottimo! Il terzo colpo dei pugni gelidi del cielo…”

Fei non si girò per contrattaccare come tutti si aspettavano. Non smise di colpire e mettere sotto pressione il quinto cavaliere. Fei scagliò all’improvviso un pugno con una strana angolazione e lo fece viaggiare attraverso tutti gli altri marchi. Era impossibile per il nemico schivarlo.

Quando centrò il bersaglio, il quinto cavaliere si sentì stordito come se avesse perso il controllo del suo corpo.

<em>’Ora è il momento!’</em>

Pensò Fei mentre usava l’Abilità del Balzo. Apparì all’istante accanto al quinto cavaliere, lo afferrò per il collo e lo lanciò come un sacco di patate.

Da lontano, sembrava che il quinto cavaliere stesse fronteggiando volontariamente i baci dei serpenti neri del fuoco…

Dall’altra parte, le pupille del secondo cavaliere si contrassero.

I baci dei serpenti neri del fuoco erano la tecnica di combattimento di cui andava più orgoglioso ed era il motivo per cui era al secondo posto nel palazzo imperiale. Negli ultimi venti anni, si erano succeduti diversi eventi al palazzo dei cavalieri e molti maestri erano stati sconfitti da questa tecnica. Perfino guerrieri dal potere simile al secondo cavaliere avevano perso a causa di questa tecnica.

Tuttavia questa tecnica segreta aveva un difetto; non poteva essere ritirata dopo essere stata lanciata.

Dopo averla scatenata, non avrebbe potuto cancellarla. Se avesse voluto davvero farlo, il potere della tecnica si sarebbe ritorto spietatamente contro di lui e sarebbe rimasto ferito gravemente.

Dopotutto il secondo cavaliere non si aspettava che Fei sarebbe ricorso ad uno sporco trucco come questo.

Non si aspettava nemmeno che il quinto cavaliere volasse verso il suo attacco come uno scemo. Il quinto cavaliere sapeva della forza del suo attacco, ma doveva essere impazzito visto che sembrava stesse cercando di bloccare l’attacco di Fei volontariamente.

“Me**a!”

Il secondo cavaliere non poté che terminare forzatamente la tecnica.

All’istante il sangue gli salì per la gola e riempì la sua bocca; i suoi organi interni erano stati feriti dai baci dei serpenti neri del fuoco.

Tuttavia un annullamento così frettoloso non era stato efficace.

Nonostante la velocità di rotazione dei serpenti trivella era diminuita, il potere residuo continuò a dirigersi verso il quinto cavaliere della giustizia all’apparenza inerme. L’impatto rimanente era così potente che emetteva un rumore assordante e scintille nell’aria.

L’armatura magica del quinto cavaliere già crepitante alla fine si ruppe a causa della terrificante forza lacerante.

Quando la trivella nera devastante fu sul punto di trapassare il quinto cavaliere che si era appena destato dal suo stordimento, avvenne un cambiamento.

Una figura apparì tra la trivella e il quinto cavaliere da un’angolazione impossibile e con una velocità incredibile. Una fiamma dorata si accese sui suoi palmi e, con una mano contro la trivella e un’altra contro il quinto cavaliere, sventò la trappola mortale.

“Boom!”

Il potere residuo dei baci dei serpenti neri del fuoco fu mandato via e il quinto cavaliere cadde sul palco.

Era davvero silenzioso nell’arena.

Numerosi spettatori attorno si misero a fissare la figura intervenuta all’improvviso.



