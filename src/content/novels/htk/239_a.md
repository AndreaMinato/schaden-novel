---
title: Capitolo 239 - Il Cuore della Soddisfazione (prima parte)
pubDate: 2024-05-20T07:41:47.895Z
tags:
    - htk
---

Capitolo regolare,
0 capitoli in coda, 0/5
-Schadenfreude

Ovest di San Petersburg.

Le undici enormi torri nere si ergevano con grandezza nel palazzo imperiale dei cavalieri.

La torre principale era in mezzo. Nella sala spaziosa nel primo piano c’erano due enormi statue di guerrieri a cavallo che brandivano le loro spade, ognuna di esse era alta almeno cento metri. Ai piedi della scultura, una figura forte era voltata, il suo brillante mantello rosso lo faceva sembrare più alto e grosso. Nel silenzio, emanava un naturale senso di nobiltà e dignità.

“Sua altezza!”

Sei figure si inginocchiarono timidamente sul pavimento lucido.

Erano i sei cavalieri della giustizia che erano appena tornati dalla prima arena della spada nell’accampamento a dieci chilometri dalla capitale imperiale.

“Bene, secondo cavaliere, sei insoddisfatto per come ti ho richiamato frettolosamente?” La figura forte non si era girata, i suoi capelli ricadevano silenziosamente lungo il mantello fino a raggiungere la sua vita. La sua voce conteneva un potere che poteva influenzare l’anima di una persona.

“Non… non oserei!”

Lo sguardo del secondo cavaliere rivelò un po’ di amarezza e odio, rimpiazzati subito da una profonda paura e rispetto. Di fronte a quest’uomo alto e robusto, il secondo cavaliere forte e impavido non osò mostrare insoddisfazione. Per gli altri, era il secondo cavaliere più potente nel palazzo, ma l’uomo di fronte a lui avrebbe potuto fargli perdere tutto con un semplice pensiero.

“Non oseresti? Questo significa che sei insoddisfatto, vero?” Chiese con tranquillità l’uomo sotto le statue ancora voltato.

“No, no. Io, è solo che…” Il secondo cavaliere all’improvviso divenne troppo nervoso per spiegarsi.

“Basta! Non c’è bisogno di spiegazioni. Sapete tutti quali sono le regole. Chiunque osa manipolare i cavalieri imperiali dev’essere pronto a morire! Credi davvero che non sapessi nulla di quello che è successo stavolta?” La figura enorme si girò e rivelò un’esotica maschera nera sotto i suoi lunghi capelli dorati.
Si intravedevano solo un paio di pupille blu cielo. “Sembra che il palazzo imperiale dei cavalieri sia rimasto in silenzio per troppo tempo. Qualcuno si è dimenticato della sua storia sanguinosa. Secondo cavaliere, perché hai reso le cose difficili al re di Chambord e hai osato infrangere le regole dell’arena della spada di fronte a decine di migliaia di persone? Stai sfidando la dignità delle leggi stabilite dall’imperatore Yassin?”

Terrorizzato, il secondo cavaliere abbassò la testa fino a toccare il terreno.

“La reputazione del palazzo imperiale dei cavalieri è stata danneggiata a causa delle tue azioni!” L’enorme ombra si diresse verso la porta della torre mentre il mantello rosso brillante strascicava sul pavimento liscio come uno specchio, sembrava un fiume pieno di sangue bollente che scorreva per la sala.

“Secondo, quarto e quinto cavaliere, avete ignorato il codice dei cavalieri e sarete mandati nella prigione nera per 30 giorni. Terzo, sesto e ottavo cavaliere, voi invece rimarrete nella prigione nera per 10 giorni!”

La figura coperta dal mantello rosso sangue scomparì mentre la sua voce risuonava ancora nella sala.

Nessuno osò questionare un ordine del genere.

“Sì sua altezza!” I sei ricevettero l’ordine inginocchiati.

All’improvviso un bagliore rosso uscì dal terreno e circondò i sei guerrieri. Il pavimento lucido e duro divenne mollo come una palude e li inghiottì all’istante. Dopo che la luce scomparì, anche i sei cavalieri erano svaniti completamente.

Nella torre non era rimasto nessuno ed era piena di una freddezza inenarrabile e di vuoto.

I centinaia di pilastri di pietra scolpiti raffiguravano ogni tipo di cavaliere armato di spade, raccontando storie di molto tempo fa. Al centro l due enormi statue dei cavalieri sembravano emanare un’aura giusta e compassionevole, ma gli spadoni bianchi sembravano essere stati contaminati da qualcosa di nerastro simile a ruggine.

…..

Sopra le porte di San Petersburg.

Il dio della guerra di Zenit, Andrew Arshavin, guardò in silenzio la prima arena della spada. Osservava la folla da migliaia di metri di distanza, quell’uomo a braccia spalancate che sembrava abbracciare il mondo…

Accanto a lui c’era un gruppo di soldati robusti che indossavano armature metalliche.

L’atmosfera si riempì all’improvviso di tensione.

“Inaspettato, davvero inaspettato… è già diventato così spaventosamente forte. Esiste davvero un genio così incredibile in questo mondo?”

Le mani di Arshavin sfregarono gentilmente le mura fredde provando una strana sensazione. La persona a capo della legione numero uno, la legione del Ferro di Sangue, che era sempre rimasto calmo e impassibile all’improvviso provò una serie di emozioni contrastanti che non aveva mai sentito prima.



