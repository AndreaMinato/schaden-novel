---
title: Capitolo 24 – Due Ordini Completamente Opposti
pubDate: 2023-05-31T13:54:16.362Z
tags:
    - htk
---


Capitolo regolare,
0 capitoli in coda, 0/5
-Schadenfreude

"Lui?"

La domanda colse di sorpresa Landes. Ripensò all'istante a quegli occhi bestiali. Quello sguardo dietro l'elmo... lo fece tremare un po'.

"Quell'uomo ha la forza di un guerriero ad una stella. Ciò che era strano è che non ha nessuna energia, come se fosse nato con quella forza..." Disse Landes mentre cercava di ricordare ciò che era accaduto. "Inoltre sembrava una bestia feroce, nata per combattere e uccidere."

"Una bestia?" L'uomo con la maschera argentata posò la coppa e finalmente guardò Landes. Rise: "È una metafora interessante... Landes, e se catturassi questa 'bestia' e la mandassi nel colosseo dell'impero? Non sarebbe ancora più interessante?"

"Colosseo? Sarebbe un'ottima idea signore..." Lusingò Landes. "Se quel folle bastardo andasse nel colosseo, sarebbe il più grande gladiatore. Ci saranno moltissime persone disposte a pagare molto per lui!"

I colossei erano molto popolari per i nobili nel continente Azeroth.

Era una forma di divertimento crudele e sanguinosa. Ogni giorno dei forti schiavi che venivano addestrati ad uccidere erano costretti a fare lotte mortali contro ogni sorta di strana bestia e mostro pericoloso per il divertimento dei nobili.

Questo tipo di combattimenti sanguinosi erano diventati una consuetudine nel continente Azeroth. Inizialmente erano cerimonie sacrificali per il Dio della Guerra, ma erano devolute fino a ridursi a degli spettacoli per i nobili. Mentre la gente impazziva sempre di più per questi combattimenti, era anche cresciuta un'industria delle scommesse. Molti erano diventati incredibilmente ricchi, mentre alcuni avevano perso tutti i loro averi.

Ciò che era degno di essere menzionato era che i candidati per diventare gladiatori avevano una ferma restrizione; solo glis chiavi e i poveri privi di titolo potevano diventare gladiatori. I guerrieri e i maghi non potevano apparire nei colossei, le unioni dei guerrieri e dei maghi l'avrebbero considerato un insulto.

Naturalmente le circostanze erano diverse all'inizio. Molti nobili di potentissimi imperi non avevano seguito questa regola. A volte molti guerrieri e maghi erano costretti a combattere nei colossei. Questo comportamento aveva infuriato le persone più potenti del continente Azeroth. Cinquecento anni fa, molti uomini potenti erano stati guidati dal guerriero del Sole Beckenbauer e il mago del Sole Bailey. Insieme, avevano trasmesso la Dichiarazione d'Onore e avevano annientato 241 imperi e 10.000 colossei. Dopodiché, nessun colosseo, né impero aveva osato infrangere la dichiarazione.

Per questo era difficile trovare un grande gladiatore. Persone come Fei che avevano la forza di un guerriero ad una stella, ma non avevano energia, erano tesori per persone come il cavaliere con la maschera d'argento. Se avessero gestito appropriatamente la cosa, avrebbero potuto ottenere grandi profitti. Avrebbero potuto anche contattare dei nobili di imperi superiori.

"Numero uno, all'alba porta sedici, diciassette e diciotto con te e ordina a Chambord di arrendersi. Dì a quel loro re ritardato che, se saranno disposti ad arrendersi, il re e il ministro potranno essere risparmiati e i cittadini non saranno uccisi, saranno solo ridotti in schiavi... Sennò, quando conquisteremo il loro regno, uccideremo tutti quelli che vedremo per tre giorni e laveremo il loro castello con il sangue!" Disse freddamente il cavaliere con la maschera argentata.

Mentre finiva di parlare, un'energia bianca e gelida apparì nella sua mano, riducendo la coppa di giada e il vino in una bella scultura di ghiaccio.

"Sì signore!" Il cavaliere nero, numero uno, che stava nella parte destra della tenda si fece avanti e si inchinò.

"Eh, assicurati di comunicare questo messaggio a quel re ritardato di fronte a tutti i suoi soldati." Il cavaliere con la maschera argentata mostrò un sorriso giocoso. Esortò mentre gettava via la coppa.

"Sì signore!"

Numero uno si inchinò insieme a numero sedici, diciassette e diciotto, e poi se ne andarono dalla tenda.

"Numeri due, tre, quattro, cinque, sei. Preparate i vostri soldati. Quando Chambord aprirà le porte e si arrenderà, precipitatevi dentro con i vostri soldati e uccidete tutti tranne Angela e la 'Bestia'."

Il cavaliere con la maschera argentata continuò a dare ordini. Il suo secondo ordine era completamente diverso dal primo. I cinque cavalieri neri si fecero avanti e si inchinarono. Tuttavia ne furono sorpresi. Numero uno avrebbe offerto a Chambord un modo per salvarsi, ma il cavaliere con la maschera argentata aveva aggiunto così in fretta un ordine così freddo; stava cercando di ingannare Chambord.

"Il tempo stringe. Secondo il nostro piano, il castello di Chambord dev'essere conquistato il prima possibile. Se continuiamo così, temo che l'impero Zenit verrà a sapere di cosa sta succedendo. Dobbiamo farlo..." Si spiegò il cavaliere con la maschera argentata, come se avesse percepito i dubbi dei suoi sottoposti. Dopodiché sig irò e disse a Landes: "Spero che tu possa fare ciò che hai promesso; portami la testa di quel guerriero a tre stelle!"

"Come desidera mio signore!" Landes era molto sicuro di sé.

"Voi altri potete aspettare i miei ordini... Va bene, ora andatevi a preparare. Quando il sole sorgerà, entreremo in azione!"

Tutti i cavalieri si inchinarono e si prepararono ad andarsene dalla tenda... ma in quel momento...

"Aspetta!"

Il mago misterioso e silenzioso li interruppe all'improvviso.

L'uomo aveva il volto coperto dal mantello. Annuì verso il cavaliere con la maschera argentata in segno di saluto. La sua voce era roca, come se qualcuno stesse trascinando una lama smussata su una pietra ruvida. La sua voce stridula sembrava orribile: "Sua altezza, sento la presenza di un potente mago nel castello di Chambord. Potrebbero esserci delle interferenze con il suo piano."

"Un mago?" Il cavaliere con la maschera d'argento cambiò espressione. Un mago poteva interferire facilmente in un conflitto. Chiese: "Maestro, sa a che livello è?"

"Questo mago si nasconde proprio bene; ho la sensazione che stia cercando di nascondersi da qualcosa. L'ho percepito solo qualche momento fa... Eh, è circa a tre stelle!"

"Tre stelle?" Il cavaliere con la maschera argentata si rilassò un po'. "Se è solo un mago a tre stelle, non è una minaccia troppo grande, ma spero comunque che il maestro potrà aiutarmi domani quando sarà appropriato ed eliminare questo problema!"

"Eh." L'uomo con il mantello annuì: "Lo farei, ma anche se è un mago a tre stelle, potrebbe fare dei danni significativi. Dica al suo esercito di stare lontano per evitare che ci siano incidenti."

Dopo aver sentito il mago misterioso accettare la richiesta, il cavaliere ne fu sollevato. Sorrise: "Va bene maestro. Può fare qualsiasi cosa desideri, però non danneggi l'esterno e le mura difensive di Chambord."

Il mago misterioso annuì di nuovo. Tornò silenzioso mentre l'energia gelida lo circondò di nuovo.

.....

.....

La brezza fredda gelava le ossa. Fei rabbrividì e aprì gli occhi.

"Oh me**a! Ero di pattuglia... coff coff. Mi sono addormentato? I nemici non hanno attaccato, vero?" Era un po' spaventato.

All'improvviso sentì un lieve profumo. Si girò e fu sorpreso nello scoprire che la bellissima Angela era seduta accanto a lui. Tuttavia stava dormendo ed era appoggiata al freddo muro di pietra.

Come se la ragazza sentisse freddo nel suo sogno, stava tenendo le ginocchia strette mentre piegava la schiena. Rugiada cristallina aveva bagnato la punta dei suoi capelli. Sorrise come se stesse facendo un bel sogno. Il suo bel viso bianco sembrava quello di una fata dei fiori sotto la luce delle stelle.

Fei si mosse lievemente. Scoprì di essere coperto da una spessa coperta di velluto. Angela ovviamente era preoccupata e doveva avergliela portata durante la notte.

Sentendo il calore della coperta, Fei sentì calore nel cuore. Per qualche motivo, la splendida ragazza gentile di fronte a lui gli ricordò del suo primo amore, innocente, puro e caloroso... Era tutto splendido.



