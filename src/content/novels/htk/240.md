---
title: Capitolo 240 - Pugno delle Sette Ferite
pubDate: 2024-05-20T08:41:47.895Z
tags:
    - htk
---

Capitolo regolare,
0 capitoli in coda, 0/5
-Schadenfreude

Dopo essere passato alla modalità Barbaro, Fei strinse un pugno e una grande forza attirò all’improvviso il sovrano di Byzantine. Sussultando, il giovane re fu trascinato sul palco.

“Piacere di conoscerla sua maestà. Io, Costantine, non l’ho ringraziata per il suo aiuto ieri.” Il giovane sovrano si riprese velocemente dalla sorpresa e porse i suoi rispetti. Il nome del giovane re era Costantine.

“Non preoccuparti. Mi sono rivisto un po’ in te.”

Fei sembrava molto paziente. Raccontò velocemente al giovane della sua esperienza e pareva proprio simile a quello che stava passando Costantine. Entrambi avevano ereditato i loro troni visto che i loro padri erano morti. Inoltre entrambi avevano ministri astuti e avidi che volevano appropriarsi del trono, e delle amate e dei guerrieri che li proteggevano. Il solo aspetto diverso era che fosse andata un po’ meglio a Fei.
Dopo aver sentito queste parole, il giovane sovrano capì perché Fei era stato disposto ad aiutarlo e l’ultimo briciolo di confusione nella sua mente scomparve.

“La tua forza non è male, ma ti manca la pergamena di allenamento dell’energia e tecniche di combattimento appropriate. Se incontrerai un avversario al tuo livello, saresti comunque in svantaggio… eh, ho creato queste tecniche. Se sei interessato, posso insegnartele…” Disse Fei mentre tirava fuori un libro sottile dal suo inventario.

“Uh? Pugno delle Sette Ferite?”


“Sì, questo è il Pugno delle Sette Ferite. È qualcosa che ho ideato e creato dopo aver ottenuto un’ispirazione. Questa tecnica è appariscente e potente. Se la padroneggerai, il tuo pugno conterrà sette tipi di forza; una diretta come il fuoco, una morbida come l’acqua, una contraente… tutte queste forze feriranno silenziosamente gli organi interni dei tuoi nemici…” Fei cominciò a dire altre sciocchezze e ad inventarsi una storia. Tuttavia il potere della tecnica era vero.

Questo cosiddetto Pugno delle Sette Ferite era stato copiato da una delle tecniche di un racconto Wuxia che aveva letto nella sua vita passata.

Era una tecnica che Fei aveva creato basandosi su una pergamena dell’elemento metallo e sulla capacità di modificare i percorsi dell’energia in modalità assassino. Quando Fei l’aveva testata, aveva trovato un difetto simile alla tecnica descritta nel libro Wuxia sulla terra; avrebbe danneggiato molto anche gli organi interni di chi la allenava.

A causa di questo limite, Fei aveva esitato e non aveva lasciato che i suoi alleati si allenassero usando questo metodo. Tuttavia ora sembrava il dono migliore per questo giovane sovrano. Dopotutto Fei non era una persona così generosa da regalare preziose pergamene di allenamento a chiunque incontrasse. Se questo giovane sovrano non fosse stato irritante o non avesse usato questo potere per commettere malvagità, Fei avrebbe provato ad inventarsi dei modi per eliminare questo difetto per lui in futuro.

Naturalmente Fei non mentì riguardo alle conseguenze negative e spiegò tutto al giovane.

“La ringrazio sua maestà! Sono disposto ad impararla, so che devo fare dei sacrifici per diventare più forte!”

Costantine guardò la pergamena nelle sue mani e rifletté velocemente su tutti i pro e i contro. Era molto entusiasta all’idea che questa pergamena lo avrebbe reso forte in breve tempo. Se non fosse stato in pubblico e non avesse dovuto proteggere la sua immagine, si sarebbe chinato su un ginocchio per mostrare la sua gratitudine.

Fei gettò un’occhiata verso la folla e vide diversi cambiamenti di espressioni. Sapeva cosa aveva ottenuto l’attenzione della folla e il giovane re di Byzantine ne stava ricevendo ancora più. D’ora in avanti, se avesse colto l’opportunità o no, sarebbe dipeso dall’intelligenza del giovane re.

“Dato che stai parlando con me di fronte a decine di migliaia di persone, potrebbe causarti problemi in futuro. Naturalmente i problemi potrebbero trasformarsi in opportunità. Hai paura?”

“Sua maestà, sono qui solo grazie alla sua generosità. Non me lo dimenticherò!” Il giovane sovrano capì cosa stava facendo Fei. Diventò ancora più grato e si inchinò.

“Oh, dato che è così, puoi andare ora!”

Fei fece di nuovo un cenno e una forza invisibile portò il re di Byzantine giù dal palco alto più di 50 metri. Dopo essere tornato dalle sue guardie, il re se ne andò con i suoi uomini senza nessuna esitazione.

“Chi era quello? Sembra che sia davvero vicino al sovrano di Chambord…”

“Sembra il re di un altro regno affiliato… Mmmmh, probabilmente un regno meridionale…”

“Che fortuna… ha attirato l’attenzione del sovrano di Chambord. Potrebbe ottenere grandi cose grazie a questo…”

“È il re di Byzantine, un regno affiliato di sesto livello.” Qualcuno tra la folla riconobbe Costantine.

“Devo informare sua maestà al riguardo. Pare che il piano debba essere cambiato. Non possiamo inimicarci Byzantine; altrimenti potremmo offendere il sovrano di Chambord!”

“Non me l’aspettavo. Con il supporto del re di Chambord, perfino i regni affiliati di primo livello potrebbero non volersi inimicare Byzantine… Posso già immaginarmi che benefici otterrà Byzantine, quel piccolo re è così fortunato.”

“Presto, indaga sul rapporto tra Chambord e Byzantine! È urgente!”

“Ahah, questa è un’opportunità! Un’ottima opportunità! Manda velocemente doni a Byzantine. Dì al re di Byzantine che siamo disposti a stabilire un’alleanza. Ahah, se possiamo incontrare il re di Chambord attraverso di loro, sarebbe ancora meglio!”

La gente chiacchierava tra di loro e molti erano rimasti scossi da ciò che era appena successo.

I regni adiacenti a Byzantine che volevano dividersi il suo territorio dopo questa competizione si erano spaventati. Erano contenti di non aver ancora attuato i loro piani. Altrimenti, prima che potessero ottenere benefici, avrebbero subìto gravi perdite. Il re di Chambord aveva perfino osato attaccare i cavalieri della giustizia, figuriamoci i loro piccoli regni.

Anche i regni che avevano avuto ostilità e conflitti con Byzantine erano preoccupati; stavano pensando a dei modi per scusarsi e sistemare la questione una volta per tutte.

“Ehi, ma mi stai ascoltando?” La principessa della famiglia Beag sul palco, Beyonce, si arrabbiò e si avvicinò a Fei. Tenendo il mento alto, disse con tono altero: “Ti ordino di scusarti per la tua scortesia!”

“Come osi? Sei il re di un piccolo regno affiliato di sesto livello, e puoi arrivare fino ad un certo punto usando solo le tue forze. Come osi rifiutare la nostra famiglia Dean?” Anche il genio della famiglia Dean si era offeso.

Fei si girò e se ne andò senza dire nulla.

“Tu… fermo!” La principessa si infuriò ancora di più dopo essere stata ignorata da Fei.

“Ahah, ottimo! Re di Chambord, se scendi dal palco oggi, rimpiangerai questa decisione per il resto della tua vita!” Il mago geniale diede un altro avvertimento.

“Uh?”

Fei si fermò e si guardò indietro. Il suo sguardo gelido diede la sensazione che fosse un’arma letale. I due giovani distolsero velocemente lo sguardo per calmarsi.

“Umpf.” Fei sogghignò.

“Tu… Umpf. Re di Chambord, sei molto potente. Tuttavia non puoi proteggere un intero regno da solo. Rimpiangerai di essere stato così scortese con me. Qualsiasi uomo che è stato scortese con me la pagherebbe…”

Whoosh!

Fei scattò all’istante verso Beyonce e la afferrò per il collo. Senza nessuna pietà, le sue dita d’acciaio strinsero con forza il suo collo fino a farla annaspare e strabuzzare gli occhi. Tossì in modo soffocato e gridò, ma l’energia da guerriera dentro il suo corpo sembrava bloccata e non riuscì ad opporsi.

“Come osi? Lascia andare la signorina Beyonce.”

I guerrieri della famiglia Beag rimasero scioccati. Gridarono mentre sei di loro sfrecciavano velocemente sul palco dall’area VIP. Energia da guerriero di colori diversi prese di mira Fei.

Bam! Bam! Bam! Bam! Bam!

Fei fece un lieve cenno ed evocò una forza invisibile.

Quando questa energia da guerriero si scontrò con questa forza, scomparirono come neve che si scontrava con un muro caldo. Poi queste guardie impattarono contro questa parete invisibile. Sussultarono e gemettero mentre cadevano; il sangue tinse il cielo di rosso.

“Idiota! Metti da parte la tua arroganza e il tuo orgoglio di fronte a me! Se osi dire qualcos’altro allora ti ucciderò!”

Il tono freddo di Fei e il suo sguardo ancora più gelido sciolse ogni difesa della ragazza.

Fu il suo corpo a collassare per primo. Iniziò a tremare mentre provava stordimento. Una paura senza precedenti invase la sua mente mentre guardava Fei. Non dubitò delle sue parole; sapeva che la sua mano avrebbe potuto schiacciare il suo collo se avesse detto altro…

“Umpf!”

Fei lanciò la ragazza arrogante a terra e sollevò all’istante nuvole di polvere.

“E quest’altro idiota!” Fei si girò e fissò il genio della famiglia Dean. Non nascose il suo intento omicida e questo giovane ebbe la sensazione che il cielo stesse crollando sopra la sua testa. Non importava quanto provasse ad usare il suo potere magico, non avrebbe potuto difendersi. Presto fu costretto ad inginocchiarsi a terra reggendosi sulle sue mani; non riusciva a muoversi.

In quel momento, questo mago geniale si rese conto quanto era potente questo re di Chambord.

Sperimentandolo personalmente, quest’uomo era migliaia di volte più potente, non gli era venuto in mente mentre lo aveva visto combattere prima. Aveva la sensazione che questo re potesse ridurlo in poltiglia anche solo con uno sguardo.

“Se provate ad irritarmi ulteriormente, le vostre vite non saranno più preziose di quelle di cani randagi!”

Fei si inferocì mentre osservava i due giovani e la gente nell’area VIP. Tutti quanti non osarono guardare Fei negli occhi.



