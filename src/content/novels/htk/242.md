---
title: 'Capitolo 242 - Abilità Miracolosa, Evoca, Duriel!'
pubDate: 2024-05-20T10:41:47.896Z
tags:
    - htk
---

Capitolo regolare,
0 capitoli in coda, 0/5
-Schadenfreude

Un nemico!

Fei rifletté velocemente e continuò a comportarsi come se niente fosse.

“Devo trovare un modo per fuggire dal suo raggio di individuazione!”

Mentre ci pensava, Fei passò velocemente alla modalità Assassino e scomparì da dov’era. Come se si fosse dissolto nell’aria, non lasciava nessuna traccia.

“Uh? Interessante. Puoi evitare di essere preso di mira da me?”

Lo spazio nell’area si increspò come del vento che soffiava sulla superficie di un lago. Con un tono sorpreso, questa persona disse: “Ahah… interessante. Re di Chambord, è un peccato che abbia già posato un sigillo di energia su di te. Non importa dove vai, posso già trovarti. Morirai oggi… Ahahahahah! Ti ho trovato!”

Fei impallidì.

Dopo essere passato alla modalità Assassino, la sua percezione del pericolo era aumentata ancora di più. Ora fu sorpreso nello scoprire di non poter sfuggire questo nemico terrificante nemmeno con tutte le sue tecniche da assassino di livello 36. Invece questa persona lo stava raggiungendo!

“Muori!”

Risuonò una voce all’orecchio di Fei.

All’istante un’energia molto più potente di Fei cadde dal cielo e atterrò su di lui. Aveva bloccato così duramente Fei con la sua energia che Fei ebbe la sensazione di venire investito da una valanga. In quel momento quasi si inginocchiò a terra perché le sue gambe erano quasi collassate.

“Non è il potere di un guerriero stellare, chi sei?” Gridò con rabbia Fei.

Dato che era stato comunque individuato, Fei tornò alla modalità Barbaro dato che era il personaggio di livello più alto che aveva. Tutti i muscoli nel suo corpo si gonfiarono mentre gridava e tornava in piedi.

“Un uomo morto non ha bisogno di saperlo!”

La voce fredda e tagliente riecheggiò di nuovo ed era accompagnata da un’energia affilata. Come un’arma divina, questa energia assunse la forma di una spada e mirò alla testa di Fei.

Fei era ancora bloccato e non poteva muovere nemmeno le dita.

Usò tutte le sue forze per alzare lo sguardo e le sue pupille si contrassero mentre rimaneva scioccato.

Per la prima volta da quando era arrivato nel continente Azeroth, aveva la sensazione di essere a fianco della morte.

Una vera morte.

Era arrivata inaspettatamente e silenziosamente dopo che aveva scioccato i 250 regni affiliati; sarebbe dovuto essere il momento più orgoglioso della sua vita, ma…

…..

Una figura sottile con un mantello pulito che stava vagando per gli accampamenti all’improvviso percepì qualcosa. Un paio di occhi brillanti si spostarono verso una certa direzione e mormorò: “Chi? Chi è quello? Quella direzione… che sia?” Sembrava scioccato.

“Me**a!”

Woosh!

Questa figura svanì all’istante dal posto e i passanti attorno a lui non si accorse nemmeno della sua scomparsa.

…..

“Emma, vieni a dare un’occhiata! Questo abito sembra bello?”

Nella tenda centrale, la splendida ragazza indossava un lungo abito nero attillato con dei pizzi. Si girò e mostrò la sua bellezza. Il tono freddo del nero era in contrasto con la pelle color giada della ragazza, sembrava una dea impareggiabile discesa dal cielo.

“Angela, a sua maestà piacerebbe comunque, non importa cosa indossi!” Disse Emma mentre le metteva una forcina con un zaffiro tra i capelli.

All’improvviso…

“Ahia… perché mi fa così tanto male il cuore?” Angela, che stava sorridendo, all’improvviso esclamò con un’espressione addolorata: “Cosa sta succedendo? Che Alexander sia…”

La ragazza all’improvviso smise di muoversi mentre guardava verso una certa direzione con occhi pieni di preoccupazione.

…..

Fei era in una trappola mortale.

Non poteva muoversi, figuriamoci schivare o contrattaccare.

Sulla sua testa, la spada di energia stava per colpire senza pietà.

<em>’Ahahahahah!!! Se vuoi uccidermi, chiedi permesso ad un signore dell’inferno prima!’</em> Pensò Fei mentre aveva fatto una decisione.

Buzz!

Risuonò un rumore strano.

La sensazione di essere stato preso di mira e bloccato si interruppe, facendogli recuperare finalmente la libertà.

Schivare!

Questa fu la prima reazione dopo aver recuperato il controllo.

Allo stesso tempo, un enorme sfera blu apparì e sembrava che qualcosa stesse cercando di strisciare fuori da essa.

“Roar! Stupidi umani, mi state cercando?”

Un paio di braccia demoniache apparirono dalla sfera. Con un potere che non apparteneva a questo mondo, strinse la terrificante energia di spada.

Bam!

Una delle braccia esplose e sangue corrosivo dall’odore pungente cadde dal cielo.

“Roar! Maledetto umano! Come osi ferire il grande Duriel? Sei morto!”

Un mostro gridò dalla sfera blu mentre strisciava fuori. Il suo corpo sembrava una piccola montagna; era alto almeno cento metri e la sua pelle era rossa e resistente. Sembrava un enorme insetto da lontano con i suoi artigli frontali taglienti e potenti. Il suo corpo inferiore era grasso e brutto, con quattro paia di gambe corte, ma forti, che facevano presa sul terreno con fermezza. Solo la sua testa era la metà del suo corpo e striscie di spuntoni d’osso sul suo corpo lo rendevano terrificante anche senza considerare le file di denti nella sua enorme bocca.

Il mostro ruggì mentre caricava fuori dalla sfera.

Questo era un momento storico.

Uno dei quattro signori dell’inferno, Duriel, il signore del dolore che era l’ultimo boss della seconda mappa nel mondo di Diablo era arrivato nel continente di Azeroth attraverso il portale!

Fei aveva usato la sua abilità Evoca su questo signore demoniaco.

“Cos’è questo?”

L’uomo misterioso che si era rivelato nel cielo ne fu un po’ sorpreso e poi divenne serio. Per la gente del continente di Azeroth, Duriel era un’entità inspiegabile.

“Maledetto umano, come osi ferire il grande Duriel?”

L’insetto grasso gridò con rabbia. Il duro guscio sul suo artiglio destro era stato frantumato e stava ancora sanguinando. Duriel aveva sentito che era stata la persona a mezz’aria a ferirlo, così aprì le fauci e attaccò.

Sputò una terrificante energia gelida.

Era uno degli assi nella manica di Duriel: Gelo Divino.

“Sporco insetto, vuoi morire!”

L’uomo a mezz’aria sembrò essere rimasto ferito. Gridò per la furia mentre un’altra energia di spada fendette il cielo. Tagliò l’artiglio sinistro di Duriel e versò altro sangue sul terreno.

Duriel fu colto dal dolore; si rotolò per terra e sputò altra energia fredda.

“Maledizione! Questo Duriel non può ancora competere con questa persona misteriosa!”

Dopo aver visto questo, Fei capì che Duriel non avrebbe potuto fermare il nemico per molto tempo. Questo boss era stato sconfitto da lui dal suo barbaro di livello 40, così era ragionevole che non potesse competere con questo nemico.

<em>’Me**a, mi stai chiedendo di usare la mia tecnica più potente!</em>’

Fei imprecò mentre usava di nuovo Evoca. Mentre l’assassino misterioso era stato distratto da Duriel, Fei entrò nel portale blu e scomparì…

Fuga!

Nel momento in cui il portale scomparì, l’assassino misterioso uccise Duriel. Uno dei signori demoniaci che era così impressionante nel mondo di Diablo era stato ucciso come un maiale in poco tempo.

“Uh? Il re di Chambord è scomparso? Come puoi scappare dopo essere stato preso di mira dal mio sigillo?”

L’uomo sogghignò mentre rimaneva a mezz’aria e cercava il marchio che aveva posto su Fei. Tuttavia impallidì: “Cosa sta succedendo? Scomparso? Non posso percepirlo… come? Come può un piccolo guerriero a sei stelle sfuggire da me?”

L’assassino non riusciva a capirlo.

Mentre cercava più a fondo, un’altra ondata di energia apparì mentre qualcuno sfrecciava da lontano verso quest’area. La sensazione di questa energia era così potente che perfino questo misterioso assassino non poteva competere con essa.

“Oh? Questa sensazione… dovrebbe essere quello sulla montagna. Maledizione, come può essere arrivato così velocemente?”

L’espressione dell’uomo cambiò di nuovo. Senza finire la sua ricerca, sfrecciò velocemente verso le montagne Moro…

Quella potente figura dietro l’uomo non si arrese; lo seguì.
