---
title: Capitolo 243 - Talento Impareggiabile
pubDate: 2024-05-20T11:41:47.896Z
tags:
    - htk
---

Capitolo regolare,
0 capitoli in coda, 0/5
-Schadenfreude

Dentro il mondo di Diablo.

Fei rimase nella pianura fuori dal Campo delle Ranger mentre sentiva la voce misteriosa annunciare che il suo barbaro era calato dal livello 40 al 39. Dopo aver pensato a quello che era successo, sudò ancora di più.

Se non avesse evocato Duriel in tempo per farlo diventare un sacco da boxe, sarebbe stato ucciso.

Anche se non gli costava nulla evocare gli NPC del mondo di Diablo, c’erano molte restrizioni quando si trattava di mostri.

Questi limiti includevano due criteri.

Primo, i mostri che Fei poteva evocare erano quelli che erano stati uccisi da lui. Se Fei non li aveva sconfitti, non poteva evocarli.

Secondo, Fei doveva pagare usando punti esperienza; più era alto il livello del mostro, più il costo sarebbe stato alto.

Normalmente il costo non sarebbe stato eccessivo. Evocare uno Sciamano Caduto o una creatura del genere sarebbe costata solo qualche centinaio di punti. Tuttavia, evocare Duriel, uno dei quattro signori demoniaci, gli era costato 50.000 punti esperienza.

Anche se non era molto per un barbaro di livello 40 dato che aveva bisogno di milioni di punti di esperienza per salire di livello, ma Fei era appena arrivato al livello 40 con meno di 50.000 punti. Per questo era calato di un livello.

“Devo riallenarmi di nuovo.”

Dopo aver pensato al fatto che l’assassino misterioso lo stesse cercando ancora, sarebbe stato pericoloso per lui tornare nel mondo reale. Perciò, dopo essersi rilassato un po’, non tornò frettolosamente nel continente Azeroth.

Invece trovò Elena e la mandò nel mondo reale usando Evoca per dire alla sua gente che era al sicuro. Fei invece si recò alla tomba di Tal Rasha, il posto dell’ultima missione nella seconda mappa di Lut Gholein e cercò di recuperare i suoi 50.000 punti esperienza.

Così la tomba di Tal Rasha si ricoprì di nuovo di sangue.

“Chi…”

“AHAHAH…”

“Puff…”

Le grida dei mostri e dei demoni risuonarono.

Pienamente equipaggiato con oggetti di massimo livello, Fei menava fendenti mentre il sangue dei mostri copriva il suo corpo. Una densa foschia di sangue aveva formato un tornado sopra di lui e chiunque avrebbe potuto percepire il suo intento assassino da lontano.

“Pugno Gelido del Cielo… uh, come dovrei chiamare questo attacco?”

Mentre menava fendenti, energia di spada sfrecciò e colpì un Verme della Sabbia a due metri di distanza. Anche se questo attacco non sembrò danneggiare molto questo mostro corazzato, lo fece cadere privo di sensi.

Questo era l’attacco che aveva stordito il quinto cavaliere della giustizia, così Fei era riuscito a lanciarlo verso i Baci dei Serpenti di Fuoco Nero del secondo cavaliere. Normalmente era facile sconfiggere o uccidere un guerriero dello stesso livello, ma era almeno quattro volte più difficile controllare un nemico.

Il motivo per cui Fei era in grado di farlo era dovuto all’effetto dell’Abilità Stordimento.

Stordimento gli permetteva di intontire per un breve periodo un avversario, che non avrebbe potuto reagire alle condizioni esterne.

Durante il combattimento di oggi, Fei non aveva fuso completamente l’effetto dello stordimento nel suo Pugno Gelido del Cielo. Aveva Stordimento che poteva intontire l'obiettivo per un secondo, ma il quinto cavaliere era rimasto in quello stato per molto meno.

Dopo un’altra ora di combattimenti, Fei riuscì finalmente a fondere Stordimento con il suo Pugno Gelido del Cielo. Ora poteva perfino usare una tecnica simile al marchio di cristallo dei pugni usando le spade; marchi di lame sarebbero stati scagliati verso i nemici. Questo entusiasmò Fei per un po’.

“Eh, lo chiamerò il terzo colpo del Pugno Gelido del Cielo, Bimbo Dormiente! Ahah, il nome è proprio accurato.”

Dopo altre due ore.

Tink!

Un suono acuto e piacevole risuonò nelle orecchie di Fei.

Un bagliore color latte calò dal cielo e lo avvolse. Pulì all’istante tutto lo sporco e il sangue che aveva sul corpo, guarì tutte le sue ferite e gli fece recuperare tutta la salute e il mana. Fei sembrava fresco e spettacolare come se fosse rinato.

Dopo una serie di uccisioni, Fei aveva recuperato i 50.000 punti esperienza ed era salito di nuovo di livello.

“Eh, è il momento di controllare cosa sta succedendo.”

Fei smise di allenarsi per oggi.

Aveva visto quanto erano efficaci le sue abilità.

Dopo una serie di battaglie, Fei era riuscito ad usare le tecniche del Barbaro in modo più efficace nei combattimenti del mondo reale. Poteva capire le variazioni delle tecniche ed ogni aspetto del suo personaggio. In effetti il barbaro di livello 40 sotto il suo controllo infliggeva molti più danni rispetto a quelli del gioco nella sua vita precedente.

Questo era dovuto al talento straordinario di Fei.

Di recente si era reso conto che il suo talento e la sua intelligenza per quanto riguardava la coltivazione andavano oltre ogni sua comprensione.

Ad esempio, aveva usato i percorsi di energia zen della modalità Assassino per creare nuove tecniche con l’aiuto di tecniche elementari nel continente Azeroth. Prima aveva pensato di essere stato fortunato ad avere le conoscenze della sua vita precedente e del mondo di Diablo, ma si era reso conto lentamente che non era così semplice.

Il vero motivo era che in qualche modo era diventato un super genio.

Un genio impareggiabile.

Gli era stata donata una comprensione divina, capacità di osservazione e abilità creative.

Era puro talento.

Lo aveva scoperto dopo aver affrontato molti avversari potenti.

Era sicuro che il vero Alexander non era così dotato, né lo era lui nella sua vita precedente… per dirla in altri termini, il suo talento si era formato in qualche modo con il tempo dopo che era finito nel continente Azeroth.

Era davvero strano.

All’inizio Fei aveva provato inquietudine.

Era come se fosse successo qualcosa di strano, era apparso qualcosa in lui che non gli apparteneva, Fei si era sentito a disagio dopo la sorpresa iniziale. Questo era dovuto al fatto che aveva conoscenze limitate riguardo a cosa stava accadendo.

Era una tendenza umana.

Perciò Fei aveva cercato di ripensare alle sue esperienze mentre provava a capire la fonte di questo mistero.

Dopo un po’ era riuscito a trovare una spiegazione.

Dopo aver completato le missioni della prima mappa del Campo delle Ranger, aveva ottenuto tre abilità miracolose dall’altare degli antenati: Dai, Impara ed Evoca. Tra queste abilità, le prime due erano strettamente legate a questo talento inaspettato.

Quando aveva ottenuto le tre abilità, Fei non era stato così contento.

Erano abilità che non potevano aumentare la sua forza all’istante e non sembravano fiche. Per il Fei di allora, quelle ricompense sembravano appariscenti ma non erano utili come molti punti esperienza od oggetti migliori.

Ma ora sembrava che fosse stato proprio un idiota.

Cambio di talento, capacità di apprendere più velocemente e creatività in più erano veri doni! I livelli, gli oggetti e i punti abilità sembravano spazzatura in confronto!

Tre tecniche miracolose! Potevano perfino cambiare qualcosa di intangibile come il talento!

L’effetto era scioccante!

Miracoloso!

Non c’era da meravigliarsi che fossero miracolose!

Solo abilità con effetti del genere potevano essere definite tali!



