---
title: Capitolo 246 - Non sei il capo?
pubDate: 2024-05-20T14:41:47.897Z
tags:
    - htk
---

Capitolo regolare,
0 capitoli in coda, 0/5
-Schadenfreude

“Sua maestà, il signor Lampard, il signor Pierce e il signor Drogba stanno entrando nell’area degli accampamenti con le truppe. Il signor Lampard mi ha ordinato di venire prima e informarvi con il suo piccione messaggero.” Disse la guardia chinandosi su un ginocchio.

“Ahah, ottimo!” Fei rise mentre si alzava dalla sedia: “Andiamo a dare loro il benvenuto allora. Dopo che le nostre truppe si saranno radunate, vedremo come dare una lezione a chi ci ha deriso!”

Tutte le persone nella tenda si entusiasmarono mentre seguivano Fei fuori.

…

Dopo molto tempo, Lampard, Pierce e Drogba erano finalmente arrivati a San Petersburg insieme ai cinquanta poliziotti.

Il motivo per cui erano due giorni tardi era perché era nevicato molto quando erano arrivati alle montagne Moro. La neve di cinquanta centimetri aveva bloccato il percorso sottile e scivoloso e l’avevano reso più difficile da attraversare. Anche se i soldati di Chambord non erano deboli, erano stati costretti a fermarsi e aspettare che la neve si sciogliesse un po’ prima di muoversi. Alla fine avevano deciso di rischiare e superare le montagne.

Proprio come Fei e la gente di Chambord arrivata prima, i rinforzi rimasero sbalorditi da ciò che videro.

L’enorme città, le torri magiche, le undici torri del palazzo imperiale dei cavalieri, la montagna simile ad un muro difensivo di San Petersburg… Tutte queste strutture esistevano solo nei sogni di un Chambordiano campagnolo; non sapevano come potevano essere reali. Lampard si comportò normalmente forse per via del suo passato misterioso. Ma Pierce, Drogba e i 75 soldati rimasero a bocca e ad occhi spalancati, senza parole.

“Solo il re Alexander è degno di controllare questa grande città!” Drogba aprì la bocca e disse qualcosa di scioccante e offensivo.

Pierce impallidì mentre gli metteva velocemente una mano sulla bocca.

Anche l’espressione di Lampard cambiò. Si girò e disse: “Farai meglio a controllare di più la bocca. Sai quanti guai avresti causato per sua maestà se l’avesse sentito qualcun altro?”

L’uomo robusto si grattò la testa e annuì velocemente.

Anche se Drogba di solito era imprudente, Lampard era stato come un fratello per il sovrano precedente ed era ancora il numero due subito dopo Fei. Tutti a Chambord gli portavano rispetto nonostante non avesse titoli formali.

La parte della montagna che era di fronte a San Petersburg era molto più piatta. Presto arrivarono al confine dell’area degli accampamenti.

“Fermi! Chi siete? Scendete dai vostri cavalli!!” Il confine esterno dell’accampamento era strettamente sorvegliato. Non appena i soldati imperiali videro il gruppo, li avvertirono.

Mancavano meno di quattro giorni dall’inizio della competizione. Qualsiasi regno che fosse mancato alla competizione senza ricevere il permesso sarebbe stato accusato di tradimento. Perciò tutti e 250 i regni affiliati si erano già sistemati nell’area degli accampamenti. Dato che molte figure influenti erano state assassinate oggi, Lampard e gli altri appena arrivati sembravano davvero sospetti. Prima che la loro identità venisse verificata, i soldati imperiali non avrebbero battuto la fiacca. Circondarono il gruppo come se fossero dei nemici.

Lampard fu sorpreso nel vedere questa reazione. Fece un segno e ordinò a tutti di scendere dalle loro cavalcature.

“Devono essere collegati in qualche modo agli assassini! Arrestateli tutti…” Gridò all’improvviso un capitano quando vide le armature potenti ma misteriose e le Bestie Ruggenti del Fuoco di livello quattro. Era diventato avido e voleva tenersele per sé.

Eventi come questo erano successi molte volte oggi. Arrestare gli assassini era una scusa per radunare soldi per questi ufficiali militari.

La corruzione dell’impero era così grave che vicende del genere sembravano normali per tutti.

“Aspetta, dev’esserci qualche malinteso. Non siamo assassini, siamo le truppe di un regno affiliato che era già qui.” Spiegò velocemente Lampard.

Tuttavia il capitano non lo ascoltò. Spronò i soldati e gridò: “Non lasciatene scappare nemmeno uno! Arrestateli tutti! Prendete tutto il loro equipaggiamento e le loro cavalcature. Uccidete chiunque osi resistere!”

Dopo aver sentito questo, i soldati imperiali capirono cosa desiderava il capitano. Risero ferocemente mentre brandivano le loro armi e si avvicinarono.

Lampard si accigliò.

Aveva già capito la situazione vedendo lo sguardo del capitano e percependo l’atmosfera. Stava cercando di trovare un modo per risolvere il problema.

“Come osate?” Sia Pierce che Drogba si infuriarono. Pierce gridò con rabbia: “Proveniamo da un regno affiliato e siamo qui per partecipare alla competizione! Chi sei tu? Come osi provare ad arrestarci come criminali?”

Il capitano si limitò a sogghignare e non disse nulla in risposta. Si limitò a sollecitare i soldati.

“Non credo che tu possa farlo!” Gridò anche Drogba.

Afferrò l’enorme ascia dal contenitore sulla sua cavalcatura e si fece avanti. Emanava un’aura pericolosa e fece irrigidire per un secondo i soldati che si stavano avvicinando. Gli uomini guardarono il capitano con esitazione. Questa persona sembrava troppo feroce! Solo l’enorme ascia alta quanto una porta arrivava ad almeno cinque-seimila libbre e la portava come se fosse una pagliuzza di fieno!

“Osate resistere?” Il capitano sogghignò e disse: “In questo momento l’area dell’accampamento è circondata da tre legioni di battaglia e ci sono più di centomila soldati! Come osate puntare le armi contro i soldati dell’impero? Attaccate pure! Uh! Quando vi arresteranno, anche il vostro re sarà punito dal fuoco dell’esecuzione!”

Lampard si accigliò ancora di più sentendo questo. Si girò verso le truppe e scosse la testa.

Non erano spaventati dalle legioni, ma non volevano causare guai a Fei. Per loro, il motivo per cui il loro sovrano voleva fare progredire Chambord e ne aveva aumentato la forza era per brillare in questa competizione e ottenere più benefici possibili per la città. Perciò non volevano che la loro imprudenza rovinasse i piani del re.

“Mettete giù le armi e lasciate che ci leghino.” Decise Lampard.

Sia Pierce che Drogba sbuffarono e riposero le loro armi, erano davvero infuriati. Anche i poliziotti e i cavalieri dello Zodiaco ubbidirono. Dopo aver visto questo, i soldati imperiali si precipitarono verso di loro e legarono tutti come un branco di lupi. Chiunque osasse resistere un po’ veniva picchiato. Tuttavia i Chambordiani si trattennero; erano disposti a morire per il loro re, figuriamoci tollerare questa vergogna.

Il capitano sogghignò e si avvicinò. Diede una pacca alla faccia di Drogba e rise: “Stupido, non eri così rumoroso? E ora? Ahah, vedrai cosa significa provare rimpianto… Togliete le loro armature!”

I soldati imperiali si fecero avanti e cercarono velocemente di togliere le armature ai soldati, questo equipaggiamento aveva proprio attirato molta attenzione.

“Fermi! Banditi! Queste sono le armature che il nostro re di Chambord, il re Alexander, ci ha donato come ricompensa! Non pensare nemmeno di togliermela finché sono ancora vivo!”

Drogba e gli altri non poterono più resistere alla rabbia. Da quando avevano indossato le armature, non le avevano tolte per tutto il viaggio. Le adoravano così tanto che le avrebbero pulite e oliate regolarmente. Volevano tutti conquistare onore e gloria per il loro sovrano durante la competizione, e non avrebbero mai osato lasciare che questi sporchi soldati imperiali le prendessero.

“Ahahah, allora vi uccideremo… Dati in ricompensa da qualche re sconosciuto di Chambord? Bleah!” Il capitano scoppiò a ridere. Tuttavia presto si accorse che i soldati imperiali attorno a lui avevano rivelato espressioni terrorizzate. Improvvisamente gli venne in mente qualcosa e, dopo aver balbettato per un bel po’, chiese: “Cosa? Chi ha detto cosa? Quale re? Chambord? Il re di Chambord?”

Era sbigottito.

Un brivido gli risalì su per la schiena e scioccò il suo cervello e non poté trattenersi dal tremare incontrollabilmente.



