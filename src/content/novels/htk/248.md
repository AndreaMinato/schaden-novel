---
title: Capitolo 248 - Visita Notturna alle Montagne Moro
pubDate: 2024-05-20T16:41:47.897Z
tags:
    - htk
---

Capitolo regolare,
0 capitoli in coda, 0/5
-Schadenfreude

Quella notte ci fu un’enorme festa.

Il fuoco illuminò il cielo notturno. Anche se le stelle erano vuote a causa del coprifuoco stabilito da entrambi i principi, c’era un’atmosfera rumorosa e animata nell’accampamento. Falò, vino, carne arrostita, musica, incontri di lotta libera… i Chambordiani stavano esprimendo liberamente la loro gioia e il loro entusiasmo.

Sia il giovane sovrano di Byzantine che la sua fidanzata si presentarono ai festeggiamenti. Quando avevano porto visita a Chambord questo pomeriggio, erano stati invitati da Angela. Perciò si erano assicurati di venire prima. Tuttavia, a causa del coprifuoco, dovevano rimanere nell’accampamento di Chambord per la notte.

Dopo il duello nel palco della spada, molti erano venuti a sapere del rapporto tra Byzantine e Chambord. Non erano sorpresi di vedere Constantine e la sua fidanzata.

Tuttavia alcuni si presentarono inaspettatamente.

La maggior parte erano persone di altri regni affiliati o rappresentanti di importanti organizzazioni influenti che volevano entrare nelle grazie di Chambord. Molti erano già venuti durante il giorno; i loro doni avevano formato una piccola montagna nella tenda centrale. Ma dato che Fei non era presente allora a causa del tentativo di assassinio, molte persone avevano pagato a caro prezzo dei lasciapassare a tempo limitato per conoscere meglio il sovrano.

“Alla salute! Per il dio della guerra!” La gente brindava.

“Alla salute del re di Chambord! Puoi essere definito come il sovrano numero uno tra tutti i regni affiliati e sarai il guerriero numero uno in futuro… Nemmeno diventare un Grande Guerriero è un obiettivo impossibile!” Un anziano nobile vestito in modo elegante si alzò e brindò. All’istante anche le persone attorno alzarono la loro coppa di vino e fecero lo stesso.

Poi guardarono tutti Fei in risposta.

“Al dio della guerra e alla nostra amicizia!” Rispose Fei e poi tracannò il vino nella sua coppa.

“Al dio della guerra e alla nostra amicizia!” Dopo aver visto la sua reazione, anche tutti gli ospiti bevvero.

L’immagine da lupo pazzo che Fei aveva creato sul palco umiliando dean e la famiglia Beag di fronte a decine di migliaia di spettatori aveva spaventato molte persone, temevano che questo sovrano fosse imprudente e non sapesse come controllarsi. Tuttavia adesso erano molto più a loro agio, il sovrano almeno era stato in grado di mostrare cortesia nei confronti di tutti gli ospiti.

Presto i festeggiamenti raggiunsero l’apice.

Tutti gli ospiti usarono questa opportunità per presentare i loro doni; parlarono con Fei e comunicarono gli intenti benevoli dei loro re.

Fei chiacchierò amichevolmente con queste persone; l’imprudenza che aveva rivelato durante la battaglia non c’era più. Era vestito di nero e, accanto a lui, Angela indossava un vestito bianco; insieme sembravano una coppia perfetta.

Anche molte persone nell’esercito di Chambord furono lusingate.

Persone come Cech, Lampard, Pierce, Drogba, Oleg e Torres furono accerchiate da persone che espressero la loro ammirazione e presentarono dei doni. Influenzati dalla mentalità “avida” del loro re, accettarono tutti i regali senza esitazione. Anche i quattro orfani della Porta delle Sorgenti Termali furono trattati molto bene. Nonostante non avessero molto potere e non avessero posizioni ufficiali, erano discepoli del re. In realtà erano diventati le persone più popolari tra gli ospiti, forse era perché pensavano che fossero più ingenui visto che erano bambini.

Vedendo tornare Fei al suo posto, il vecchio Zola si avvicinò e gli sussurrò: “Sua maestà, mi sono dimenticato di dirle qualcosa prima, colpa mia!”

Fei fece un cenno e una forza invisibile circondò lui e Zola, ogni suono fu isolato.

“Cosa vuoi dirmi?”

Fei gli fece gesto di sedersi accanto a lui. Le informazioni che Zola riteneva importanti dovevano essere serie.

“Circa quindici minuti dopo il duello, sono risuonati dei tuoni tra le montagne Moro lontane. Alcuni hanno riferito di aver visto qualcosa di inimmaginabile, alcune montagne sono crollate e scomparse. Si dice che le enormi increspature di energie sono apparse nelle montagne Moro e che il livello di energia è di gran lunga superiore a quello stellare.
Se non sono state due bestie demoniache di massimo livello a combattere, devono essere stati due maestri… I rumori sono continuati per altri quindici minuti prima di calmarsi. Per qualche motivo, Zenit ha reagito velocemente. Molti guerrieri sono stati mandati a mettere in sicurezza l’area e hanno posto enormi barriere per impedire che l’energia residua si diffondesse attorno. Molti nell’accampamento dicono che un assassino di class lunare sia stato scoperto e ucciso dal Grande Guerriero Krasic…”

Le notizie sorpresero molto Fei.

…..

Era mezzanotte, la luna era sorta nel mezzo del cielo.

I festeggiamenti così rumorosi che l’intero accampamento poteva sentirli alla fine terminarono.

La gente iniziò a riposare e a dormire.

L’area era diventata tranquilla e la luce della luna illuminava la superficie del continente. Il solo suono che si poteva sentire erano le bandiere che svolazzavano nel vento.

Allo stesso tempo…

Un’ombra sfrecciò all’improvviso dalla tenda centrale e si diresse verso le montagne Moro.

Questa figura era così leggera e veloce che non faceva nessun rumore. Sotto la copertura dell’oscurità, nessuno dei soldati imperiali di pattuglia la scoprirono. In meno di cinque minuti, la figura schivò tutti i perlustratori e scomparì tra le montagne Moro.

Dopo venti minuti.

“Dovrebbe essere qui. Posso percepire un po’ di energia… Eh? Quello è… il luogo dov’è avvenuta la battaglia?” Fei guardò lontano, dal picco di una delle colline.

Ciò che poteva vedere era un’enorme fossa ampia più di cinque chilometri quadrati e c’erano rocce di ogni dimensione al suo interno; era chiaro che quelle pietre fossero parti di montagne in passato. Esaminandola da più da vicino, Fei scoprì che c’era sabbia attorno alla fossa, erano rocce polverizzate da potente energia. Da questo Fei capì che era dovuto ad uno scontro tra esperti e non tra bestie demoniache.

“Uff…” Fei sussultò mentre esaminava la situazione: ‘<em>Distruggere le montagne che coprono un’area di cinque chilometri quadrati… i guerrieri stellari non sono in grado di farlo… Entrambe le parti dovevano essere stati guerrieri d’élite lunari, ma è difficile capire se fossero al livello della Luna Nuova, della Luna Crescente, della Mezzaluna o della Luna Piena!”

Fei non era ancora sicuro dell’identità dei due esperti, ma in qualche modo gli venne in mente la persona che aveva provato ad assassinarlo oggi. Il suo intuito gli suggeriva che uno di loro doveva essere quell’uomo misterioso.

“Devo avvicinarmi!”

Fei voleva scoprirlo, così scattò verso la fossa in modalità Assassino. Dato che aveva tracannato una pozione della Stamina prima di lasciare l’accampamento, era molto più veloce del normale.

“Eh? Aspetta, una formazione magica!”

L’espressione di Fei cambiò.

Percepì ondate di potere magico di fronte a lui. Era così terrificante che sembrava un buco nero caotico. L’energia roteò e tutto di fronte ad essa era stato fatto a pezzi. L’assassino di livello 36 di Fei non era abbastanza forte da affrontare questa energia; era stato fortunato ad averla percepita prima di avvicinarsi, così era riuscito a scattare velocemente all’indietro per evitare la morte.

Boom! Boom! Boom!

Un potere magico dell’elemento fuoco eruttò e tutte le rocce che Fei aveva calpestato si trasformarono in lava mentre una marea di fuoco apparve dal nulla.

Fei si fermò a venti metri di distanza mentre si batteva il petto. Se la sua velocità di reazione non fosse aumentata in modalità assassino, sarebbe stato lui a trasformarsi in lava.

Solo il fuoco era più potente di un guerriero a sei stelle.


