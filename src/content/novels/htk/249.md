---
title: Capitolo 249 - Una scoperta sorprendente
pubDate: 2024-05-20T17:41:47.897Z
tags:
    - htk
---

Capitolo regolare di ieri,
0 capitoli in coda, 0/5
-Schadenfreude

Fei divenne subito più cauto. Sapeva che queste formazioni dovevano essere state create da maghi di alto livello di Zenit.

Fei passò alla modalità Incantatrice e si avvicinò lentamente ad una delle barriere. Poi chiuse gli occhi e cercò di percepire gli elementi magici nell’aria.

Grazie al potenziamento dei Trucchi di Arcanna di settimo livello, il suo personaggio adesso era al livello 39 ed era potente quasi quanto il barbaro di livello 40. In questa modalità, la sensibilità agli elementi del fuoco, dell’acqua e del fulmine erano di gran lunga superiori ai maghi di questo mondo. Specialmente dopo che l’osceno vecchio Cain aveva scoperto le somiglianze e le differenze tra la magia del mondo reale e quello di Diablo, la comprensione di Fei riguardo alle formazioni era ad un livello semi-professionale. Dopotutto aveva appreso molto da Akara e Cain.

Con la sua percezione e la sua comprensione, Fei riuscì a tracciare lentamente la magia dell’elemento fuoco dopo aver percepito com’era stata creata la formazione.

“Questa è una formazione difensiva a sei stelle dell’elemento fuoco… ci sono… quarantacinque percorsi… Eh? Aspetta, quarantasette. Che tecnica avanzata. Mi ha quasi ingannato!”

Fei divenne sempre più sorpreso mentre osservava la formazione da vicino. Il creatore di questa formazione era ad un altro livello.

Nonostante potesse comprendere come funzionava, non avrebbe potuto ricrearla con le sue attuali capacità.

Comprendere e creare erano due questioni completamente separate.

<em>’...Eh, ce ne sono altre. Una… due… cinque… dieci… Ci sono più di quindici formazioni di varietà diverse? Proteggono completamente quest’area… Che grande investimento. Per completarle tutte sono necessari più di sei maghi ad almeno sei stelle e molte gemme magiche. Eh? Perché l’impero vuole proteggere questo posto? Temono che qualcuno possa scoprire qualcosa?’</em>

Fei pensò a molte ipotesi.

<em>’Ci sono dei segreti tra i detriti?’</em>

Fei dedusse che sarebbe dovuto entrare nel campo di battaglia per scoprire altro.

Era una fortuna che non ci fossero altre protezioni in questo luogo. Pareva che chi aveva il compito di proteggere questo posto non avesse lasciato nessun guerriero o mago qui. Inoltre c’erano molte bestie demoniache tra le montagne Moro, così a volte avrebbero attivato le formazioni magiche. Perciò nessuno sarebbe venuto a controllare dopo che Fei ne avesse messa in moto una.

Dopo aver camminato attorno al campo di battaglia con attenzione, Fei trovò l’anello più debole tra le formazioni magiche. Trascorse più di venti minuti ad esaminarle e a scomporle mentalmente. Esaminò con attenzione ogni percorso di energia… Infine i suoi occhi brillarono quando trovò un modo per attivare la formazione.

La teoria era semplice.

Le formazioni magiche per Fei erano come circuiti elettrici complicati. Ogni via era come un filo e insieme creavano un sistema complesso. Ma se Fei fosse riuscito a schivare questi “collegamenti elettrici” ed evitare di rimanere folgorato, li avrebbe potuti superare. Per i maghi, individuare ed evitare tutti i percorsi magici era molto difficile, ma non era impossibile per Fei che poteva attivare la modalità Incantatrice visto che i “fili” non erano densi.

La formazione elementale dell’acqua a sei stelle: la Rabbia del Ghiaccio, era abbastanza semplice da superare per Fei.

Fei si calmò, si ricompose e si concentrò. Poi si avvicinò lentamente in punga di piedi come un artificiere che stava percorrendo un campo minato. Stava camminando in modo strano e casuale; sembrava ubriaco. Avrebbe fatto un passo avanti, tre indietro, si girava a sinistra, saltellava…

Se il mago che aveva creato questa formazione l’avesse visto, sarebbe rimasto scioccato.

I movimenti e il tempismo di Fei erano perfetti per evitare ogni percorso di energia nel momento giusto. Se fosse stato più lento o più veloce, o se avesse preso l’angolazione sbagliata, avrebbe attivato l’intera formazione.

Era una danza pericolosa.

Sembrava che stesse avendo un incontro ravvicinato con il cupo mietitore.

Alla fine superò la formazione in circa un’ora.

Nel frattempo era riuscito a schivare accuratamente i percorsi di energia complicati e pericolosi; era un nuovo primato nel continente Azeroth. Dopotutto nessuno aveva mai compiuto un’impresa del genere prima.

“Maledizione… uh…”

Fei si sedette a terra ad ansimare pesantemente. Il sudore copriva la sua fronte, sembrava che fosse uscito dall’acqua. Era così stanco che aveva la sensazione che la sua testa venisse infilzata da numerosi aghi non appena usava il cervello.

Era stato ancora più stancante di quando aveva combattuto contro i quattro cavalieri della giustizia.

Negli ultimi sessanta minuti, Fei aveva dovuto concentrarsi e assicurarsi di essere perfettamente coordinato… Rimanere sotto così tanta pressione per un’ora era ancora più impegnativo che lottare contro un esercito per un mese. Se le tecniche di Fei non fossero provenute dal mondo di Diablo, probabilmente non sarebbe riuscito a resistere nemmeno per dieci minuti.

L’esaurimento di energia spirituale lo rese davvero assonnato. Aveva la sensazione di aver finito le sue riserve limitate.

“Devo riprendermi per un momento!” Fei non sentì nessun sollievo anche dopo aver tracannato una bottiglietta di pozione curativa e del mana. Invece si sedette a terra e usò i metodi descritti nel libro che gli aveva dato Akara per aumentare la sua energia spirituale.

L’energia spirituale era un argomento davvero interessante.

Durante la sua vita precedente, le abilità del personaggio dell’Incantatrice dipendevano solo dal mana. L’energia spirituale di Fei non era aumentata da quando era entrato nel continente Azeroth. Per questo, poteva rimanere nel mondo di Diablo solo per quattro ore al giorno. Dopo che Fei aveva ottenuto la pergamena viola dagli antenati nel Campo delle Ranger, era riuscito a fare qualche progresso nonostante la sua lentezza. Con del duro lavoro e costanza, Fei pensava che un giorno sarebbe riuscito a vivere nel mondo di diablo per 24 ore se avesse voluto.

Dopo venti minuti.

“Fiuuu!”

Fei aprì gli occhi e sospirò. Tutta la sua fatica era sparita.

“Eh, mi sento molto meglio… Ugh?” Ne fu un po’ sorpreso. Aveva scoperto che la sua energia spirituale era aumentata molto! Era passato dal livello 200 al 210 dopo questa meditazione… I progressi che aveva fatto in 20 minuti erano di gran lunga superiori a tutto il lavoro che aveva fatto nel Campo delle Ranger.

‘<em>Cos’è successo?’</em>

Pensò Fei.

C’era solo una spiegazione: aveva usato tutta la sua energia spirituale quando aveva superato la formazione, in questo stato, era riuscito a fare più progressi usando i metodi della pergamena viola.

Dopo averci pensato, gli occhi di Fei brillarono.

Si era reso conto che era una grande tattica e avrebbe potuto aumentare all’impazzata la sua energia spirituale. In questo modo sarebbe potuto rimanere per più tempo nel mondo di Diablo e sarebbe migliorato ancora più velocemente! Sembrava che il suo obiettivo di diventare un guerriero d’élite di classe lunare fosse possibile.

La scoperta era arrivata inaspettatamente.

Fei si calmò lentamente dopo questa deduzione.

Passò alla modalità barbaro e iniziò a camminare con attenzione attorno al campo di battaglia.

Il terrificante potere residuo stava ancora divampando nell’aria, erano le onde d’urto di energia dei due guerrieri. Questa forza stava attraversando lentamente l’area come le onde di un oceano… Fei presto fece un po’ di scoperte: tra i due poteri da guerriero distinti, uno apparteneva all’assassino misterioso che aveva cercato di ucciderlo.



