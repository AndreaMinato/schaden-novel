---
title: Capitolo 252 - Li devi annientare
pubDate: 2024-05-20T20:41:47.898Z
tags:
    - htk
---

Granello, soprannominato “Barba Rossa”, era uno dei seguaci chiave del secondo principe Dominguez; controllava più della metà dell’esercito della pattuglia imperiale.

Anche se quest’uomo dall’aspetto duro non aveva l’influenza e l’intelligenza di Paris, era una figura piuttosto importante a San Petersburg visto che aveva energia elementale a cinque stelle e ottime capacità relazionali. Era tecnicamente solo al di sotto di Paris in termini di posizione gerarchica e molti nella capitale l’avrebbero salutato con rispetto.

La gente a San Petersburg si era già dimenticata di quando questo Barba Rossa era entrato in politica.

Il solo aspetto che potevano ricordare era come quest’uomo duro al comando del secondo principe era stato convocato nuovamente a San Peterburg dall’imperatore Yassin; allora, molti ministri si erano opposti al ritorno del secondo principe che aveva ancora l’identità di un bastardo. Allora questa guardia che stava dietro Dominguez non aveva attirato l’attenzione di nessuno; dopotutto perfino il secondo principe allora era stato sottovalutato da molte persone.

Sei anni fa, c’erano undici legioni principali a Zenit.

Il comandante dell’undicesima legione aveva deriso il secondo principe che era appena tornato a San Petersburg da meno di un mese ad una festa; stavano litigando per una splendida schiava. Ciò che la gente ricordava era come la guardia dalla barba rossa aveva decapitato questo comandante ubriaco per proteggere il suo padrone e da allora tutti iniziarono a ricordarsi di lui.

Quel colpo aveva fatto scomparire una legione di 50.000 soldati.

Nessuno sapeva che intenzioni avesse avuto l’imperatore Yassin allora, ma questa guardia che aveva ucciso un comandante non fu punita; invece fu ricompensata dall’imperatore tre giorni dopo per aver protetto con coraggio il suo padrone e lo aveva promosso. Dopodiché, Barba Rossa presto ottenne il controllo della pattuglia imperiale e divenne la seconda figura più temuta sotto Dominguez.

Naturalmente la persona che incuteva più timore era la schiava per cui avevano litigato; era Paris.

Dopo un anno, la gente nella capitale aveva iniziato a riferirsi a lei come “Donna Demoniaca”.

A San Petersburg, la “Donna Demoniaca” Paris era la sola che poteva competere con il Dio della Guerra di Zenit Arshavin e la Dea dell’Intelligenza Tanasha.

La famiglia del comandante dell’undicesima legione inoltre fu messa sotto pressione dai suoi nemici e l’imperatore Yassin lo ignorò. Presto quella famiglia scomparì. Dopo quell’incidente, la gente capì una cosa; l’imperatore Yassin teneva molto al suo secondo figlio! E non era impossibile che desse il trono a lui!

Da allora, Dominguez diventò una delle figure più influenti a Zenit con l’aiuto di Barba Rossa e della Donna Demoniaca, e il solo rivale di Arshavin per la lotta per il trono. Per questo, molte famiglie nobili a San Petersburg si erano alleate con lui.

…..

Oggi, per ordine di Paris, Barba Rossa aveva aiutato personalmente Fei e i suoi uomini ad entrare San Petersburg.

Lo aveva fatto sia per assicurarsi che il piano filasse liscio, sia perché Granello era incuriosito da Fei. Voleva vederlo di persona; che tipo di uomo era questo re, che osava combattere contro chiunque. Un drago nascosto che stava per spiccare il volo? O una lucertola che poteva sputare un po’ di fuoco.

Ora Granello lo sapeva.

Naturalmente Fei non aveva idea che questa guardia dalla barba rossa e l’aspetto normale fosse lo spaventoso Barba Rossa che controllava la pattuglia imperiale; la rete di informazioni del vecchio Zola gli aveva riferito solo della sua esistenza.

Dopo aver espresso la sua gratitudine, Fei non esitò a chiedere cortesemente loro di andare.

Granello non si arrabbiò; se ne andò con i suoi uomini in modo amichevole.

Dopodiché, solo Lampard, Cech, Torres, Oleg, Pierce, Drogba e gli altri tre Cavalieri dello Zodiaco rimasero nella stanza, naturalmente c’era un uomo con un occhio solo con le gambe e le braccia spezzate e la bocca tappata.

Era uno dei sei migliori guerrieri della Lama di Sangue; era stato catturato da Fei un po’ di giorni fa all’accampamento di Byzantine.

In confronto a venti giorni fa, quest’uomo sembrava molto più magro, ma aveva ancora uno sguardo feroce. Fei poteva immaginarsi che questo guerriero lo odiasse proprio.

Fei rimosse il tessuto dalla bocca dell’uomo con un calcio e sogghignò con intento omicida:
 “Ho detto che ti farò vedere come distruggerò la Lama di Sangue. Il giorno fatidico finalmente è arrivato. Non ti lascerò aspettare troppo a lungo!”

L’uomo iniziò a dimenarsi e a gridare:

“È inutile, nessuno verrà a salvarti…” Disse istintivamente Fei. Dopodiché ebbe la sensazione che potesse essere frainteso in qualcosa di osceno, così aggiunse velocemente: “Questa stanza è stata già ricoperta da formazioni che isolano il suono. Anche se distruggessi tutto qui, i tuoi compagni non lo sentirebbero!”

“Re di Chambord, non sopravvalutarti. Ci sono moltissimi guerrieri potenti nella Lama di Sangue e siamo sostenuti da una delle superpotenze di Zenit, la famiglia Fellon. Che può farci un piccolo regno affiliato di sesto livello?” Dopo aver compreso la situazione, lo sguardo dell’uomo si tinse di disperazione. Tuttavia le sue parole sembravano ancora più feroci.

<em>Pia!</em>

Il duro Drogba fu diretto e forte. Aveva spaccato la faccia all’uomo facendo schizzare sangue ovunque. La sua mandibola si frantumò.

Fei invece passò alla modalità Barbaro e una grande forza potenziò il suo corpo.

Un momento dopo il suo viso cambiò colore. Percepì che c’erano molti potenti guerrieri attorno al quartier generale della Lama di Sangue. C’erano quattro o cinque gruppi, e sembravano provenire da organizzazioni diverse; stavano tutti aspettando qualcosa.

“Devono essere gli uomini con cui Paris è scesa a patti. Vogliono usarmi per annientare la Lama di Sangue e dividersi le sue ricchezze.”

Fei ci pensò e si rese conto che era una rara opportunità.

“Stavolta nessuno ha bisogno di trattenersi. Sfoderate tutta la vostra forza e usate gli equipaggiamenti dello Zodiaco quando necessario! Ho bisogno che blocchiate ogni possibile uscita dal loro quartier generale e che non vi lasciate scappare nessuno! Gliela faremo pagare per ciò che hanno fatto a Chambord!”

Le parole assassine e dirette di Fei risuonarono nelle orecchie di tutte le persone nella stanza.

…..

“Capo, abbiamo capito. Il re Alexander di Chambord è coinvolto nell’assassinio della squadra di cattura degli schiavi a nord ed è stato lui ad uccidere i nostri compagni nell’accampamento!”

Le pietre brillanti del palazzo erano illuminate dalle torce, numerose ombre si muovevano mentre i fuochi sfarfallavano.

“Il sovrano Alexander di Chambord… quel piccolo capo di un regno affiliato di sesto livello che ha sconfitto i Cavalieri della Giustizia? Uh… se è davvero lui, allora la situazione potrebbe diventare un po’ caotica…” Un uomo di mezz’età che indossava un mantello blu scuro fatto da pelle di Bestia Demoniaca rifletteva mentre sfregava i braccioli del trono su cui era seduto; il trono era decorato da due statue di leoni.

“Secondo le informazioni che abbiamo radunato dal regno di Blackstone, forse è perché abbiamo catturato troppi schiavi che provenivano da Chambord.”

“Entrare in ostilità con noi a causa di un po’ di schiavi? Che motivo stupido… Sembra che questo re di Chambord sia davvero ingenuo. È un idiota! Non c’è da meravigliarsi che abbia fatto arrabbiare metà dei Cavalieri della Giustizia… Eh, anche se un uomo del genere diventasse molto forte, non riuscirebbe a fare niente di che. Sembra che l’ho sopravvalutato…” L’uomo sul trono si rilassò.

“Ha ragione capo. Questo re di Chambord è uno zoticone che prima o poi si farà uccidere!”

“Secondo me è una povera anima usata da altre persone. Sembra tirannico ora, ma lo sistemeranno!”

“Eheh, conquisterò personalmente quel piccolo regno con la mia squadra e mi vendicherò per i nostri fratelli!”

“La famiglia Fellon voleva davvero reclutare quell’idiota, credo che dovremmo mandare qualcuno all’accampamento di Chambord e chiedergli perché ha ucciso i nostri uomini. Se non può darci una risposta soddisfacente… Eheh, possiamo uccidere un po’ di chambordiani. Gli faremo capire che non può proteggere tutti anche se è forte.”

Tutti i membri della Lama di Sangue risero con il loro capo. Iniziarono a gridare e a deridere Fei; la pressione che incuteva il giovane sovrano sembrava essere scomparsa.



