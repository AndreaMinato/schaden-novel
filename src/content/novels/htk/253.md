---
title: Capitolo 253 - L’Assedio del Diavolo Mascherato
pubDate: 2024-05-20T21:41:47.898Z
tags:
    - htk
---

L’uomo di mezz’età della Lama di Sangue sorrise.

Anche se sapeva che la situazione non era rosea, poteva capire che il re di Chambord non era un tipo capace di trattenere le proprie emozioni. Questo lo fece sentire meno minacciato da questo sovrano.

Tuttavia non sapeva che Granello, l’uomo con la barba rossa famoso per le sue capacità di valutazione, era giunto ad una conclusione completamente opposta.

L’ottimismo riempiva la sala.

Poi, mentre tutti i membri della Lama di Sangue erano estremamente sicuri di loro…

Boom!!!

Ci fu un terremoto e un forte rimbombo simile all’impatto di una meteora dal cielo. Assomigliava ad un’apocalisse.

“Cos’è successo?” Il capo della Lama di Sangue si alzò e uscì dalla sala con gli altri. Volsero gli sguardi verso la fonte del rumore con espressioni incupite.

Scie di fuoco erano apparse di fronte ai loro occhi.

Le fiamme erano brillanti come fuochi d’artificio di notte.

Tuttavia nessuno di loro poté apprezzare la bellezza del fuoco. Le fiamme spietate stavano divorando le proprietà e le strutture della Lama di Sangue.

“Ahah, arriva la vostra punizione! Sta per avvenire un massacro! Da stasera la Lama di Sangue non esisterà più!”

Un ruggito tonante riecheggiò nell’area e quasi ruppe i loro timpani.

“Chi sei? Come osi venire qui? Togliti dalle palle!”

Mentre i suoi compagni si radunavano sul posto, il capo si infuriò; fiamme di rabbia danzavano nei suoi occhi mentre l’energia blu chiaro da guerriero eruttava dal suo corpo. Fece dei cenni e la forza gelida si scatenò e soppresse le fiamme. Il suo temperamento mostrava chiaramente che era lui a comandare qui.

“Fuori dalle palle!”

Un’ombra sfrecciò tra la folla veloce come un fulmine e atterrò sulla statua di pietra di un guerriero alta più di venti metri.

C’era un’energia mistica sotto i piedi di questa persona e lasciava una scia di fiamme ovunque passasse. La statua su cui stava iniziò a prendere fuoco, mentre l’uomo sopra era rimasto tranquillo con il suo mantello rosso che svolazzava al vento. Sotto indossava una misteriosa armatura metallica e teneva anche un enorme bastone lungo più di 180 centimetri.

Sembrava che si stesse fondendo con le fiamme.

Sorprendentemente non stava bruciando. Anche i suoi lunghi capelli neri svolazzavano al vento e si mischiavano con l’oscurità, facendolo sembrare un diavolo uscito dall’inferno.

Aspetto ancora più terrificante era il fatto che indossava una maschera. Era molto vivida e nascondeva perfettamente ogni dettaglio del suo volto. Tuttavia sulla fronte della maschera c’era uno spesso corno nero che puntava verso l’alto e rifletteva una luce terrificante.

“Chi sei tu?”

Dopo aver percepito l’enorme ondata di energia magica e l’intenso intento omicida che proveniva da quest’uomo misterioso, il capo della Lama di Sangue mostrò un’espressione solenne. Era chiaro che fosse un avversario terrificante, che non se ne sarebbe andato a meno che uno di loro non fosse stato ucciso.

<em>Woosh! Woosh! Woosh!</em>

Ciò che ricevette in risposta fu una raffica di più di una decina di palle di fuoco con un diametro superiore a 20 centimetri.

Non aveva pronunciato un incantesimo, né aveva emanato energia magica! Con un cenno del bastone, l’uomo aveva evocato dal nulla le palle di fuoco che colpirono i suoi compagni che erano sulle scale.

“Tu… muori!” Il capo della Lama di Sangue si infuriò.

L’energia blu gelido si accese ancora di più mentre ondeggiava le mani. Scie di forza andarono incontro alle palle di fuoco a mezz’aria.

<em>Bam! Bam!</em>


La collisione del fuoco e del ghiaccio rimbombò come un tuono.

Le palle di fuoco erano formate da un incantesimo strano, ma terrificante. Anche la scintilla più piccola avrebbe appiccato incendi dove atterrava. Come se fosse stato tutto ricoperto d’olio, gli edifici del quartier generale iniziarono a bruciare in pochi secondi. L’intera sala fu trasformata in un inferno vivente e i mercenari ululavano cercando di spegnere il fuoco.

Questo era il potere di un mago.

In uno scontro diretto, i maghi sarebbero stati in svantaggio contro guerrieri dello stesso livello. Tuttavia il raggio d’azione e i danni che potevano provocare erano superiori rispetto a quelli dei guerrieri.

Questo era il motivo per cui Fei aveva scelto di usare la modalità dell’Incantatrice prima.

Il diavolo con la maschera sulla statua era Fei. Aveva usato l’abilità Vampata per bruciare tutto quello che calpestava, poi aveva usato Dardo Infuocato per ridurre la sala principale della Lama di Sangue in un mare di fiamme.

Sarebbe stata una notte assassina.

Il momento perfetto per purificare i mali commessi da questi peccatori usando il fuoco.

Questo era il solo modo per calmare le anime innocenti dei chambordiani e di altre persone inermi che erano state uccise da questi mercenari.

“Spegnere il fuoco prima… mi occuperò io di lui!”

Il capo della Lama di Sangue fece subito una decisione. Ordinò ai suoi uomini di spegnere l’incendio mentre sfrecciava verso Fei come una meteora dalla lunga coda blu.

Aprì la bocca e cercò di colpire Fei con tutte le sue forze, come una bestia terrificante che ruggiva.

“Bacio del Ghiaccio… muori!”

L’uomo non esitò e usò la sua tecnica più potente.

Sapeva di dover uccidere il prima possibile questo mago misterioso. Altrimenti il suo gruppo avrebbe ricevuto dei danni irreparabili! Anche un idiota sapeva che sarebbe stato un suicidio lasciare che un mago a sei stelle lanciasse incantesimi liberamente sul campo di battaglia!

…..

“Eh? Chi… è quello? Perché non sapevo nulla di questo mago così terrificante al servizio del re di Chambord?”

Sul picco di una torre alta vicina, un giovane che stava osservando lo scontro si accigliò all’improvviso. Il suo sguardo tagliente e calcolatore era pieno di sorpresa.

“Sovrano di Chambord, quanti segreti hai? No, devo convincere gli Anziani a reclutare questa persona! Ne vale la pena, non importa quanto dovremo pagare!!”

…..

A nord del quartier generale della Lama di Sangue, un giovane circondato da più di una decina di guardie mormorò: “Eh, finalmente. Uccidere e bruciare, il re di Chambord ha un buon piano… Manda qualcuno ad indagare sulle origini di questo pago.”

…..

Anche il Dio della Guerra di Zenit stava osservando con attenzione questa battaglia da lontano.

Arshavin aveva potuto infiltrare di nascosto la sua energia per sondare il quartier generale della Lama di Sangue. Non percepì il re di Chambord, così poté concentrarsi solo sul mago che indossava la maschera da diavolo. Fece numerose ipotesi, ma riuscì solo a concludere che il temperamento di questo mago era davvero diverso da quello del sovrano di Chambord. Ad Azeroth, ogni potente guerriero e mago aveva la sua aura distinta; era molto difficile da cambiare. Perciò Arshavin era sicuro che il mago con la maschera e il mantello rosso non fosse il re di Chambord.

“Se non è lui, allora dev’essere un grande mago al suo servizio.”

“Tanasha conosce molto bene i talenti del re di Chambord. Perché non mi ha detto nulla di questo mago terrificante?”

Il Dio della Guerra di Zenit era davvero perplesso.

La strana sensazione che aveva si stava intensificando.

…..

“Uh? Questa sensazione… da quando è apparso un mago del genere a Zenit? È una sensazione poco familiare.”

“Cosa? Vecchio, non sai chi è? Sei sicuro che non sia il tuo discepolo misterioso?”

“No.”

“Che tipo di energia è quella? Perché ha un’aura strana, antica e mistica? Come se…”

“Come se provenisse dalle rovine mitiche.”

“Che sia un assassino di Spartax?”

“Impossibile, abbiamo molta familiarità con loro. Per quanto ne so non è mai esistito un mago del genere a Spartax.”

“Che sia un nuovo talento da altri regni remoti? Il tempo è la forza più grande al mondo… Da quando il re di Chambord si è rivelato al pubblico, ho la sensazione che noi vecchi ci stiamo arrugginendo…”

“Vabbè, i due principi e le altre due superpotenze hanno trovato un accordo… Stasera sarà una notte di sangue… non c’è bisogno di intervenire.”

Ondate di magia ed energia mentale sfrecciarono dalle otto torri magiche più alte a San Petersburg; erano così sottili che le persone ordinarie non le avrebbero nemmeno individuate. I maghi più prestigiosi di Zenit comunicarono frettolosamente per la città sacra e poi si calmarono.



