---
title: Capitolo 258 - Sei Tu?
pubDate: 2024-05-21T02:41:47.899Z
tags:
    - htk
---

Fei passò alla modalità paladino e l’aura dorata coprì i dintorni.

Quest’aura conteneva potere sacro ed era il modo migliore per rispondere a questo tipo di energia cupa. Tutte le fiamme spettrali scomparirono come neve in un giorno d’estate quando toccarono l’aura. Fei usò l’Abilità Preghiera e la luce attorno al suo corpo si intensificò. La sala sotterranea si illuminò; era ancora più brillante delle montagne d’oro. Depurando questo potere, l’atmosfera della sala diventò pacifica e calma.

Dopodiché passò alla modalità Incantatrice.

Poi Fei percepì un richiamo ancora più intenso; percepiva una sensazione familiare e intima, come se un suo caro lo stesse chiamando. Questa sensazione proveniva dalle ossa bianche nella fossa.

Fei non esitò e balzò nella voragine.

La scena non lo aveva impressionato troppo. Nel mondo di Diablo era passato per molti posti sanguinosi e terrificanti. In confronto a quegli inferni viventi, le ossa bianche gelide erano adorabili.

<em>Crack!</em>

Fei ruppe numerose ossa quando atterrò.

Questi resti sembravano avere circa dieci anni. Da com’erano corrosi, Fei capì che non dovevano essere appartenuti a guerrieri di alto livello quando erano vivi. Le ossa erano davvero fragili e avevano potuto mantenere la loro forma originale solo perché non c’era vento qui.

Non appena le ruppe, sollevò polvere d’ossa.

“Uh? Ci sono alcuni strumenti?”

Fei scoprì alcuni oggetti inaspettati con l’aiuto della luce del fuoco.

Sotto le ossa c'erano una serie di strumenti da costruzione come pale e vanghe. C’erano anche bottoni metallici che sembravano accessori per abiti.

Fei capì immediatamente a chi appartenevano le ossa; agli schiavi e agli artigiani che avevano partecipato alla costruzione di questo sotterraneo. Dopo che la sala era stata completata, erano stati uccisi tutti per mantenere il segreto.

Un gruppo di povere anime.

Dopo aver raggiunto il fondo della fossa, il richiamo divenne ancora più forte. Si rese conto che proveniva da uno dei fianchi della fossa.

Quando cercò di avvicinarsi per dare un’occhiata, spalancò gli occhi. A circa mezzo metro di distanza, c’era un paio di orme perfette sulle ossa.

Le orme erano lunghe circa trenta centimetri e erano davvero pulite in confronto alle ossa e ai frammenti disordinati attorno. Fei si chinò per dare un’occhiata, era sicuro che le impronte fossero rivolte al muro; erano state formate da qualcuno che era stato qui diverse volte.

<em>’Come può essere? Che tipo di persona sarebbe venuta qui più volte?’</em>

Pensò Fei e poi si mise sulle impronte.

<em>Tink! Crack!</em>

Ci fu un lieve rumore metallico e una serie di meccanismi girò. Fei sentì un lieve tremito sotto i suoi piedi e il muro di pietra di fronte a lui rivelò cinque puntini argentati. I puntini danzarono velocemente sul muro e tracciarono delle curve che presto crearono una formazione magica che assomigliava ad un portale.

“Questo…”

Prima che Fei potesse reagire, la formazione aveva iniziato ad operare da sola.

Ebbe una sensazione davvero familiare e riecheggiò un lieve ronzio. Un portale di teletrasporto ovale blu cielo alto due metri apparì di fronte a lui.

Fei rimase sbalordito.

Era troppo familiare con questa scena.

Era il passaggio che avrebbe creato un Portale Cittadino nel mondo di Diablo.

La stessa ondata magica, colore, forma ovale, strana sensazione… Fei era completamente sicuro che fosse un portale di teletrasporto, ma non sapeva dove conducesse.

La situazione si stava facendo sempre più interessante.

Prima aveva solo intenzione di vendicarsi per i suoi sudditi leali oppressi e uccisi dalla Lama di Sangue, ma era accaduto un imprevisto.

Dopo aver evocato l’armatura e le due spade dal mondo di Diablo, entrò nel portale senza esitare molto.

Un secondo dopo, uno spazio cupo apparì di fronte ai suoi occhi.

La prima cosa che vide furono ossa.

Era uno scheletro dorato.

Era diverso dai resti degli schiavi e degli artigiani che erano molto deboli, questo scheletro sembrava fatto da oro puro. Era brillante, ma era molto più piccolo di quello di una persona ordinaria; era alto solo circa 1,2 metri. Era completo ed era in piedi. Stava tenendo un’enorme ascia da guerra su cui c’era il simbolo di un fuoco rosso, sembrava che stesse proteggendo qualcosa.

…..

“Me**a! Il gruppo di mercenari è spacciato… fortunatamente ho un piano B!”

Uno dei sei migliori guerrieri della Lama di Sangue, la “tigre di terra” Cahill osservò gli edifici divorati in fiamme. Stava scappando con venti dei suoi tirapiedi e i tesori che aveva accumulato negli anni.

Il quartier generale era davvero grande; circondato da enormi mura che bloccavano l’accesso dall’esterno, aveva solo quattro uscite.

La tigre di terra Cahill e i suoi sottoposti sembrarono sollevati quando arrivarono a soli venti metri dall’uscita ovest.

Finché fossero potuti uscire, sarebbero potuti scomparire nella capitale come una goccia d’acqua nell’oceano; non avrebbero lasciato tracce visto che erano molto familiari con il terreno e la struttura di San Petersburg. Dopotutto, ogni infame avrebbe preparato un piano di fuga in anticipo; erano sicuri che nessuna organizzazione avrebbe potuto rintracciarli.

“Presto, seguitemi… Giusto, Andy, hai portato le due ragazze?” Chiese a bassa voce Cahill.

“Non preoccuparti capo.” Un mercenario basso con una benda su un occhio sogghignò. Accanto a lui c’era un altro uomo alto e forte. Entrambi portavano grossi sacchi sulle spalle e, sotto la luce della luna e delle torce, era chiaro che contenessero due persone. Tuttavia, era ovvio che alle due ragazze fosse stata tappata la bocca, potevano solo gemere disperate.

“Troppo spaventoso! Davvero spaventoso! Chi è quel mago misterioso con la maschera? È un diavolo infernale! L’energia del ghiaccio a cinque stelle del capo è formidabile nell’impero, ma quel diavolo gli ha tagliato la testa facilmente.” Uno dei mercenari sospirò mentre barcollava.

“Non importa chi è… Siamo riusciti ad uscire… Ahahah, quando saremo liberi, potremo sfogare la nostra frustrazione su queste due ragazze, eheheh.” Alcuni mercenari erano contenti di essere stati fortunati.

“State tutti zitti!” Cahill si girò e li ammonì: “Ho dei piani per queste due ragazze, non le toccherete nemmeno con un dito! Altrimenti non biasimatemi se sarò spietato.” La sua espressione sembrava crudele.

Tutti i suoi tirapiedi non osarono dire nulla.

Dopo aver visto questo, Cahill girò la testa. Tuttavia, prima che potesse continuare a correre, le sue pupille si contrassero e sudore freddo iniziò a scorrere sulla sua fronte.

Di fronte a lui c’era un uomo con un’enorme spada infilzata nel terreno. Era massiccio ed era in prossimità delle mura. Indossava un’armatura misteriosa che lo faceva sembrare un leone invincibile. I suoi capelli rossi svolazzavano e il suo mantello stava sbattendo al vento.

Potente. Emanava un’aura terrificante.

I mercenari diedero solo un’occhiata a quest’uomo e si sentirono come cani randagi di fronte ad un re della giungla. L’impeto di questa persona era scioccante.

“Chi… chi sei?” Nonostante fosse forte, la voce di Cahill tremò perché sapeva di non poter competere con quest’uomo.

“Lama di Sangue?” Chiese l’uomo.

“Chi… chi sei tu?” I mercenari impallidirono, sapevano che quest’uomo stava cercando proprio loro.

“Siete parte del gruppo di mercenari della Lama di Sangue?”

Tick, tick, tick… Era il rumore di denti che battevano. I mercenari avevano già percepito l’intento omicida che proveniva dall’uomo e pensarono di essere spacciati. Avevano fatto disperare le loro vittime impotenti e si erano sentiti grandi signori che decidevano del destino degli altri, ma ora erano dall’altra parte del tavolo e si resero conto all’improvviso di quanto era spaventosa la disperazione.



