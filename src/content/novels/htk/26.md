---
title: Capitolo 26 -  Le parole del re sono importanti
pubDate: 2023-06-02T13:54:16.362Z
tags:
    - htk
---


Capitolo regolare,
0 capitoli in coda, 0/5
-Schadenfreude

'Quel bastardo! Dopo aver saputo che sono tornato normale, osa ancora disubbidire al mio ordine?! Sembra che non creda che io sia il re. È il momento di mostrargli chi è il capo...' Pensò Fei.

"Malato? Umpf." Fei sbuffò: "Pierce, raduna venti soldati. Non voglio nessuna scusa, porta Gill qui. Anche a costo di legarlo, portalo su queste mura difensive. Se qualcuno osa resistere, lo potrete uccidere sul posto, avete il mio permesso!" Il tono di Fei era freddo. Tutti sentirono la sua rabbia e l'intento omicida che traspariva dal suo sguardo.

"Come desidera sua maestà!"

Pierce era entusiasta. Lui e i suoi soldati provavano venerazione per questo re deciso ed illustre. Dopo aver accettato l'ordine, si precipitò giù per le mura difensive con il soldato.

"Brook, manda qualcuno a chiamare il Giudice Militare Conca e il Guardiano Oleg per aiutare con le difese. Se osano resistere, uccideteli sul posto!"

Fei diede questi ordini "crudeli". Avrebbe dato una lezione a queste persone.

Guarire i soldati feriti la scorsa notte avrebbe mostrato la sua gentilezza, mentre recuperare un paio di nobili che erano sfuggiti dalla battaglia avrebbe fatto capire a tutti di che pasta era fatto. Questa era l'idea a cui aveva pensato la scorsa notte. Se Fei non poteva fare nulla contro i nemici, poteva almeno porre rimedio alla corruzione a Chambord.

Come Fei aveva previsto, dopo aver dato i due ordini, l'atmosfera sulle mura difensive divenne molto seria. Fei ebbe la sensazione che il morale dei soldati ne avesse giovato.

In quel momento, Angela sorrise mentre usciva dalla torre di guardia.

Emma la seguì sonnolenta. Sbadigliava mentre si sfregava gli occhi. Dopo aver visto Fei, gli fece l'occhiolino di nascosto e scosse il pugno. Fei poteva capire cosa intendeva: "Sai cosa fare!"

Fei rispose con un sorriso.

Dopo la conversazione che avevano fatto un'ora fa, Emma non mostrava più un atteggiamento ostile.

"Angela, ti sei svegliata appena in tempo. Ho una questione molto importante per cui avrei bisogno del tuo aiuto." Disse Fei mentre sistemava i capelli scompigliati della sua fidanzata.

Questa bellissima ragazza si riempì di energia sentendo questa richiesta. Temeva di non poter aiutare affatto Alexander e ora che poteva contribuire, era più che disposta a farlo. Superò la timidezza dovuta al tocco di Fei, alzò la testa e chiese arrossendo: "Di cosa hai bisogno?"

"Potete chiamare zio Lampard? La battaglia sta per iniziare e abbiamo davvero bisogno di lui al comando qui." Disse con serietà Fei.

"Andrò subito!" Angela trascinò la sonnolenta Emma e partì subito.

"Un'altra cosa Angela. Dopo che avvertirai zio Lampard, non tornare qui. Ci sono ancora dei soldati feriti nel palazzo che hanno bisogno d'aiuto, prenditi cura di loro per me con Emma. Grazie!" Disse Fei.

Questo colse di sorpresa Angela. Tuttavia era una ragazza intelligente e capì cosa intendeva Fei, la battaglia stava per iniziare e le mura difensive sarebbero diventate molto pericolose. Se fosse rimasta qui sarebbe stata solo di peso. Alexander la stava mandando via apposta; prendersi cura dei soldati feriti era solo una scusa. Tuttavia non obiettò.

Anche se voleva rimanere sulle mura ad aiutare Alexander, sapeva che non sarebbe riuscita a farlo rimanendo lì. Così annuì e accettò il suggerimento di Fei. Anche Emma capì chiaramente le intenzioni del giovane.

Corse via con Angela mentre mostrava i pollici in su a Fei.

.....

Venti minuti dopo.

I nemici dall'altra riva del fiume si erano radunati. Numerose formazioni quadrate di fanteria uscirono dalla base e si avvicinarono alle mura difensive di Chambord. Le loro armi che puntavano verso il cielo avevano formato una foresta e brillavano sotto la luce del sole. Questi nemici erano sicuramente dei soldati ben addestrati. Da lontano, la gente sulle mura difensive si sentì all'istante sotto pressione.

Mentre Fei osservava i nemici fuori dalle mura, scoppiò del trambusto dietro di lui.

"Non toccatemi con le vostre sporche mani... levatevi dalle palle! Dannazione! Ucciderò tutti voi idioti dopo ca**o!" Risuonò una voce familiare, ma arrogante.

Fei si girò e vide come Pierce aveva portato Gill sulle mura difensive. Questo grassone legato come un salame non aveva idea che la sua fortuna si era esaurita, stava ancora gridando e si comportava con spudoratezza.

Le pupille di Fei si contrassero mentre vide l'uomo dietro Gill.

Era un vecchio che indossava un abito di seta rosso. Era magro, alto circa 5,8 piedi e aveva un naso curvo. La sua espressione sembrava tetra e strizzò gli occhi. Aveva un po' di gobba, ma camminava con calma e sicurezza. I suoi capelli grigi erano raccolti da un anello dorato in cui era incastonata una gemma.

'Questo vecchio sembra potente, è...?' Mentre Fei stava pensando, Pierce avanzò e rise: "Sua maestà, ho portato qui Gill come ha ordinato. Ma abbiamo dovuto legarlo, ahah." Poi indicò il vecchio vestito di rosso. "Tuttavia anche il capo dei ministri Bazzer è qui."

Questo era il vecchio che aveva controllato Chambord per conto di Alexander.

Fei osservò con attenzione il vecchio. Per qualche motivo, questo vecchio dall'aspetto comune gli dava un'impressione simile ad un serpente pericoloso e crudele.

"Sua maestà, mi deve una spiegazione!" Il vecchio si avvicinò e chiese con tono aggressivo: "Sua maestà, voglio sapere che legge ha infranto Gill da farla costringere a legarlo e a portarlo sulle mura difensive. Per favore mi dia una spiegazione adeguata!"

Sentendo le domande accusatorie di suo padre, Gill gridò con rabbia: "Alexander, stupido idiota! Dì a questi str***i di bassa classe di lasciarmi andare..."

Fei sogghignò: 'Vuoi comportarti in modo arrogante di fronte a me?' Pensò.

Non guardò nemmeno Bazzer. Si avvicinò silenziosamente a Gill e iniziò a schiaffeggiarlo brutalmente senza dire una parola.

"Sciaf, sciaf, sciaf, sciaf!!"

Dopo venti schiaffi circa, il viso di Gill si gonfiò come un palloncino. Fei non si era trattenuto minimamente; aveva scatenato la sua forza da barbaro. Il sangue colava dagli angoli della sua bocca.

Poi si avvicinò lentamente a Bazzer. Si pulì la mano e rise con fare condiscendente: "Sono il re! Il re deve darti una spiegazione quando fa qualcosa?"

Tirannico!

Puramente tirannico!

Farò ciò che voglio e non ti spiegherò un ca**o!

Era questo atteggiamento!

Bazzer stava quasi per esplodere per la furia. Non se lo era aspettato affatto.

Sapeva di come Alexander aveva mostrato delle capacità incredibili nella battaglia di ieri e del misterioso collegamento tra lui e il Dio della Guerra, così si era preparato un po'. La sua comparsa nelle mura difensive era ben calcolata. 'È tornato normale? E allora?' Bazzer non credeva che un ragazzino che non aveva nemmeno compiuto diciotto anni sarebbe stato difficile da gestire.

Se non poteva battere Alexander fisicamente, allora avrebbe usato il suo cervello e delle strategie.

 Aveva intenzione di "ragionare" con il giovane re. Usare trucchetti e tramare complotti erano i suoi punti forti. Era così sicuro di poter "convincere" Alexander. Sarebbe riuscito a spadroneggiare per Chambord una volta che l'avesse ingannato.

Tuttavia...

Bazzer non si aspettava che ogni suo piano sarebbe andato a put***e e che il "nuovo" Alexander sarebbe stato così tirannico, nemmeno nei suoi sogni più selvaggi!

All'improvviso rimpianse le sue decisioni.

A giudicare dalle dicerie che circolavano a Chambord, Alexander era tornato "normale" solo dopo essere stato colpito dalla freccia sulle mura difensive e aver battuto la testa. Si raccoglie ciò che si semina. Era stato lui a portare Alexander lì. Aveva intenzione di fare uccidere quel re ritardato per mano dei nemici, ma si era creato un ostacolo ancora più difficile. Tuttavia rivelò questo rimpianto solo per una frazione di secondo. Si ricompose velocemente.

Nonostante fosse infuriato, doveva sopportare. Il suo piano era già iniziato e c'era
troppo in gioco. E sopratutto il guerriero numero uno di Chambord, Lampard, stava salendo le scale.

"Sua maestà, mi scuso per la mia scortesia di prima!"

Bazzer cambiò tono. Si inchinò con sincerità di fronte a Fei: "Ero solo troppo preoccupato per mio figlio, ero troppo ansioso, per favore mi perdoni... Ma Gill ora... Eh, ora è svenuto, temo che non potrà partecipare all'imminente battaglia. Posso riportarlo a casa per farlo riposare un po'"

"Riposare? Riposare per cosa? Chambord è sotto una grande minaccia. Ogni uomo, a meno che non sia morto, deve aiutare a difenderla. Questa lieve ferita non è niente!" Fei non diede nessuna tregua a Bazzer.

Disse qualcosa ad un soldato, che portò un catino e lanciò spietatamente una secchiata d'acqua fredda a Gill. Come se fosse stato infilzato da diciotto coltelli, il grassone riprese i sensi e tornò a dimenarsi e ad urlare.



