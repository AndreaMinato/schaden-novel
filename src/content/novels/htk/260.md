---
title: Capitolo 260 - La “saggezza del Re Demoniaco”
pubDate: 2024-05-21T04:41:47.899Z
tags:
    - htk
---

Lo scheletro emanava un’aura potentissima, densa come le montagne e sconfinata come l’universo. Sembrava antica come la terra ed era vasta come l’oceano… La sensazione che dava era così forte che Fei aveva difficoltà a camminare nonostante fosse un barbaro di livello 40. Come se stesse portando una montagna sulla schiena, i suoi passi erano pesanti e tutte le sue ossa stavano crepitando come granturco che diventava popcorn.

“Questo scheletro dorato doveva essere un’entità suprema prima di morire. Anche se questa creatura è morta migliaia di anni fa, lo scheletro si è mantenuto bene. Questa sensazione probabilmente è un millesimo del suo vero potere ed è ancora troppo forte. L’assassino che hanno mandato quel giorno al confronto è solo una formichina.”

Più lo osservava, più Fei ne fu terrorizzato.

“Che creatura lascerebbe tracce del genere dopo la morte? Nelle leggende, le ossa dei guerrieri stellari inizierebbero a corrodersi dopo dieci anni, le ossa degli esperti lunari si corrodono dopo cento anni e le ossa dei guerrieri solari si decomporrebbero dopo cinquecento anni… Dalla sensazione che danno, è chiaro che questa creatura è morta millenni fa. Che sia ancora più formidabile di un signore di classe solare? Inoltre, questo scheletro è alto 1,3 metri e sembra un ragazzino. Ma dalla densità delle ossa, sembra che questa creatura fosse pienamente cresciuta. Che fosse un nano?”

Mistero!

L’esistenza di questo scheletro dorato era un mistero irrisolto!

Fei poi guardò l’ascia a doppia lama nelle mani dello scheletro.

Quest’arma era fatta da un materiale sconosciuto. Sembrava dorata e l’impugnatura era lunga circa mezzo metro. Era spessa ad entrambi i lati ed era sottile in mezzo, formando una curvatura perfetta. Sull’impugnatura erano incisi moltissimi motivi e simboli misteriosi. Sembravano percorsi magici e parevano immagini semplici di animali e piante. Questi motivi erano strettamente connessi e arrivavano fino alle lame.

Le lame rappresentavano due terzi dell’ascia. La punta della lama era sottile come la carta, ma il retro era spesso come un albero. Con sei solchi sanguinosi ad ogni lato delle lame, l’ascia pareva una fenice che aveva spalancato le ali. Le ali creavano due semicerchi perfetti e le metà si incontravano al centro per creare un ovale mortale.

Da ogni angolazione, quest’arma era un eccellente opera d’arte, mozzafiato.

Alla fine Fei si concentrò sulle sei indentature esagonali sull’ascia.

L’intuito suggeriva a Fei che gli oggetti nelle indentature mancavano… La lama di fronte a lui non era completa.

Tuttavia non poteva toccarla.

La sensazione impressionante che proveniva dallo scheletro lo respingeva. Fei fece del suo meglio e scoprì di non poter avvicinarsi entro dieci metri di raggio anche rischiando di ferirsi. Anche con il potenziamento della modalità Barbaro, della Pozione Hulk e delle energie del caldo e del freddo nella caverna sotterranea di Chambord, il corpo di Fei fu sul punto di esplodere mentre cercava di entrare in quella zona.

Dopo diversi tentativi, Fei rinunciò all’idea e si concentrò sul resto di questo spazio.

Lo spazio assomigliava ad una cantina o una tomba sotterranea. Non era ampia; arrivava solo a due-trecento metri quadri. Era circondata da un tipo di pietre della luce gialle e le mura erano molto lisce. Luci argentate brillavano per le pareti in modo misterioso e ordinato. Ciò che sorprendeva Fei era che i bagliori argentei non emettevano un’aura potente, sembravano molto calmi.

Eccetto per il portale dietro Fei, non c’erano altre uscite qui.

Dietro lo scheletro dorato, brillava una nuvola di energia argentea. L’energia argentea emanava una sensazione pacifica come le luci sulle pareti. Fei girò in cerchio attorno allo scheletro e si avvicinò all’energia argentea.

Era un libro che stava fluttuando a mezz’aria.

Il libro era spesso cinque dita ed era ampio trenta centimetri quadrati. Come se fosse stato macchiato di sangue, era color cremisi scuro. Sorprendentemente, le pagine si sfogliavano da sole.

Ogni volta che voltava pagina, numerosi caratteri argentati sarebbero apparsi sulla carta bianca. Era davvero magico.

Fei lo osservò con attenzione.

Si rese conto che i caratteri erano di Azeroth e risalivano all’era degli dei e dei demoni. Erano difficili da capire, la pronuncia e la grammatica erano davvero diversi dalla lingua usata nel continente. Dato che questa lingua era stata usata raramente e non era perduta, Fei l’aveva studiata in passato nella libreria reale di Chambord e poteva capirne circa il 10-20%.

“Include informazioni riguardo ai meccanismi, alle trappole, all’architettura, alla forgia, alla fusione, alla raccolta…”

Fei era sbalordito. Si rese conto che le conoscenze di questo tomo erano così vaste da essere praticamente un’enciclopedia.

Il libro era lungo più di cento pagine ed era pieno di illustrazioni. Le pagine contenevano informazioni e immagini di armi, costruzioni, trappole, palazzi, mura difensive e altro ancora. Tutto questo era rappresentato dall’energia argentea mentre il tomo si sfogliava da solo.

All’ultima pagina del libro, un po’ di righe di caratteri più grandi erano stati scritti diversamente, non dall’energia argentata.

Erano semplici: “Questi sono tutti doni generosi… da sua maestà il Re Demoniaco… la Saggezza del Re Demoniaco… la Punizione del Re Demoniaco… la Spada del Re Demoniaco… La memoria del Re Demoniaco… i Desideri del Re Demoniaco… I Calcoli del Re Demoniaco… del Re Demoniaco… Dei Spregevoli… Perduto… fuggito… sto per morire… Sono arrivati… Combattere fino alla morte… proteggere… Moriremo con risentimento… L’onore dei Divini Demoni… ereditare…”

C’erano tre o quattrocento parole, ma Fei aveva difficoltà a leggerle. Le scritte erano irregolari e la grammatica era pessima. Date le scarse capacità di comprensione della lingua di Fei, aveva potuto estrarre solo queste informazioni.

Dopo l’ultima pagina, il libro tornò alla copertina.

Fei vide un po’ di caratteri: la Saggezza del Re Demoniaco.

Si chiamava così questo libro allora.

Dopo aver visto queste parole, Fei capì subito a che doni generosi si riferiva. La Saggezza e la Punizione del Re Demoniaco erano tutti tesori lasciati dal “Re Demoniaco”. Da quel poco che aveva letto, Fei sapeva che questo “Re Demoniaco” doveva essere stato un genio. Anche se non era sicuro di quanto fosse potente, doveva essere almeno un saggio.

“A parte questo libro, che dire degli altri come la Punizione del Re Demoniaco e della Spada del Re Demoniaco? Anche quelli sono libri? O qualcos’altro?”

Fei si rese conto di aver scoperto un enorme tesoro per caso.

Solo questo libro di fronte a lui era più prezioso di tutta la roba nella sala principale. Fei, che aveva le conoscenze di tutte e sette le classi del mondo di Diablo, ciò che aveva imparato da Akara e cain, insieme all’Abilità Miracolosa Imparare, aveva una certa capacità di discernimento. Non appena finì di leggerlo, aveva capito che tesoro era. Se fosse riuscito a mettere a frutto queste conoscenze, la civilizzazione e la forza di Chambord sarebbe stata paragonabile a imperi di nono livello in questo continente.

…..

“Così questa è la forza di Chambord?”

Arshavin, il Dio della Guerra di Zenit, rimase scioccato dallo spettacolo che aveva visto dalla sua torre.

La potenza di Chambord superava la sua immaginazione.

Negli ultimi venti minuti, aveva assistito al massacro dei mercenari della Lama di Sangue. Le quattro uscite in quattro direzioni erano un progetto di cui la Lama di Sangue andava fiera, il loro quartier generale era sicuro come il palazzo reale. Durante diverse battaglie tra gruppi di mercenari a San Petersburg, la Lama di Sangue era riuscita ad evitare di essere annientata sfruttando questo vantaggio. Ora però questa disposizione di cui andavano fieri si era trasformata in una trappola mortale.

Tutte le quattro uscite erano sorvegliate dai guerrieri terrificanti di Chambord.



