---
title: Capitolo 261 - Forse un giorno
pubDate: 2024-05-21T05:41:47.899Z
tags:
    - htk
---

Tutte le quattro uscite erano sorvegliate dai Chambordiani.

Alla prima, c’era un guerriero dai capelli rossi con una spada enorme. Possedeva energia elementale del fulmine e la velocità dei suoi pugni era così elevata da essere difficili che era difficile vederli. Arshavin che era un esperto a sei stelle poteva capire a stento dove erano diretti i colpi. Sarebbe stato molto difficile per lui schivarli. Arshavin si era reso conto che quest’uomo aveva padroneggiato una tecnica di combattimento elementale del fulmine.

Alla seconda uscita, c’erano due guerrieri enormi che indossavano strane armature. Uno aveva i capelli neri e l’altro i capelli bianchi. I loro corpi muscolosi avrebbero permesso loro di provocare rimbombi non appena muovevano i pugni e sembravano due bestie in forma umana. Inoltre le loro tecniche di combattimento erano avanzate, sembravano antiche e misteriose come le stelle.

La terza uscita era protetta dalla splendida arciera che Arshavin aveva visto nel picco della montagna orientale di Chambord. In confronto ad un mese fa, il suo potere era quasi quadruplicato. La tempesta di frecce e la vasta forza magica su quei dardi suggeriva al Dio della Guerra di Zenit che la donna non stava usando tecniche di combattimento. I danni venivano provocati solo dal fulmine, dal ghiaccio e dal fuoco, insieme alle sue abilità di tiro con l’arco. Tuttavia questa ragazza non era inferiore al guerriero dai capelli rossi che sorvegliava la prima uscita.

Nella quarta uscita c’era un bel giovane biondo. Le sue tecniche di tiro con l’arco sembravano un’arte. Assomigliava ad un elfo che danzava sotto la luna mentre scagliava frecce. Aspetto più sorprendente, non c’era magia dietro i suoi dardi, contenevano però un potere misterioso. Arshavin non sapeva che forza fosse, ma aveva la sensazione che queste frecce potessero trapassare qualsiasi armatura e anche l’energia protettiva dei guerrieri a quattro stelle. Accanto a lui c’era un enorme uomo grasso. Anche se non aveva l’occasione di mostrare le sue capacità, emanava un’aura gelida e demoniaca; era ovvio che anche lui fosse un grande guerriero.

Quattro uscite, sei esperti.

Esperti del genere sarebbero stati invitati e reclutati dalle grandi organizzazioni di San Petersburg e dalle dieci migliori legioni.

“Da quando il mostruoso re Alexander ha coltivato questi esperti? Da quando Chambord è così formidabile?”

Arshavin aveva superato molti momenti critici sul campo di battaglia, ma era rimasto scioccato dal massacro unilaterale.

Inoltre stava anche percependo un vago senso di minaccia.

“Di questo passo, il re di Chambord non sarebbe abbastanza forte da poter competere con Zenit?”

…..

Nel cielo, sopra le nuvole cupe.

Il loquace poeta viaggiatore numero uno, Matt Razi, smise di parlare per qualche motivo. Strizzò gli occhi mentre guardava lo scontro sotto di lui; era così concentrato da dimenticarsi di bere il suo vino. Le fiamme erano diventate sempre più grandi e simboleggiavano la fine della Lama di Sangue… stavano scomparendo un po’ troppo velocemente, al punto che Matt Razi era rimasto a bocca aperta.

Tuttavia lo sguardo di Krasic, che era accanto a lui, si accese.

Matt Razi lo notò.

“Vecchio amico, sento che sei interessato. Lo farai davvero?” Chiese Matt Razi.

“Eh.”

“Sai che tipo di forza ha Chambord e sai cosa significherebbe per l’impero?”

“Eh.”

“Così lo farai comunque?”

“Tempo.”

“Ah… Ci sono molte cose che non si possono controllare nella vita. Cosa puoi fare con la forza? Cosa puoi fare con una posizione nobile? Cosa puoi fare quando tutti ti rispettano? È solo un gioco e solo la persona più formidabile conquisterà il premio finale!”

Disse Matt Razi come se stesse facendo un riepilogo della vita.

<em>Whoosh!</em>


Krasic si mosse e si trasformò in un lampo di luce che scomparì nell’oscurità.

…..

<em>Buzz!</em>

Quando Fei cercò di toccare la Saggezza del Re Demoniaco, si formarono una serie di increspature di energia argentata e uno scudo invisibile si rivelò per bloccare le sue dita.

La forza di questo scudo era così intensa che Fei non riuscì nemmeno ad intaccarne la superficie.

In quel momento, Fei scoprì con sorpresa sei lanterne che stavano fluttuando a mezz’aria. Non c’erano stoppini, né combustibile ad alimentarle, ma bruciavano fuochi verdi al loro interno. Le sei lanterne di pietra erano legate insieme da diciotto catene di pietra piene di simboli e caratteri, insieme circondavano la Saggezza del Re Demoniaco come lune che giravano attorno alla terra.

Forse l’attenzione di Fei era stata attirata completamente dalla Saggezza del Re Demoniaco e questo non gli aveva fatto notare le lanterne e le catene di pietra.

Provò a prendere il libro diverse volte, ma non riuscì a farlo.

Fei si accigliò mentre cercava di ideare un suo piano. Doveva ottenere tutto quello che c’era qui; lo scheletro dorato, la Saggezza del Re Demoniaco, le lanterne e le catene, l’energia d’argento e i simboli sul muro… erano tutti segreti e non poteva lasciare che cadessero nelle mani di altri.

Presto ebbe un’idea.

<em>Buzz…</em>

Usò una delle tre abilità Miracolose, Evoca, e creò un altro portale blu.

Lo attraversò e apparì nel Campo delle Ranger.

Sembrava che la misteriosa stanza di pietra non gli avrebbe impedito di usare le sue abilità o i suoi portali. Dato che era così, poteva continuare con il suo piano.

Se fosse tutto filato liscio, avrebbe potuto trattare questa stanza di pietra come se fosse il suo giardino…

…..

Dopo dieci minuti.

Luci blu brillarono e Fei riapparì nella fossa sotterranea. Quando calpestò le stesse orme, risuonò di nuovo il meccanismo. Dopo un lieve ronzio, il portale scomparì.

Fei usò il suo potere spirituale e spinse via ogni osso.

Dietro queste impronte c’erano due meccanismi a forma di impronta.

Erano due pagaie e due pietre magiche di livello intermedio sarebbero state spinte nella formazione sul muro per attivarla nel momento in cui qualcuno le avesse calpestate. Una volta scesi dalle pedane, le pietre magiche sarebbero state estratte dalla formazione e il portale di teletrasporto si sarebbe chiuso a causa della mancanza di energia.

Questo spiegava il motivo per cui Fei era riuscito ad attivare il portale la prima volta.

Dopo aver osservato i meccanismi, mandò una forza verso il basso che li distrusse tutti. Furono ridotti in polvere insieme alle ossa e non lasciarono nessuna traccia. Poi Fei posò le mani sulla parete e la sfregò. Cadde un bel po’ di polvere e la formazione fu cancellata completamente. Dato che le pareti nella fossa erano già irregolari, nessuno avrebbe capito che prima c’era una formazione magica.

Dopo che Fei la ispezionò di nuovo e si assicurò che fosse tutto apposto, balzò fuori dalla fossa.

La sala sotterranea era ancora illuminata dai tesori e dagli oggetti preziosi, sembrava che non fosse successo nulla. Fei era sicuro che nemmeno signori di classe solare sarebbero riusciti ad entrare nella misteriosa stanza di pietra senza la guida della formazione magica.

Inoltre capì all’improvviso cos’era successo.

Era ovvio che un’altra persona fosse entrata nella sala sotterranea e anche di frequente.

Se Fei non si sbagliava, doveva essere il capo della Lama di Sangue.

Quell’uomo era davvero fortunato. Sembrava che stesse cercando di costruire un deposito sotterraneo in questa caverna, ma poteva attivare la formazione magica ed entrare nella stanza di pietra. Dopo aver visto lo scheletro dorato e la Saggezza del Re Demoniaco, si doveva essere reso conto del loro valore e aveva ucciso tutti i lavoratori per mantenere il segreto.

Tuttavia, dato che il capo della Lama di Sangue non era così forte, non aveva potuto avvicinarsi allo scheletro dorato per prendere quell’ascia da guerra, né aveva potuto rompere lo scudo che proteggeva la Saggezza del Re Demoniaco. Aveva potuto solo leggere da lontano il tomo e comprendere le trappole e i meccanismi magici elementari.

Pareva che le trappole all’entrata fossero state create da lui per bloccare eventuali intrusi.



