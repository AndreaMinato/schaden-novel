---
title: Capitolo 262 - Quest’uomo è un membro della Lama di Sangue
pubDate: 2024-05-21T06:41:47.900Z
tags:
    - htk
---

Tuttavia, dato che il capo della Lama di Sangue non poteva decifrare a fondo la lingua del libro, non era riuscito a farlo appropriatamente. I progetti delle trappole avevano suscitato l’ammirazione di Fei, ma il capo della Lama di Sangue li aveva deturpati. Se fosse stato Fei a creare quelle trappole, ne avrebbe almeno raddoppiato il potere e avrebbero potuto bloccare facilmente guerrieri a sei o a sette stelle.

Questo spiegava anche il motivo per cui Fei trovò libri e pergamene di traduzione dall’antico testo alla lingua moderna. Probabilmente il capo della Lama di Sangue era stato molto attento e non aveva permesso a dei traduttori di vedere il contenuto della Saggezza del Re Demoniaco. Aveva deciso di apprendere da solo l’antico testo e comprendere lentamente il libro.

Era una fortuna che fosse stato così attento e che le notizie di quella misteriosa stanza di pietra non fossero trapelate all’esterno. Altrimenti le grandi organizzazioni di Zenit l’avrebbero trovato e si sarebbero già appropriate di questo tesoro.

In effetti le ipotesi di Fei erano accurate per il 90%.

Un uomo poteva pianificare fino ad un certo punto. Dopo che il capo della Lama di Sangue aveva scoperto questo luogo, lo aveva tenuto nascosto; perfino i suoi sottoposti più fidati non sapevano dell’esistenza di questo spazio misterioso.

D’ora in avanti, Fei sarebbe stato il solo a sapere dell’esistenza di quella misteriosa stanza di pietra.

Aveva ottenuto un bottino inaspettato durante questa operazione per distruggere la Lama di Sangue.

L’unico aspetto che turbava un po’ Fei era la sensazione che lo scheletro dorato lo chiamasse, gli dava una sensazione molto familiare e intima. Tuttavia, al suo attuale livello, non poteva avvicinarsi e non poteva davvero capire cosa significasse.

Sembrava che avrebbe dovuto portare pazienza.

Mentre Fei si stava preparando ad andarsene…

<em>Boom! Boom! Boom! Boom!</em>

“AHAHAHAHAHAH…”

Dopo una serie di esplosioni e suoni di meccanismi che roteavano, Fei capì che erano arrivate altre persone. Era ovvio che dei guerrieri stessero usando la loro energia per distruggere le trappole magiche. Inoltre risuonarono anche una serie di lamenti e grida di soldati.

In realtà Fei non ne era sorpreso.

Non aveva sigillato l’entrata del sotterraneo. Tutte le altre organizzazioni a San Petersburg avevano capito che la Lama di Sangue era spacciata e così volevano prendere la loro fetta di risorse. Quando avevano il tunnel dietro il trono, si erano precipitati dentro con avidità. Avevano incontrato trappole magiche e ostacoli meccanici, e stavano usando la forza bruta per superarli.

Fei non cercò di nascondere la sua presenza.

Mentre le esplosioni e i fragori si avvicinavano sempre di più, Fei impiegò quest’ultimo periodo di tempo per esplorare la sala sotterranea e assicurarsi di non essersi perso tesori importanti.

<em>Boom! Boom! Boom! Boom!</em>

“Siamo arrivati! Finalmente!”

“Presto! Entrate! Sento odore di tesori!”

“Chi osa attaccare la nostra famiglia Beag?”

“Attaccare? Non dimenticatevi del nostro accordo!”

Dopo gli ultimi fragori, le trappole magiche e gli ostacoli erano stati tutti distrutti. Molti si stavano gridando contro mentre si precipitavano dentro e Fei riconobbe alcune delle loro voci. Stavano caricando verso i tesori con gli occhi arrossati.

“Ah, oro, gemme magiche… Ahah, ce ne sono a montagne!”

“Maledizione, la Lama di Sangue ha accumulato molti tesori. Abbiamo già ripulito dieci depositi e ce ne sono ancora?”

“Uh? Cielo, così tanti oggetti… armature… armi… così salde e taglienti… Hanno usato la tecnica delle cento forge? Così tante?”

“Così tanti oggetti fatti da ferro raffinato… C’è abbastanza equipaggiamento da armare una squadra di cavalleria di medie dimensioni.”

“Ogni pezzo di arma o armatura vale più di cento monete d’oro e non ce n’è abbastanza per tutte queste richieste. Come hanno fatto quei maledetti della Lama di Sangue ad accumulare così tanti oggetti preziosi?”

I primi che erano arrivati erano i soldati in prima linea di queste grandi organizzazioni. Finché avessero cooperato tra di loro, avrebbero ricevuto molte ricompense. Avevano rischiato la vita per aiutare gli esperti a superare le trappole magiche. Sotto la pressione della morte, quei soldati erano diventati tutti assettati di tesori e avevano ignorato tutto il resto. Ancora feriti, gridarono e corsero in giro come prigionieri che avevano visto molte splendide donne.

Avidità e puro desiderio brillavano nei loro occhi.

Se le grandi organizzazioni non li avessero messi sotto pressione, avrebbero iniziato ad uccidersi a vicenda.

In quel momento un uomo vide Fei. “Uh? C’è qualcun altro qui.”

Qualcuno strinse la sua arma mentre suggeriva a tutti gli altri attorno: “Dev’essere un membro della Lama di Sangue sopravvissuto. Non sembra un mercenario dalla posizione bassa. Uccidiamolo e riceveremo una ricompensa per la sua testa!” Dato che Fei non era uno di loro, il suo intento omicida divampò, al gruppo non importava se Fei era davvero un membro della Lama di Sangue o no. In effetti quei soldati volevano perfino uccidere i loro compagni per tenere tutti i tesori per loro.

Quella provocazione fu efficace.

“Andiamo!”

“Uccidere!”

Avevano notato che Fei era giovane e da solo, così l’ultima esitazione che avevano provato sparì.

“Non sono un membro della Lama di Sangue.” Disse con chiarezza Fei.

“Ca***te! Uccidiamolo!” I soldati gridarono: “Se non vuoi morire, getta l’arma e lascia che ti perquisiamo.”

“Uhuh! Avidi ba***rdi!”

Fei non si disturbò a spiegarsi ulteriormente a soldati che avevano perso ogni lucidità. Sogghignò e un’energia invisibile divampò dal suo corpo. I più dei venti soldati che stavano correndo verso di lui furono scagliati via come uova contro della pietra; volarono via all’indietro vomitando sangue. Quando atterrarono, guardarono tutti Fei con shock, non potevano nemmeno rialzarsi.

Fei si era già trattenuto.

Se questi soldati non fossero appartenuti alle grandi organizzazioni con cui aveva fatto un accordo, avrebbe già potuto usare la sua forza da barbaro di livello 40 per ridurli in foschie di sangue e ossa.

Dopo aver visto il potere di Fei, tutti i soldati cominciarono ad indietreggiare scambiandosi delle occhiate.

In quel momento…

“Cosa sta succedendo? Chi è?” Disse un uomo dal tono arrogante che stava entrando nella sala insieme ad una donna.

La persona di fronte era una splendida donna dal fisico perfetto. Indossava un’armatura argentata ed era la principessa Beyoncé della famiglia Beag-

Questa donna aveva incontrato Fei in passato e c’erano stati degli attriti tra di loro. Visto che gli spettatori VIP del duello di Fei erano stati presi di mira dagli assassini di Spartax, il genio della famiglia Dean era stato ucciso e così anche il nonno di Beyoncé. Ma la donna era sopravvissuta grazie alla protezione della sua famiglia. Tuttavia lei non si sarebbe aspettata di vedere Fei stasera, era ovvio che la famiglia Beag fosse una dei partecipanti all’operazione di oggi.

Dietro Beyoncé c’era un giovane mago. Indossava un abito nero e una corona argentata in cui era incastonato un rubino. C’erano cinque stelle sul vestito e rivelava la sua posizione di mago a cinque stelle. Dato che aveva solo ventitré-ventiquattro anni, sarebbe stato considerato un genio visto il suo potere. Anche se era un bel giovane castano, sembrava arrogante, come se nessuno potesse competere con lui.

“Uh?” Beyoncé era sorpresa di vedere Fei qui.

“Lo conosci?” Il giovane mago si accigliò.

Una strana luce brillò nello sguardo della donna. Dopo un breve momento di esitazione, disse qualcosa che stupì un po’ Fei.

“Non lo conosco.”

Il giovane mago ne fu un po’ sollevato. Si guardò attorno e disse ad uno dei soldati a terra: “Lafa, cosa sta succedendo?”

Quel soldato si alzò lentamente, guardò Fei con ferocia e si inginocchiò di fronte al giovane: “Sua altezza, quest’uomo è un membro della Lama di Sangue. È arrogante e non è disposto ad arrendersi.” Disse con tono contrariato Lafa.

“Oh? Uccidetelo!” Disse con leggerezza il giovane mago.

Visto che non aveva percepito energia da guerriero o potere magico da Fei, lo guardò con sdegno. Poi spostò velocemente lo sguardo sugli oggetti nella sala. Era ovvio che fosse più interessato ai tesori e alle armi.

Ma dopo un po’...

Il giovane mago tornò a guardare i soldati che stavano esitando, non avevano eseguito il suo ordine.

“Uh? Cosa? Osate disobbedirmi?" Il giovane si arrabbiò.

“Sua altezza… è… è troppo potente. Non… non possiamo sconfiggerlo.” Il soldato di nome Lafa balbettò.



