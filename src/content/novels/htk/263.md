---
title: Capitolo 263 - Sai chi sono?
pubDate: 2024-05-21T07:41:47.900Z
tags:
    - htk
---

“Mi deludi…” Disse il giovane mago premendo il palmo sulla fronte di Lafa. Una nuvola di fuoco apparì all’improvviso nella sua mano e creò un bruciante odore di bruciato. Il povero soldato gridò e urlò disperato, ma questo non lo aiutò a sopravvivere alle fiamme. Dopo un po’ di secondi di tortura, il suo corpo fu ridotto ad una nuvola di cenere. “Cosa puoi fare? Spazzatura…” Mormorò il giovane mentre si ripuliva la mano con un raffinato fazzoletto dorato.

L’intera sala sotterranea si ammutolì.

I soldati guardarono il giovane tremando; erano rimasti tutti spaventati dalla crudeltà dell’uomo. In risposta, si erano inginocchiati e non osarono nemmeno respirare troppo forte.

“Puoi suicidarti ora così da non dover tollerare il dolore di venire bruciato.” Il giovane sorrise a Fei.

“Non sono un membro della Lama di Sangue.” Disse Fei scuotendo la testa.

“Non importa se sei uno di loro o no. Voglio solo vederti morire di fronte ai miei occhi.” Il giovane sorrise di nuovo, non nascose affatto il suo sdegno.

“Oh? Interessante.” Fei rise. Il sovrano di Chambord odiava le persone arroganti. Gli venne l’impulso di provocare questo giovane, così disse: “Sai chi sono io?”

“Non ho bisogno di sapere chi sei, devi solo sapere chi sono io.” Disse il giovane con un’espressione fredda. “Voglio che tu muoia, così devi morire.”

“Oh? Interessante. Puoi dirmi chi sei?” Fei stava ancora sorridendo.

“Miserabile, parli troppo.” Il giovane mago cominciò a diventare impaziente. Alzò lentamente la mano e una fiamma rossa apparì nel suo palmo. Il fuoco aumentò di diversi gradi la temperatura nella sala sotterranea e il giovane mago puntò la fiamma verso Fei dicendo: “Chrystal, il quarto principe dell’impero. Ora che sai il mio nome, muori!”

<em>Boom!</em>

Una cascata di fuoco si diffuse dal suo braccio e le fiamme sembravano sul punto di bruciare l’intera sala. Poi volò in cerchio a mezz’aria per poi formare un enorme drago. Con un ruggito arrabbiato, il drago caricò verso Fei e presto avvolse il suo corpo.

Era la magia elementale: Drago di Fuoco, un incantesimo al picco del quarto livello.

Anche se Chrystal non si era impegnato, questo Drago di Fuoco era uno degli attacchi magici di cui andava più orgoglioso.

Ogni volta che il fuoco riduceva in splendida cenere i suoi nemici, Chrystal avrebbe provato soddisfazione ascoltando le loro grida e i loro lamenti.

Non vedeva l’ora che il povero arrogante di fronte a lui diventasse fonte della sua gioia.

Chiuse gli occhi, aspettava con impazienza di sentire grida terrificanti e suppliche che erano come musica per le sue orecchie.

Tuttavia…

Dopo più di una decina di secondi, non sentì “musica”.

Aprì gli occhi.

Vide qualcosa che lo scioccò.

Il Drago di Fuoco che aveva creato si era ammutolito e non riusciva più ad avanzare.

Una mano gli aveva afferrato il collo come se fosse un gatto. Sembrava che le fiamme che potevano sciogliere il metallo avessero incontrato qualcosa di terrificante, si lamentarono mentre iniziavano a svanire. In pochi secondi, la magia del Drago di Fuoco cominciò a spegnersi.

Era stato estinto da una lieve stretta di mano.

Le pupille del quarto principe Chrystal si contrassero all’istante.

Era arrogante, ma non era un idiota. Era ovvio che il potere dell’uomo di fronte a lui superasse di gran lunga la sua immaginazione. Il suo avversario aveva distrutto il suo attacco con una sola mano e gli aveva fatto capire con il silenzio che non poteva competere con lui.

“Chi sei?” Chiese con un’espressione seria Chrystal. Non cercò di attaccare una seconda volta; sapeva che si sarebbe umiliato da solo anche se avesse fatto del suo meglio.

“Non hai detto che non era necessario sapere chi sono?”

Rispose Fei con un sorriso mentre abbassava la mano. Tuttavia il suo sorriso non sembrava più debole agli occhi di Chrystal, assomigliava alla calma prima della tempesta.

Il quarto principe esitò per un secondo e disse con un’espressione scontenta: “La forza non ti darà il privilegio di mostrare imprudenza di fronte ad un principe.”

“Ahah, nemmeno la posizione di principe ti darà il privilegio di mostrare imprudenza di fronte a qualcuno molto più forte di te. Devo essere onesto con sua maestà. D’ora in poi non voglio sentire nemmeno una parola da te. Non mostrarti così superiore di fronte a me per via della tua stupida posizione e chiudi la bocca. Altrimenti non posso prometterti che uscirai da qui tutto intero…” All’improvviso Fei sentì altri passi dall’entrata del tunnel e perse interesse a stuzzicare questo principino arrogante e malato.

“Tu…”

Il quarto principe si arrabbiò, ma tutta la sua furia e il suo orgoglio scomparirono quando vide lo sguardo gelido del suo avversario. Non osò dire nulla per difendersi.

I passi diventarono sempre più forti mentre un altro gruppo di persone apparì.

“Eh? Alexander, così sei qui. Ti stavo cercando.” Lo sguardo di Paris si accese quando vide Fei. Era nel suo classico abito bianco e aveva la solita rosa in mano. Salutò: “Eheheheh, sembra che tu sia arrivato qui da un po’.”

“Sono appena arrivato qui.” Rispose con calma Fei.

Dietro Paris, c’era Granello, detto Barbarossa, e una decina di guerrieri della pattuglia imperiale. Al centro di questo gruppo c’era un giovane ancora più bello di una donna con un cagnolino che non poteva camminare. Quest’uomo sembrava assonnato e barcollava mentre i suoi lunghi capelli neri venivano scossi dalla corrente.

Fei scorse anche il capitano dei cavalieri Romain che aveva protetto la principessa Tanasha a Chambord. Vide anche un’altra guardia del corpo di Tanasha, Ziene, la ragazza bella, ma potente. Accanto a loro c’erano più di una decina di soldati che indossavano armature di ferro nere con le parole “Ferro di Sangue” incise sui loro pettorali. Emanavano energia a tre stelle e Fei capì che dovevano essere gli esperti della Legione Ferro di Sangue sotto il comando del Dio della Guerra di Zenit.

Eccetto questi due gruppi, c’era anche un cavaliere con un’armatura da battaglia di bronzo. Il suo corpo era snello e i suoi lunghi capelli svolazzavano fuori dall’elmo. Portava una maschera di cristallo brillante che lo faceva sembrare davvero misterioso. Dietro di lui c’erano più di una decina di guerrieri con lo stesso equipaggiamento. Anche se i loro volti erano nascosti, le luci gelide dei loro occhi rivelavano il fatto che erano membri d’élite che avevano superato molte battaglie mortali.

Fei non era sicuro da che organizzazione provenissero.

Poi un sacerdote che indossava l’abito della Sacra Chiesa scese lentamente per le scale che conducevano alla sala. Pareva pacifico e il suo abito bianco e nero sembrava logoro. Era pieno di rattoppi che assomigliavano a fiori neri. Il sacerdote sembrava avere circa cinquant’anni e i suoi capelli e la sua barba stavano diventando bianchi. Portava dei sandali di paglia e nei suoi piedi si potevano intravedere moltissime cicatrici. Come i rattoppi del suo abito, questi segni sembravano antichi.

<em>’Uh? Dalla Sacra Chiesa? Anche loro sono coinvolti in questa operazione? C’è qualcosa di strano…’</em> Fei non mostrò il suo stupore in superficie, ma stava riflettendo.

Questo vecchio sacerdote era da solo ed era lento; sembrava che si stesse prendendo il suo tempo ad ogni passo.

C’erano ancora moltissime persone dietro di lui; anche se sembravano ansiose, non osarono superare il sacerdote. Non per via della fama della Sacra Chiesa, ma perché il vecchio emanava una potente energia che faceva tremare un po’ gli altri. Questa forza era vasta come un oceano, ampia come il cielo e calda come il sole; perfino Fei ne fu colpito.

Il vecchio sacerdote entrò lentamente nella sala sotterranea e gettò un’occhiata verso Fei. Non guardò nessun altro e sembrava che non gli importasse nulla degli altri. Tuttavia nessuno nella sala osò ignorare lui.

Dopo che il vecchio sacerdote scese dalle scale, altre persone si precipitarono dentro.

Sembravano gente comune, anche se avevano un aspetto duro e feroce, erano ben consapevoli di dove si trovavano. Anche se portavano la stessa uniforme, usavano armi diverse e davano una sensazione molto diversa dagli esperti della pattuglia imperiale e dalla Legione del Ferro di Sangue. Fei percepì una sensazione familiare; erano simili ai mercenari della Lama di Sangue.

Ormai c’erano più di cento persone nella sala sotterranea.

Stavano tutti fissando le montagne d’oro e di gemme magiche, e anche le rastrelliere piene di equipaggiamenti di massimo livello sufficienti ad equipaggiare una squadra di cavalleria di medie dimensioni. Tuttavia nessuno parlò.

Ogni persona del gruppo occupò un posto mentre si scambiavano occhiate in allerta.

La pressione invisibile si stava disperdendo lentamente nella sala.



