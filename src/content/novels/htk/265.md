---
title: Capitolo 265 - La forza risiede nei pugni
pubDate: 2024-05-21T09:41:47.900Z
tags:
    - htk
---

I gruppi di mercenari di San Petersburg erano tutti sostenuti da famiglie importanti. Questi gruppi non credevano che Chambord potesse annientare la Lama di Sangue; pensavano che potesse al massimo ridurne la forza pagando con molte vittime da entrambe le parti. Così aveva senso ricompensare Chambord con il 30% del bottino.
Ma dopo aver visto come avevano sistemato così facilmente la Lama di Sangue, stavano rimpiangendo di aver fatto una tale concessione. Dato che avevano un pretesto per ridurre la loro parte, erano tutti passati all’attacco.

Solo Paris, il capitano Romain, Ziene, l’Anziano Ladino e il Sacerdote Balesi rimasero in silenzio.

Queste cinque persone avevano visto come Chambord aveva conquistato facilmente la Lama di Sangue senza ricevere aiuto dal loro sovrano. Gli esperti e il mago al comando del sovrano di Chambord avevano tutti le loro specialità; specialmente quello stregone misterioso con la maschera… le sue tecniche e i suoi incantesimi erano troppo potenti. Chambord adesso sarebbe stata capace di competere con le famiglie che risiedevano a San Petersburg da centinaia di anni.
Così una suddivisione del 30% non era sufficiente. Se avessero potuto reclutare nuove risorse, le grandi organizzazioni qui non avrebbero badato al piccolo profitto di fronte a loro.

Al gruppo dei mercanti Soros non importava di questa quantità di ricchezze. Dopo aver ricevuto il rapporto del direttore Harry Redknapp, erano molto più preoccupati da Fei. Così il guardiano della loro frazione era venuto qui per osservarlo.

Questo misterioso, ma potente sacerdote, Balesi, teneva sempre la testa bassa come se stesse pregando. Stava mormorando qualcosa con un’espressione neutrale e nessuno sapeva da che parte fosse.

Chi poteva vedere il quadro generale manteneva il silenzio.

Era divertente che il quarto principe Chrystal fosse ambizioso e non volesse rimanere in silenzio durante la competizione per il trono. Aveva cercato di accrescere la sua influenza e il suo potere reclutando molte organizzazioni e famiglie diverse. Stava provando a competere con il primo e il secondo principe per il trono. Se fosse riuscito ad ottenere il supporto di Fei, la sua situazione sarebbe migliorata drasticamente, eppure se lo stava inimicando.

Una persona del genere non avrebbe avuto possibilità di ottenere il trono.

Ogni organizzazione lo sapeva e non potevano essere più contenti di così nel vedere la loro ostilità.

Questa era la politica di San Petersburg.

Fei non comprese la situazione nel profondo, trovava solo sgradevole il principe. Perciò avanzò e sorrise mentre guardava i suoi avversari: “Oh? Siete proprio creativi con i vostri ragionamenti. Allora cosa dovremmo fare?”

“Semplice. Prima di tutto, dobbiamo dedurre le perdite delle proprietà dal tuo bottino. Dopotutto avete causato l’incendio e non dovremmo essere responsabili per questo.”

Disse lentamente il quarto principe mentre osservava Fei.

In quel momento, mostrò di nuovo un’espressione arrogante. Sembrava che avesse ripreso il controllo della situazione e tornò a guardare con sdegno Fei. Tutte le emozioni negative che aveva provato dopo essere stato dominato da Fei erano sparite. Sapeva che posizione avevano le persone qui e aveva solo bisogno di persuaderle. Non credeva che Fei avrebbe osato affrontare tutti quanti qui.

Questa era una pressione dovuta all’influenza!

L’influenza regnava sovrana!

<em>’Ahahah, questa è strategia e influenza. Sovrano di Chambord, sei solo uno zoticone di un paese remoto. Come osi comportarti in questo modo? Ti schiaccerò e mostrerò a tutti la mia influenza e la mia fama. Farò vedere a quelle famiglie nobili che non vogliono sostenermi chi sono! Farò vedere loro che il quarto figlio dell’Imperatore Yassin, Andrew-Chrystal, è capace di competere con quel generale spazzatura Arshavin e quel folle bastardo di Dominguez.’</em> Pensò mentre guardava Fei con un’espressione provocatoria.

Fei rise mentre rispondeva: “Per annientare la Lama di Sangue, bisogna pagare. Non ho abbastanza uomini, così devo usare il fuoco. Anche se siete venuti qui a distruggere la Lama di Sangue, è normale che ci siano dei danni. Perciò queste perdite non dovrebbero essere pagate da me.”

Anche se tutti i tesori qui non importavano a Fei, doveva mantenere temperamento e presenza. Dato che c’erano molte organizzazioni influenti qui, Fei avrebbe dato un segnale pericoloso se si fosse ritirato, avrebbero saputo che il sovrano di Chambord avrebbe abbassato la testa di fronte ad una certa pressione. Se fosse accaduto, si sarebbero aspettati che l’avrebbe fatto di nuovo in futuro… Avrebbe distrutto la sua immagine da lupo pazzo che aveva cercato di creare. Da allora, Chambord sarebbe stata sempre in svantaggio.

Inoltre Fei odiava il quarto principe.

Dato che il sovrano non era contento, nessun altro poteva esserlo: “Combatterò contro di te. Che puoi fare?” Questo era il suo atteggiamento.

Chrystal non si aspettava questo atteggiamento aggressivo. Arrabbiato, fece un passo avanti e sogghignò: “Re di Chambord, non sei tu a deciderlo. Inoltre sei arrivato qui molto prima rispetto a noi. Nessuno sa se hai rubato gli oggetti più preziosi. Dato che sei un re e vogliamo che mantieni la tua dignità, è meglio che tiri fuori tutto quello che c’è nel tuo anello per farcelo ispezionare!”

L’aggressività del quarto principe fu sostenuta da altre persone dagli intenti malvagi.

Il guerriero numero uno della Lancia di Bronzo, Cande, avanzò e i dieci esperti dietro di lui fecero lo stesso. Gli undici sembravano dei del massacro e la loro energia fu scatenata a tutta forza. Le fiamme della loro energia da guerriero si intensificò. Era ovvio che potessero combattere abilmente in gruppo. Erano molto più forti quando si coalizzavano.

Cande sogghignò: “Sua altezza il quarto principe ha ragione. Re di Chambord, so che sei forte, ma devi essere ragionevole.”

“Re di CHambord, limitati a seguire la decisione del gruppo.” Disse il capo del gruppo di mercenari della Tigre Dormiente. Era il gruppo di mercenari più grande a San Petersburg.

Il capo di un altro gruppo, il Palazzo della Luce, accanto a Chrystal, disse: “Consegna il tuo inventario…”

“Re di Chambord, anche la famiglia Beag pensa che sua altezza abbia ragione. Non abbiamo intenti malvagi. Vogliamo solo che consegni il tuo anello e farlo ispezionare ai maghi reali. Dopo che ci siamo assicurati che nulla provenga dalla Lama di Sangue, ti restituiremo tutto…” La principessa della famiglia Beag, Beyonce, intervenne. Il suo metodo era ancora più feroce… voleva l’anello di Fei.

“Darvi il mio anello? Non è uno scherzo divertente. Come potete esaminare la mia roba? Come sapreste se qualcosa è mio o della Lama di Sangue?”

“Ahahahah…” Il quarto principe cominciò a ridere come se avesse sentito una barzelletta. Stava ridendo così tanto che quasi pianse: “Sei un piccolo re di un regno affiliato di sesto livello. Sei povero! Che tipo di tesori puoi avere? Se ci sono tesori nel tuo anello, provengono dalla Lama di Sangue. Che utilità c’è nel chiederlo?”

Il quarto principe non dava tregua a Fei. Voleva usare questa opportunità per schiacciarlo ancora di più.

L’opposizione tra di loro era cominciata fin da quando si erano incontrati e adesso era esplosa. L’ambizioso Chrystal aveva intenzione di attirare l’attenzione di tutte le organizzazioni a San Petersburg distruggendo il sovrano di Chambord.

“Questa è un’ottima idea!” Il capo della Tigre Dormiente rise.

“Dato che è un’ottima idea, dovresti consegnare l’anello adesso e restituire il 20% del bottino come compensazione per l’incendio…” Disse con tono freddo Cande.

“Dato che abbiamo tutti accettato, dovresti iniziare a muoverti. Dacci l’anello, re di Chambord!” Disse sorridendo Beyoncé.

Fei gettò un’occhiata verso di loro e rise: “Oh? È questo il vostro ragionamento?”

“Motivi e regole sono decisi da chi è forte. Un piccolo regno di sesto livello non è degno…” Derise il quarto principe.

“Consegna l’anello!” Cande alzò una mano e aprì il palmo. I dieci guerrieri dietro di lui si mossero allo stesso tempo ed erano così coordinati da sembrare una persona sola. Erano in allerta ed erano in modalità di combattimento. Non osavano rilassarsi di fronte ad un esperto come Fei.

Fei rise ancora più forte.

“Avete ragione. Le ragioni e le regole sono stabilite da chi è più forte. Chambord non ha la forza… ma vi siete dimenticati di una cosa. Cos’è la forza? La forza non dipende dal livello di un regno, né dal titolo dei nobili e non della loro posizione di reali. Invece riguarda la potenza dei propri pugni. La persona con il pugno più duro è la persona al comando.” Fei stese il corpo mentre continuava: “Chi di voi è più forte di me?”

Dopo aver sentito questo, Paris e Romain rise… Così come l’uomo di bell’aspetto con il cane invalido tra le braccia.

L’espressione del quarto principe cambiò.

Un momento dopo, prima che chiunque potesse reagire, Fei cambiò espressione.

“Yuck! Come osate voi debolucci giocare di fronte a me? Volete il mio anello? Non credo che avrete la fortuna di ottenerlo!” Quando il sovrano iniziò a comportarsi senza freni, era duro come un pazzo e resistente come un toro. Con un’espressione di derisione, indicò i nasi dei suoi nemici e li insultò; non badava minimamente alla sua posizione di reale.

<em>Pia!</em>

Fei si accigliò e un marchio di un palmo di cristallo volò in un attimo di secondo.

“Eh… Puff…”

Il quarto principe Chrystal fu colpito e i suoi denti e sangue iniziarono a scorrere dalla sua bocca come un melone rotto. Il suo corpo girò a mezz’aria per poi fermarsi quando impattò contro un muro. Scivolò per la parete e il suo viso si gonfiò come pane nel forno. Il suo bel viso era deformato… date le sue ferite, era ovvio che metà delle sue ossa facciali si fossero rotte…

“Tu… osi colpirmi?” Il quarto principe fissò Fei, non riusciva nemmeno a sentire il dolore dall’incredulità.

L’intera sala sotterranea sprofondò in un silenzio mortale.



