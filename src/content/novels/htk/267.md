---
title: Capitolo 267 - Sei il Terzo
pubDate: 2024-05-21T11:41:47.901Z
tags:
    - htk
---

In quel momento, l’immagine del re di Chambord e il secondo principe dell’Impero si fusero, anche se appartenevano a due mondi completamente diversi.

Drip…

Il capo del gruppo dei mercenari della Tigre Dormiente si spaventò. Le sue labbra fremettero e del sudore freddo colò a terra dalla sua fronte.

Quel lieve rumore risuonò con chiarezza nella sala sotterranea silenziosa.

“Non volevate il mio anello?” Fei si indicò il dito medio in cui portava l’anello nero e poi rise: “È qui, venuti a prenderlo!”

Sia sulla terra che nel continente Azeroth, alzare il dito medio significava la stessa cosa.

Tuttavia questi mercenari della Tigre Dormiente e del Palazzo di Luce avevano già perso la loro arroganza. Anche se erano arrabbiati, non osarono ricambiare lo sguardo di Fei. Invece distolsero gli occhi silenziosamente.

Erano mercenari, avevano molta esperienza ed erano davvero aggressivi.

Tuttavia anche se erano feroci, non significava che fossero stupidi; sapevano che sarebbero stati uccisi se avessero provato a mostrare le loro emozioni.

Dopo aver visto quello che era successo al quarto principe, alla principessa della famiglia Beag e agli undici guerrieri della Lancia di Bronzo che apparteneva alla famiglia Fellon, perfino un idiota si sarebbe reso conto che non bisognava stuzzicare quest’uomo! Era ovvio che il re di Chambord stesse solo cercando un pretesto per attaccare briga. Non appena qualcuno lo avesse provocato, sarebbe stato annientato all’istante. Non c’erano dubbi! Un folle come questo re non temeva le organizzazioni dietro i suoi nemici.

“Eheh, ora avete paura?” Fei ritirò la mano e disse: “Ho la sensazione che non abbiate più i requisiti per ottenere i tesori della Lama di Sangue. Sparite, non fatevi più vedere da me!”

“Tu…”

“Tu…”

I due capi dei gruppi si arrabbiarono e si spaventarono allo stesso tempo.

Volevano rispondere, ma il loro ultimo briciolo di coraggio scomparì di fronte allo sguardo gelido di Fei. L’odore delle foschie di sangue delle guardie della Lancia di Bronzo era ancora nell’aria, e sia Chrystal che Beyoncé giacevano ancora a terra lontano… l’enorme marchio del pugno era ancora impresso nel muro… Tutto questo fece andare via silenziosamente gli uomini. Presto sparirono dalla loro vista.

Fei sorrise con significato. Disse lentamente: “Va bene, ora c’è un po’ di quiete. Possiamo discutere di come vogliamo dividere i tesori della Lama di Sangue. La nostra Chambord se ne prenderà il 30% e voi vi potrete dividere il resto.”

Ora Fei sembrava una persona completamente diversa. Pareva molto più gentile e non era affatto arrogante.

Come se non fosse successo nulla, persone come Paris, Romain e Balesi sorrisero con calma. Chiacchierarono con cortesia con Fei e nessuno menzionò più l’anello dell’inventario. Negoziarono velocemente e giunsero ad una conclusione.

Dato che i rappresentati della famiglia Fellon erano stati eliminati, la percentuale del bottino della famiglia Fellon fu distribuita al primo e al secondo principe. Dato che il quarto principe e la principessa della famiglia Beag erano svenuti, le loro parti sarebbero passate al sacerdote Balesi. E dato che i due gruppi di mercenari erano stati mandati via da Fei, la percentuale del loro bottino sarebbe passata ai mercanti Soros.

I soldati separarono velocemente i tesori in pile secondo questo nuovo accordo.

“Sono qui perché il signor Kaka, Prediletto di Dio, vuole cooperare con sua maestà in futuro. Dopo aver visto l’eroismo di sua maestà, il Dominatore, ho raggiunto il mio obiettivo. Il signor Kaka sta per partire da San Petersburg tra pochi giorni. Prima di andarsene, vorrebbe proprio invitarla a cena. Spero che sua maestà possa accontentarci!”

Detto questo, fece un cenno e spostò il bottino della sua percentuale verso Fei.

Non emanò energia da guerriero, né potere magico, ma spostò decine di migliaia di monete d’oro e gemme magiche di 5-6 metri. Le pile dei tesori non cambiarono forma e questo scioccò tutti. Anche Fei ne fu sorpreso. La sua forza fisica del barbaro al livello 43 era incredibile, ma non era così precisa. Per questo il Sacro Potere del sacerdote Balesi era interessante.

“Dominatore?” Fei era davvero intrigato.

“Eheh, Alexander, Dominatore è il soprannome che alcuni poeti itineranti le hanno dato. È circolato a San Petersburg e questi poeti riferiscono le sue storie per i pub della città ogni giorno…” Paris ridacchiò mentre lo spiegava e si sistemava i capelli.

Fei roteò gli occhi.

Dominatore… era proprio pessimo… sembrava il nome di un bandito.

“Eheh, queste monete d’oro e gemme magiche sono il mio regalo per sua maestà. Non lo rifiuti per favore.”

Mentre parlava, Balesi mosse le mani e immagazzinò tutto l’equipaggiamento di alto livello nel suo anello. Prima che gli altri potessero reagire, si girò e tornò verso il ponte. Sembrava lento, ma in realtà era davvero veloce. In pochi secondi sparì dalla loro vista.

Nessuno se lo aspettò.

Fei ne fu un po’ sorpreso. Anche se non sapeva quali fossero le sue intenzioni, la sua espressione non cambiò.

Una luce argentea brillò e Fei risucchiò tutti i tesori che gli appartenevano nell’anello.

“Eheh, non mi aspettavo che il signor Kaka fosse così interessato a te. La grossa torta della Lama di Sangue ingolosisce molte organizzazioni, ma hai ottenuto la porzione più grossa…” Il sorriso di Paris era splendido come sempre. Tirò via un altro petalo di rosa e se lo mise tra i capelli. Mentre il vento soffiava per il tunnel e nella sala sotterranea, il suo abito e i suoi capelli neri svolazzavano. In quel momento, la sua bellezza colse quasi tutti di sorpresa.

“Puoi solo vedere i lati positivi, ma non quelli negativi.” Disse con serietà Fei. “Numerosi cittadini di Chambord sono morti nelle miniere ed è stato così che la Lama di Sangue ha costruito la sua fortuna. Sto solo riscuotendo ciò che ci è dovuto!”

“Sto solo scherzando! Perché sei così serio?” Paris sorrise e una luce speciale brillò nei suoi splendidi occhi. Si girò e camminò verso Barbarossa. Dopo avergli detto qualcosa, si voltò e disse a Fei: “Ormai è quasi l’alba. Vi condurrò fuori da qui. Ciò che è accaduto stasera causerà un bel po’ di trambusto nella capitale!”

Fei annuì; sapeva che aveva ragione.

Non importava quanto fosse stata progettata con cautela l’operazione, un evento del genere avrebbe destato trambusto tra i civili. Anche se le grandi organizzazioni sapevano cos'era successo, gli ufficiali avrebbero dovuto dare una spiegazione alla gente ordinaria.

San Petersburg non era affatto calma.

Dopo aver chiacchierato con Romain e Ziene, dicendo loro di portare i suoi saluti a Tanasha, Fei diede loro addio. Poi seguì Paris e si diresse verso l’uscita.

Mentre Fei stava superando la pattuglia imperiale e Granello, il giovane di bell’aspetto con il cane invalido tra le braccia aprì gli occhi assonnati e disse: “Ehi, ragazzo, aspetta un secondo.”

L’atmosfera all’improvviso divenne tesa.

“Eh? Cosa succede?” Fei si accigliò lievemente.

Nonostante Fei avesse notato che questo giovane dall’aspetto splendido aveva detto solo una frase e pareva debole come uno spettatore irrilevante, sembrava che avesse attirato l’attenzione di tutti. Perfino Paris e Granello che erano di fronte a lui non osavano bloccargli la visuale. Come stelle attorno al sole, tutte le guardie lo circondavano come se fosse al centro della galassia.

Un paio di occhi pigri, ma taglienti osservarono Fei mentre l’uomo diceva: “Sono Oka, Oka Dominguez. Mi piaci.”

Fei impallidì.

Anche se Fei stava stringendo le chiappe dopo una dichiarazione del genere, non reagì. Ciò che lo sorprese fu che quest’uomo doveva essere il secondo principe di Zenit, l’uomo leggendario che rivaleggiava con il Dio della Guerra Arshavin.

Fei si era chiesto quale fosse la sua identità dal momento in cui era entrato.

Ma il sovrano non si aspettava che questo bel giovane fosse un principe di Zenit.

Non sapeva nemmeno perché quest’uomo si era presentato come Oka Dominguez. <em>’Non dovrebbe essere Andrew Dominguez?’</em> Pensò Fei.

Naturalmente tutto questi pensieri gli passarono per la testa in un attimo di secondo.

Fei non sapeva come rispondere a questa “dichiarazione”, così abbassò la testa e gli porse i suoi rispetti: “Piacere di conoscerla sua altezza.”

“Ehi, ehi, ehi. Ti ho detto che sono Oka. Puoi chiamarmi Oka d’ora in avanti. Ahahah, ragazzino, sei fortunato. Sei il terzo che ha il permesso di chiamarmi Oka a Zenit.”



