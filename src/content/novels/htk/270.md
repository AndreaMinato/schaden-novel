---
title: Capitolo 270 - Una Notte Insonne
pubDate: 2024-05-21T14:41:47.901Z
tags:
    - htk
---

Era diventata quasi una tradizione.

Ogni volta che Fei andava a combattere, Angela avrebbe aspettato il suo amato e avrebbe preparato un bagno caldo per lui, così che potesse lavare via la stanchezza con l’acqua.

Fei era così potente che non aveva bisogno di ridurre la sua fatica in questo modo. Aveva anche pozioni magiche come quella della Giovinezza che poteva fargli recuperare vitalità fisica in ogni momento e tenerlo al picco delle sue condizioni. Ma forse per via di una sua illusione, si sentiva sempre così confortevole e voleva canticchiare a bocca chiusa ogni volta che stava nel bagno caldo preparato da Angela. Era un vero rilassamento per la sua mente, ogni poro del suo corpo si sarebbe aperto. Era confortevole come quando sua mamma gli cantava la ninna nanna da piccolo.

“Oh giusto, Angela, ho un regalo per te.”

Dopo aver fatto un bagno caldo, Fei indossò un abito leggero che lo faceva sembrare più bello. Arrivò al tavolo di pietra e mangiò un po’ della colazione preparata da Angela. Poi all’improvviso gli venne in mente qualcosa e, con un sorriso, tirò fuori un oggetto dal suo anello.

Era una pelliccia blu fatta dal pelo della volpe demoniaca blu; era appartenuta al capo della Lama di Sangue.

Fei tirò fuori della carta e una bottiglia di inchiostro creata dalla fabbrica a Chambord. Rifletté per un momento e fece uno schizzo dell’affascinante abito da fata dalle maniche larghe che Kui Long aveva indossato in una serie TV, il paladino cinese. Tracciò un bozzetto generale del vestito con velocità e accuratezza.

“Wow, che vestito unico e splendido.” Angela lo stava osservando in silenzio e non poté trattenere più la sua ammirazione quando Fei finì di disegnarlo.

“Finché ti piace. È un vestito da fata e c’è una splendida storia al riguardo.” Fei cullò la bellezza di fronte a lui e le raccontò della splendida storia d’amore tra un principe e una principessa di uno spazio differente. Dopodiché Fei prese la pelliccia nelle sue mani e usò la sua energia per lavare via l’ultima traccia d’aura del capo della Lama di Sangue. Sorrise e disse: “Questa pelliccia è brillante e cristallina, ha una luce blu sinistra.
Proviene da un volpe demoniaca blu di livello sei. Non solo può renderti immune da qualsiasi magia elementale del ghiaccio al di sotto del quarto livello; può tenerti sempre al caldo. È proprio adatta a creare l’abito da fata per te. Sta per arrivare l’inverno gelido della capitale; senza un vestito del genere non potrai sopportare il freddo dato che non hai energia da guerriera o energia magica.”

Angela aveva una piccola figura a clessidra; questa pelliccia era più che sufficiente per creare un vestito per lei.

…..

“Cosa? Non sapete di cosa hanno parlato Paris e sua maestà, ma hanno discusso per tutto il tempo lungo la strada?”

Dentro la tenda accanto a quella del re, la piccola Emma aveva cercato Drogba e Pierce per discutere. L’argomento principale era se la ragazza demoniaca e civettuola, Paris, aveva cercato di sedurre Alexander o no durante la loro missione.

Anche se Emma aveva un’impressione migliore di Paris adesso e non la odiava più, la piccoletta era sempre dalla parte di Angela. Prima che il gruppo partisse per la sua missione, la ragazza aveva già chiesto a Drogba e a Pierce di sorvegliare di nascosto sua maestà il re; aveva ordinato loro di non lasciare mai che Paris, una minaccia potenziale per Angela, avesse l’occasione di rimanere in privato con il sovrano. Tuttavia chi avrebbe pensato che durante la battaglia di stasera, Pierce e Drogba si sarebbero fatti trascinare dalla loro sete di sangue e si fossero dimenticati completamente dell’ordine della ragazza.

Vedendo l’espressione scontenta della biondina, Drogba e Pierce si innervosirono un po’.

“Emma, non preoccuparti. Sua altezza Angela è gentile e generosa, è una dea discesa dal cielo ed è la perla più preziosa di Chambord. È impossibile che sua maestà si innamori di quella ragazza demoniaca…"

“Certo, certo. Non lo avete visto, ma quella ragazza demoniaca era con un bellissimo giovane che portava un cagnolino. Scommetto che è il suo giocattolo… Ed è impossibile che le piaccia sua maestà!”

I due idioti trovarono molte scuse per distanziarsi dalle loro responsabilità. Cercarono di persuadere in ogni modo Emma, che era ancora scettica, e alla fine mandarono via questa ragazza da cui erano spaventati.

Drogba tornò nella tenda mentre si grattava la testa e chiese pensieroso: “Pierce, ma perché ho la sensazione che, dalla sua espressione, in realtà le piaccia sua maestà…”

“Non solo la ragazza demoniaca, credo che anche la principessa Tanasha abbia un’ottima impressione di sua maestà. Eheh, dicono che abbia dato a sua maestà un gettone nero in segno di affetto quando è partita…” Anche Pierce era un idiota a cui piaceva spettegolare.

“È naturale. Alexander è giovane, bello e ha un potere imbattibile, tutti hanno sentito il suo soprannome, il Dominatore, per tutta l’area dell’accampamento. Eheh, ogni donna desidererebbe un uomo del genere!” Disse Pierce come se fosse un esperto in quanto a questioni d’amore.

Era il momento più buio prima dell’alba.

Masse di nuvole scure volavano dalle montagne Moro e coprivano tutte le stelle nel cielo.

La bella mercenaria Elena con il potente equipaggiamento magico era seduta in silenzio accanto al fiume mentre si abbracciava le ginocchia con le braccia. Non lasciava la presa sul lungo arco che teneva accanto alle gambe, e il suo mento liscio e pallido riposava sulle sue ginocchia. Il vento notturno faceva ondeggiare i suoi lunghi capelli rossi e i suoi splendidi occhi erano stati pieni di intento assassino e determinazione quando aveva combattuto prima. Stava guardando l’acqua che scorreva in silenzio.

Era una valchiria che si stava riposando tra una battaglia e l’altra e stava pensando all’uomo che amava.

Adesso che era quasi allo stadio delle sei stelle, non avrebbe sentito freddo nemmeno se il tempo fosse stato cento o mille volte più freddo. Un’energia magica divampò entro un metro di raggio attorno a lei e una luce blu pallido scomparì e riapparì; era splendida e surreale sotto il cielo notturno.

Anche se era appena tornata da una battaglia, non era stanca.

Ma solo il suo compagno gli avrebbe dato una spalla spessa a cui appoggiarsi. Quanto sarebbe stato bello!

Non importava però cosa sarebbe accaduto, Elena sapeva che avrebbe brandito il suo arco e combattuto per una persona!

Fu una notte insonne per lei.

…..

Capitale imperiale, tenuta della principessa.

La principessa Tanasha indossava solo un vestito leggero che enfatizzava la sua figura magra e a clessidra. Tutto di lei emanava un’aura elegante e intelligente. I suoi piedi pallidi come la giada erano per metà appoggiati al suo morbido letto profumato. Dopo aver sentito il rapporto di Ziene, la bella ragazza vestita di viola, le sue lunghe sopracciglia sottili si aggrottarono e chiese a bassa voce come se non avesse capito:

“Oh, il Sacerdote Balesi ha donato tutti i tesori ad Alexander?”

“Esatto, sua altezza. Il sacerdote Balesi si è presentato in qualità di rappresentante del Prediletto di Dio Kaka della Sacra Chiesa e ha invitato Alexander ad incontrarlo in seguito.” Ziene narrò con attenzione cos’era successo nella sala sotterranea nel quartier generale della Lama di Sangue.

“La Sacra Chiesa è sempre stata molto altera. Non prestano mai attenzione agli altri e quel Prediletto di Dio Kaka è una persona importante del quartier generale. Quando ha visitato le terre principali stavolta, ha mantenuto un basso profilo. Quando è arrivato a San Petersburg, ha rifiutato di ricevere ogni visitatore, perfino nostro padre non poteva incontrarlo. Ma Kaka ha invitato Alexander… perché? Anche se il potere e il potenziale di Alexander è scioccante, non era al livello di un Prediletto di Dio che potrebbe essere il futuro successore della Sacra Chiesa. Forse… c’è qualcos’altro che non sappiamo?”

La principessa Tanasha parlava da sola.

Si accigliò ancora di più e piegò la testa come se avesse difficoltà. Sembrava così debole che chiunque avrebbe avuto l’istinto di proteggerla.

“Alexander ha umiliato il quarto principe, ma Dominguez non ha cercato di fermarlo. Gli ha anche permesso di chiamarlo Oka… Beh, immagino che anche questo principe pazzo stimi il sovrano di Chambord. Devo ammettere che ha fatto un lavoro di gran lunga migliore rispetto al fratello Arshavin stasera!”

“Ma non capisco. Mio fratello maggiore ha sempre voluto attirare e reclutare eroi e uomini pieni di virtù e talento; perché serba rancore nei confronti di Alexander!”

La principessa divenne più confusa alla fine.

Ma presto giunse alla sua decisione. “Mandate qualcuno domani a consegnare tutti i tesori che abbiamo ottenuto dal quartier generale della Lama di Sangue all’accampamento di Chambord. Dì che… dì solo che io, Tanasha, voglio dare questi regali alle mie care amiche Angela ed Emma.”

“Sì sua maestà.” Ziene annuì.

Vedendo questo, la principessa scoppiò a ridere e l’intera sala si illuminò. I suoi occhi blu scuro emanarono una luce incantevole mentre chiedeva: “Ziene, se ricordo bene, hai incontrato il sovrano Chambord piuttosto presto e credo che tu abbia suggerito di ucciderlo. Cosa ne pensi ora di quest’uomo?”

“Mmh… non potrò ucciderlo adesso!” Ziene abbassò la testa.

“Ahahah, se potessi, lo faresti?”

“Io… il sovrano di Chambord non dovrebbe essere ucciso!”

“C’è qualcuno che pensi che non dovrebbe essere ucciso?” La principessa rise.

…..

Il secondo giorno.

Quando arrivò l’alba, scoppiò un tumulto improvviso nell’accampamento. Era così caotico che le galline volavano e i cani balzavano.

Molti soldati della capitale avevano iniziato a fare le perquisizioni più severe. Molti cavalieri si precipitarono tra gli accampamenti di diversi regni affiliati e perfino alla gente di regni di primo livello fu ordinato di rimanere nella sua area.
Gli accampamenti si riempirono di guardie, eccetto per i soldati della pattuglia imperiale, della legione Ferro di Sangue e delle quattro Legioni principali; mentre i cavalieri del palazzo della Giustizia che erano rimasti in silenzio da quando quattro dei loro rappresentanti erano stati sconfitti dal re di Chambord finalmente si unirono alla ricerca degli assassini dell’impero Spartax.






