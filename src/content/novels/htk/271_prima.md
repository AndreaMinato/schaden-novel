---
title: Capitolo 271 - Un branco di stupidi (prima parte)
pubDate: 2024-05-21T15:41:47.902Z
tags:
    - htk
---

Fei sorrideva con tranquillità perché la ragazza tra le sue braccia sembrava avere il potere di calmare le anime. Non importava che tipo di battaglia o pericolo dovesse affrontare, la sua ansia e la sua fatica sarebbero scomparse all’istante quando vedeva questo visino sereno e tenero.

Fei posò piano il capo della ragazza su un cuscino di velluto bianco, rimosse la coperta viola ricamata di rose e si alzò lentamente da letto.

Forse si era stancata a rimanere sveglia tutta la notte ad aspettarlo, ma Angela non notò i suoi movimenti e continuò a dormire. Era ancora presa dai suoi dolci sogni e le sue labbra formavano ancora un sorriso angelico e puro.

Questa era la prima volta che la ragazza era intimamente vicina a chi amava.

Anche se era un sogno, il suo viso puro e privo di difetti era un po’ rosso.

Mentre indossava un abito comodo, Fei si slegò i capelli ed evocò un paio di stivali di maglia dall’interno morbido e caldo di pelliccia. Scostò le tende e uscì fuori.

Il sole era già in alto nel cielo. Era ululato un vento tagliente all’alba della scorsa notte che aveva soffiato via la neve accumulata e aveva raffreddato il clima. Inaspettatamente le raffiche si erano fermate di mattina per qualche motivo. La luce dorata del sole illuminava con calore il terreno.

Fei camminò lentamente tra gli accampamenti di Chambord, sorrise e salutò i soldati che erano impegnati ad allenarsi. Dopodiché vagò verso il fiume ad ovest del campo, si lavò il viso con le sue acque gelide e si sentì molto più energico.

<em>’Mmh? È venuta anche la gente del palazzo dei cavalieri della Giustizia? Sembra che la situazione sia peggiorata!’</em> Pensò.

Fei osservò le strade fuori dall’accampamento, erano piene di cavalieri dall’armatura nera, i mantelli rossi su cavalli da guerra.

Gli assassini repentini dell’Impero Spartax avevano causato proprio molti problemi all’impero.

Eppure Fei sapeva che la comparsa di questi assassini era solo l’innesco e aveva già acceso molti conflitti. Il fatto che un po’ di assassini avessero provocato così tanti problemi rivelava molte informazioni. Se non altro, Fei poteva essere certo che almeno il 60-70% dei tentativi di assassinio in realtà erano coperture di avversari politici che cercavano di eliminare i loro nemici.

Ad esempio, il tentativo di assassinio del secondo principe Dominguez fuori dal palazzo chiaramente non era stato causato dall’impero Spartax.

E anche il tentativo di assassinare la principessa rivelava tracce del coinvolgimento di una terza parte.

La lotta tra i due principi era diventata già così intensa, figuriamoci per le organizzazioni dei nobili. Al momento, i nobili famosi assassinati erano più di cento e metà erano stati uccisi dai loro rivali politici.

La verità si mescolava tra la menzogna e la menzogna si mischiava alla verità.

L’esempio più ovvio era l’operazione contro la Lama di Sangue a cui aveva partecipato Fei. Eppure questi cavalieri, che sapevano la verità, avevano addossato ogni colpa sugli assassini dell’Impero Spartax. Per quanto riguardava quegli assassini spaventati, erano stati insultati per non aver fatto nulla.

A causa delle condizioni dell’Imperatore Yassin, la capitale era in crisi. Le due enormi fazioni formate dai due principi, Arshavin e Dominguez, erano in una situazione strana. Altre organizzazioni segrete stavano cercando di trarre beneficio da questa instabilità e stavano portando ancora più caos. Se non ci fosse stato rimedio al più presto, l’impero sarebbe andato incontro al più grave fallimento fin dall’inizio della guerra contro Spartax.

L’oscurità dell’Impero era già qui e nessuno sapeva se avrebbero potuto aspettare fino all’alba.

Tuttavia questo non avrebbe impedito ai nobili di lottare per l’autorità e il potere.

Fei rimase accanto al fiume e guardò da lontano le montagne Moro. Stava riflettendo sulla sua situazione recente.

Ora, il destino di Chambord dipendeva da lui. Ogni sua decisione avrebbe determinato il fato dei 23.142 cittadini di Chambord. In questo continente misterioso governato dalla legge della giungla, Chambord era come un cerbiatto che aveva appena imparato a sgambettare, mentre l’impero Zenit era un gruppo di alci con una certa presenza. Anche se aveva un potere misterioso sconosciuto ad aiutarlo, Fei doveva comunque fare una corsa contro il tempo e insegnare all’immatura Chambord a sopravvivere in questo mondo caotico prima che diventasse l’obiettivo di cani selvatici feroci e crudeli o di leoni.

“Aprite la porta dell’accampamento per la perquisizione!”

Risuonò un grido all’entrata che destò Fei dalle sue riflessioni.

Il re si accigliò quando scoprì che i cavalieri del palazzo della giustizia si erano fermati all’entrata dell’accampamento. Il loro capo gridava e dava ordini con un tono arrabbiato e orgoglioso.

Vedendo i Cavalieri dello Zodiaco rivolgersi verso di lui, Fei fece un cenno e diede segnale di lasciarli passare.

Perquisire ogni regno affiliato era un ordine che proveniva dalla capitale e nessuno poteva disubbidire. Fei non voleva che Chambord desse inizio ad una serie di insubordinazioni. In quel momento moltissimi occhi lo stavano guardando e stavano aspettando che Chambord commettesse degli errori. Non sarebbe stato intelligente opporsi a questi cavalieri per una questione del genere.

Le porte del campo si aprirono e più di quaranta cavalieri entrarono come la corrente di un fiume. I tonfi degli zoccoli risuonarono per l’intero accampamento.



