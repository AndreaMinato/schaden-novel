---
title: Capitolo 271 - Un branco di stupidi (seconda parte)
pubDate: 2024-05-21T15:41:47.902Z
tags:
    - htk
---

Continuarono a risuonare degli schiocchi. Le fruste di cuoio dei cavalieri continuarono a colpire diverse tende mentre cacciavano fuori la gente al suo interno.

“Ascoltate Chambordiani! Entro dieci secondi, radunatevi al centro del campo. Dov’è Alexander, il re di Chambord? Fate rapporto sul numero di adulti a Chambord e identificate velocemente tutti!”

I cavalieri trottavano per l’accampamento e causarono trambusto facendo collassare molte tende.

Il capo dei cavalieri sembrava un centurione. Era alto e forte, come un enorme scimpanzé muscoloso. La sua armatura nera sembrava sul punto di esplodere per via dei suoi potenti muscoli. Sollevò l’elmo e si sedette sul suo enorme cavallo. Aveva un’espressione feroce e sembrava che i suoi occhi simili a quelli di un leopardo stessero cercando una preda.

All’arrivo di Lampard e dei rinforzi, la spedizione di Chambord era arrivata a centoventotto persone. Sotto la supervisione dei cavalieri, si radunarono al centro del campo.

I cavalieri del palazzo della Giustizia furono molto più malevoli rispetto alla pattuglia imperiale e alle quattro legioni. Forse perché Fei aveva sconfitto quattro dei loro cavalieri della giustizia, ma non nascosero la loro ostilità.

Fei arrivò al centro dell’accampamento con un’espressione neutrale.

<em>’Va bene perquisire, ma non superate il limite. Altrimenti… Umpf!’</em> Pensò.

“Stai indietro! Questa è la tenda di sua maestà. Sua altezza si sta cambiando e uscirà presto!” Di fronte alla tenda centrale c’era Drogba di guardia, che fermò i due cavalieri che stavano per precipitarsi dentro.

Angela era troppo stanca e stava ancora dormendo.

<em>Pa!</em>

“Fuori dai piedi! Che sua altezza? Spostati immediatamente, stiamo cercando assassini!” Uno dei cavalieri diede una frustata.

<em>Sou!</em>

Drogba la prese e trattenne la frusta. Muovendo il polso, fece volare via il cavaliere come un aquilone senza filo.

C’era una vasta differenza di forza tra i due.

“Come osi?!” Il solenne “scimpanzé nero”, capo dei cavalieri, vide questa scena, il suo sguardo si riempì di gioia e gridò con un tono arrabbiato: “Come osi colpire il cavaliere del palazzo imperiale e bloccare la ricerca degli assassini di Spartax? Qualcuno vada a catturare questo schiavo audace!”

Un po’ di cavalieri si prepararono. Brandirono spade affilate e si precipitarono sul posto.

Drogba non cedette. La sua energia da guerriero a quattro stelle brillò sul suo corpo e tirò fuori un’ascia lunga due metri grande quanto una porta. La spostò verso i cavalieri e guardò i cavalieri con un freddo sorriso.

Non era affatto spaventato.

Quando Fei aveva sentito come Lampard e i suoi uomini erano stati fermati dai soldati imperiali al loro arrivo, si era infuriato e aveva chiesto loro perché non avevano rotto le gambe a quegli stupidi. Questo aveva rassicurato abbastanza Drogba. Finché sua maestà non si fosse opposto e questi cavalieri avessero osato attaccarlo, avrebbe dato loro una lezione.

L’uomo stiracchiò le gambe e pensò: ‘<em>L’ascia di papà non vedeva l’ora!”’</em>

Vedendo che Drogba era pieno di ferocia, i cavalieri esitarono.

Prima, qualsiasi loro rivale si sarebbe spaventato, si sarebbe inginocchiato e li avrebbe implorati. Tuttavia chi sapeva che ci sarebbe stato uno stupido come uest’uomo. Vedendo l’energia da guerriero a quattro stelle che brillava sil suo corpo e la sua enorme ascia, i cavalieri non sapevano se sarebbero dovuti avanzare o ritirarsi. Capivano che questo tipo faceva sul serio.

In quanto cavalieri del palazzo dei cavalieri imperiali, avevano sentito del risentimento tra i cavalieri della Giustizia e il sovrano di Chambord. In breve tempo, cinque dei loro cavalieri della Giustizia erano stati picchiati dal re Alexander. Non aveva sconfitto persone qualunque… era incredibile!

Sapevano già che il sovrano di Chambord era stupido, ma non si aspettavano che anche i suoi sottoposti fossero idioti che non temevano la morte.

“E ora?”

I cavalieri si rivolsero verso il loro capo.

Il loro capo era furioso e i suoi occhi da leopardo si inferocirono. Stava brandendo una lancia e si stava preparando ad attaccare. Tuttavia pensò ai soprannomi i “Cane Pazzo” e “Dominatore” del sovrano di Chambord. Non sembrava che il suo gruppo fosse dalla parte della ragione e la sua rabbia diminuì all’improvviso della metà.



