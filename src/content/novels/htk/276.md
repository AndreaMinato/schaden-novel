---
title: Capitolo 276 - Dove siamo?
pubDate: 2024-05-21T20:41:47.903Z
tags:
    - htk
---

Dentro la tenda centrale.

Angela ed Emma stavano confortando le otto ragazze terrorizzate.

Le ragazze che erano state frustate dai cavalieri erano state guarite dalla Preghiera della modalità Paladino di Fei, così come quelle che avevano ricevuto lividi alle ginocchia dopo aver implorato i cavalieri. Le due ragazze nobili che non parlavano la lingua di Zenit ancora non potevano nascondere la paura, ma provavano più fiducia nei confronti di Angela e Fei; non cercavano più di rimanere sempre accanto a Lampard.

“Tenetele nel campo per ora, possono tenervi compagnia. Potete lasciare fare loro cose che un uomo non può fare.” Fei provava compassione per loro e voleva tenerle al sicuro. Rise mentre diceva ad Angela: “Dopo che torniamo a Chambord, possiamo aiutarle a sistemarsi e ad essere registrate come cittadine se vogliono!”

Cittadini registrati. Era un nuovo termine.

Per gestire tutta la gente di Chambord, Fei stava usando una prassi simile a quella che si usava sulla terra. Anche se era controversa sulla terra, era efficace per la situazione di Chambord. Gli ufficiali di Chambord potevano utilizzare questa politica e fare registrare tutti, solo chi era registrato sarebbe stato un cittadino ufficiale.

Angela ed Emma condussero via le otto ragazze continuando a rassicurarle.

Dopodiché, dopo un annuncio delle guardie, i capi chiave delle truppe di spedizione di Chambord come Lampard e Cech entrarono nella tenda.

“Sua maestà, non teme che il palazzo dei cavalieri imperiali torni a farcela pagare casa? Dopotutto abbiamo dato ogni prova al Cavaliere Divino.” Lampard fece la domanda che era nella mente di molte persone.

I guerrieri di Chambord si sentivano proprio bene dopo aver dato una lezione ai cavalieri arroganti.

Dopo le indagini, avevano scoperto che i cavalieri avevano portato delle “prove” nel campo di Chambord per incastrarli. Il Cristallo Divy aveva registrato tutte queste prove ed era cruciale nel dimostrare la loro innocenza. Tuttavia Fei aveva dato tutti questi artefatti chiave al Cavaliere Divino e i guerrieri di Chambord erano preoccupati.

“Non possiamo davvero combattere contro il palazzo dei cavalieri imperiali.” Fei scosse lievemente la testa. “È inutile tenere prove. Inoltre non possiamo fare nulla con le prove. Dopotutto li abbiamo un po’ torturati quando li abbiamo interrogati e potrebbero dire che sono stati costretti a dire ciò che volevamo sentire.
Ricordate, ogni cospirazione e sporco trucco sono ridicoli di fronte alla forza. Non avevo intenzione di ottenere la verità interrogandoli e sono sicuro che anche il Cavaliere Divino lo sa. Volevo solo che sfogaste la rabbia e volevo avvertire la gente che ha intenzione di mettere le mani su Chambord; si possono scordare di usare questi sporchi trucchetti contro di noi!”

I guerrieri di Chambord si rassicurarono sentendo questa spiegazione.

Non molto tempo fa, Chambord rappresentava debolezza e vergogna; la sua gente era trattata come spazzatura. Ma ora, perfino i regni affiliati di primo livello e i nobili di grado elevato dovevano mostrare loro rispetto… Tutti questi cambiamenti erano avvenuti grazie al giovane di fronte a loro.

“Che sua maestà sappia già chi è stato?” Lo sguardo di Cech si accese.

“Non ne sono certo, ma non è difficile capirlo. Solo poche organizzazioni hanno ottenuto parte dei tesori della Lama di Sangue. Finché chiederò a Paris o alla principessa di rintracciare dove sono andati questi tesori, dovremmo capire chi è stato.”

Fei si sfregò il mento e continuò: “Tuttavia sporchi trucchetti come questi non sono efficaci contro di noi. Ciò su cui dovete concentrarvi è diventare più forti. Dopotutto non c’è niente di meglio della pura forza. Sotto questo aspetto, il nostro guardiano ha fatto un ottimo lavoro!”

Questo fece scoppiare a ridere tutti quanti.

Sapevano cosa intendeva il re.

Circa venti giorni fa, quando Oleg aveva interrogato la squadra di cattura degli schiavi della Lama di Sangue, non era riuscito a ricavare informazioni utili da loro. Questo aveva fatto dubitare tutti delle tecniche di tortura di cui questo guardiano era così orgoglioso. Ma oggi Oleg aveva dimostrato a tutti le sue capacità. Le sue tecniche non erano le più crudeli, ma erano le più adatte ed efficace. Alla fine ogni uomo robusto del palazzo dei cavalieri imperiali aveva dovuto rivelare ciò che sapeva. Se il grassone lo avesse voluto, probabilmente avrebbe potuto farsi dire che colore avevano le mutande dei cavalieri della Giustizia.

Dopo aver ricevuto il riconoscimento del sovrano, il lusingatore rivelò un brillante sorriso. Si inchinò abitualmente e adulò: “Sua maestà! È stato lei ad insegnarmi tutto!”

Questo era tecnicamente corretto. Molte delle tecniche che il grassone usava oggi gli erano state descritte da Fei. Fei aveva visto molti film che includevano scene di tortura, e le aveva descritte al guardiano dopo aver fatto un po’ di aggiustamenti.

“Se non sbaglio, il palazzo dei cavalieri della giustizia non tornerà a cercarci. Naturalmente dobbiamo stare in allerta. D’ora in avanti tutti devono stare più attenti. Se succede qualcosa, seguite il piano stabilito!”

“Come desidera sua maestà!”

Dopo che i capi principali lasciarono la tenda centrale, Fei rifletté per un po’ e si assicurò di non essersi dimenticato di nulla. Annotò un po’ di idee e pensieri su un taccuino e poi usò l’Abilità Evoca, creando un portale, ed entrò nel mondo di Diablo.

“Ehi, dove ci stai portando?” Chiese con impazienza la sacerdotessa Akara.

Tre minuti fa, Fei era arrivato frettolosamente nel Campo delle Ranger. Aveva interrotto il lavoro di Akara e Cain, e li aveva portati in un posto remoto con fare misterioso. Poi aveva aperto un portale e li aveva invitati ad entrare.

“Sì, il mio tempo è prezioso. Non dici sempre che sprecare il tempo degli altri è come ucciderli lentamente? Ho fatto un’altra scoperta oggi sai? Ahahah, ricordo che volevi che comprendessi quel portale di teletrasporto, no? Ho compreso cento dei 365 motivi magici. Sono occupato…” Anche il vecchio Cain era impaziente.

“Lo capirete dopo aver superato questo portale. È un bel posto.”

Fei non rovinò loro la sorpresa. Fece dei cenni ai due vecchi ed entrò nel portale di fronte a lui.

<em>Buzz!</em>

Dopo un lieve ronzio, Fei sentì di aver attraversato un tunnel spazio temporale.

Un secondo dopo, apparì nella stanza dalla luce fioca piena di energia argentata sulle pareti. Uno spesso libro nero fluttuava nell’aria e l’appariscente scheletro dorato sembrava una montagna invalicabile.

Questa era la stanza segreta che Fei aveva trovato nella sala sotterranea della Lama di Sangue.

Aveva distrutto il portale sottoterra e aveva annotato le coordinate spaziali corrispondenti usando la magia di questa stanza. Usandole, Fei poteva usare l’abilità Evoca aumentata di livello per teletrasportarsi qui.

Ora Fei era il solo ad aver accesso a questa sala!

<em>Buzz! Buzz!</em>

Dopo un po’ di ronzii, Akara e Cain apparirono nella stanza dal portale.

“Cielo, cosa diavolo è questo? Non sono mai stata qui prima, ma sento qualcosa di familiare…” Akara che era sempre calma e composta stava sussultando. Fissò con stupore le mura color giallo chiaro e la Saggezza del Re Demoniaco che stava fluttuando nell’aria.

“Oh cielo… Questo… questo…”

Cain si concentrò subito sullo scheletro dorato in mezzo alla stanza. I suoi occhi brillarono mentre lo fissava. Come un uomo affamato di fronte ad una cena abbondante, cominciò a sbavare. Se non avesse percepito un’aura potente dallo scheletro, probabilmente avrebbe afferrato un osso e l’avrebbe baciato.

I due “scienziati” finalmente si calmarono e chiesero all’unisono: “Dimmi Fei, dove siamo?”

“Siete ancora impazienti di tornare al vostro lavoro?” Fei raccontò loro ciò che sapeva della stanza misteriosa.

“Eh… non ci hai detto nulla di utile!” I due non erano affatto soddisfatti della sua spiegazione.

“Ad essere sinceri, non so dove siamo. Tuttavia è ovvio che questa stanza contenga molti segreti. Voglio vedere se potrete scoprire qualcosa. Inoltre quel libro si chiama Saggezza del Re Demoniaco. Credo che vi interesserà molto!” Disse Fei alzando le spalle.

Per metterla in termini semplici, voleva che questi due lo aiutassero a svelare i segreti di questo posto.



