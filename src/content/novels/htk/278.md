---
title: Capitolo 278 - Una Presenza Solitaria e Superiore
pubDate: 2024-05-21T22:41:47.903Z
tags:
    - htk
---

Il barbaro era molto sensibile al pericolo e Fei non si sbagliava mai al riguardo. Anche se non poteva individuarlo, sapeva che qualcuno lo stava seguendo.


Doveva essere un guerriero davvero potente.

Il personaggio al livello 46 del barbaro era equivalente ad un guerriero a sette stelle e le abilità del Mondo di Diablo avevano i loro effetti sbalorditivi. Ma dopo che Fei cambiò percorso diverse volte di nascosto, non riuscì comunque a seminare quella persona.

Per un po’ di volte avrebbe pensato di essersi allontanato, ma presto avrebbe scoperto che lo stavano ancora seguendo.

Non se lo stava immaginando, c’era solo una spiegazione: la persona che lo stava seguendo era troppo potente. Fei aveva la sensazione che fosse fuori dalla sua portata.

Fei si sentiva come una formica che stava cercando di scappare e quella persona sembrava un dio che lo guardava dall’alto del cielo… erano in due mondi completamente diversi.

Che questa persona fosse l’assassino misterioso che aveva cercato di ucciderlo prima?

Fei si spaventò un po’ pensandoci.

Da quando aveva ottenuto la pergamena viola dagli antenati del Campo delle Ranger, era riuscito a nascondere temporaneamente il sigillo spirituale che l’assassino aveva lasciato nel suo corpo. Inoltre, visto che quell’assassino era stato gravemente ferito da qualcuno durante lo scontro nelle montagne Moro, Fei non si era preoccupato troppo di un suo eventuale ritorno. Tuttavia…

Ciò che calmò un po’ Fei fu il fatto che questa persona non aveva lanciato un attacco, si stava limitando a seguirlo.

Poi Fei camminò per l’intero campo ampio almeno cento chilometri quadrati lentamente e silenziosamente. Quando lo fece, trasmise di nascosto il messaggio che non sarebbe tornato per la notte ai Chambordiani nel caso Angela e gli altri si fossero preoccupati. Al calare della notte, Fei passò velocemente alla modalità Assassino; il suo corpo divenne una nuvola di fumo che presto si fuse con l’oscurità.

Non decise di tornare nel campo di Chambord. Se il potente guerriero che lo stava seguendo avesse deciso di attaccare all’improvviso, i chambordiani e, in particolare Angela e le ragazze, che non avevano energia da guerriero sarebbero rimasti coinvolti. Lo scontro tra lui e l’esperto misterioso avrebbe provocato ondate di energia e la gente che non aveva la capacità di proteggersi sarebbe stata in grave pericolo.

Perciò scelse le montagne Moro.

Fei in modalità Assassino era così veloce da sembrare un’ombra scattante. Presto raggiunse il posto nelle montagne Moro dove i due maestri avevano combattuto.

Fei passò alla modalità barbaro e rimase fermo in silenzio.

Date le numerose tecniche e assi nella manica che aveva, Fei era sicuro di poter sfuggire all’assassino che lo aveva inseguito quel giorno. Questo era il motivo per cui si era diretto verso le montagne Moro; voleva che questa persona misteriosa si rivelasse.

Dato che il suo barbaro era diventato più potente, Fei aveva raggiunto gradualmente un livello superiore; non solo in termini di grado, ma anche di potere.

Era un concetto ancora piuttosto vago e Fei voleva sfruttare la pressione di un duello mortale per stimolare il suo potenziale.

Dopo aver atteso per un po’, Fei si accigliò.

Si era reso conto che la persona che lo stava seguendo era scomparsa; aveva la sensazione che non fosse mai stata qui.

“La percezione del barbaro non dovrebbe sbagliarsi… che l’abbia davvero seminato o seminata?”

Fei attese per un’altra mezz’ora e non accadde nulla. Era sicuro che la sensazione di venire seguito e monitorato fosse scomparsa.

Questo lo deluse un po’.

Aveva sperato che l’assassino misterioso apparisse e lo attaccasse; voleva proprio fare uno scontro all’ultimo sangue. Dopo aver passato questi giorni a migliorare la sua forza, Fei sapeva che non sarebbe stato più inerme di fronte a quell’assassino.

“Vabbè! Dato che quello stalker è sparito, dovrei concentrarmi ad aumentare la mia forza!”

Fei scattò in avanti e si mise di fronte all’enorme campo di battaglia.

Le enormi formazioni magiche terrificanti create dai maghi reali erano ancora attive. Fei usò le sue tecniche di movimento speciali per attraversare le barriere. Con lo strano percorso e il suo ritmo particolare, Fei attraversò lentamente la formazione magica dell’elemento ghiaccio senza attivare nulla.

Dentro l’enorme voragine, le energie da guerriero stavano ancora brillando e volando; sembravano appariscenti fuochi d’artificio in un cielo notturno.

Erano Sigilli Spaziali del Pugno Spirituale.

Quando i due guerrieri misteriosi avevano lottato, le loro tecniche e i loro poteri erano stati troppo violenti. Anche se non ne avevano avuto l’intenzione, le loro energie erano ancora sigillate nello spazio. Se un guerriero a cinque stelle fosse stato colpito da un sigillo, l’energia da guerriero l’avrebbe ridotto in poltiglia.

Erano passati circa venti giorni dalla battaglia. Parte del potere si era disperso, ma la forza rimanente era ancora forte.

Questi sigilli di energia che stavano fluttuando nell’aria avevano dato molte ispirazioni a Fei. Il motivo per cui era riuscito a lasciare un’energia di spada cristallina di fronte alla porta del campo di Chambord era perché aveva copiato le correnti qui. Ciò che aveva usato non era un Sigillo Spaziale del Pugno Spirituale, sembrava simile, ma non significava che Fei era un guerriero di classe lunare.

Dopo che Fei attraversò la formazione, si sedette subito ed usò i metodi nella pergamena viola per allenare il suo potere spirituale.

Dopo mezz’ora, aprì gradualmente gli occhi e sospirò. Dopo giorni di duro lavoro, il suo potere spirituale finalmente era arrivato al livello 300. Era un piccolo progresso.

Visto che il suo potere spirituale era aumentato, sarebbe riuscito a rimanere un po’ più a lungo nel mondo di Diablo.

Questo significava che avrebbe potuto trascorrere più tempo a salire di livello e la sua forza sarebbe aumentata molto più rapidamente.

Fei annuì con soddisfazione. Poi si alzò e si preparò a passare oltre i sigilli di energia lasciati dai due guerrieri misteriosi; era il metodo che usava da un po’ per aumentare la sua forza. Ma quando guardò avanti, strabuzzò gli occhi e si irrigidì sul posto.

Non sapeva quando era apparsa, ma c’era una persona non troppo lontana.

Era un uomo magro non molto alto, ma la sua schiena era dritta come una lancia ed era rivolto verso di lui. Fei non poteva vedere il suo volto, ma notò l’abito marrone e la cintura di tessuto che stava indossando. I lunghi capelli dell’uomo ricadevano come una cascata e svolazzavano nell’aria, la sua presenza era solitaria e superiore.

Ciò che sorprese di più Fei fu la forza di quest’uomo, non poteva nemmeno capire a che livello fosse.

Fei era sicuro che quest’uomo non fosse qui quando aveva iniziato ad allenare il suo potere spirituale. In meno di trenta minuti, quest’uomo era entrato silenziosamente nell’enorme fossa. Inoltre si era avvicinato entro dieci metri da lui senza che Fei se ne accorgesse. Era un evento che non accadeva da molto tempo.

E senza nemmeno attivare le formazioni magiche… Quanto era potente quest’uomo?

Fei stava diventando sempre più sorpreso.

L’uomo era nella regione dei sigilli e non sembrava che avesse energia da guerriero. Tuttavia i sigilli che potevano fare a pezzi facilmente guerrieri a cinque stelle non avevano nessun effetto con lui. Il suo abito non si muoveva nemmeno quando li toccava.

Le pupille di Fei si contrassero.

Finalmente scoprì qualcosa. I terrificanti sigilli da guerriero si dissolvevano come neve al sole estivo quando si avvicinavano all’uomo.

Fei fu destato dallo shock da una brezza gelida.

“Chi sei?”

Chiese il re mentre scatenava il suo potere da barbaro. Evocò anche tutto il suo equipaggiamento. Nonostante quest’uomo non avesse svelato la sua forza, Fei sentiva una incredibile sensazione di pericolo provenire da lui. Era una sensazione ancora più intensa di quella che gli aveva dato l’assassino misterioso.

“Re di Chambord?” Risuonò una voce impassibile.

“Sì.”

“Ottimo. Se potrai resistere a più di dieci colpi, non ti ucciderò!”

Prima che l’uomo finisse di parlare, si mosse. All’istante usò un po’ del suo potere e formò una spada verde lunga più di dieci metri. Come se l’avesse tirata fuori dal nulla, si svelò lentamente. Tremò e scattò in avanti e arrivò già a dieci centimetri da Fei.

Veloce!

Troppo veloce!

Incredibilmente veloce!



