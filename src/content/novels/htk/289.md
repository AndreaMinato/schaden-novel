---
title: Capitolo 289 - Facile
pubDate: 2024-05-22T09:41:47.906Z
tags:
    - htk
---

Nonostante il vento feroce che muoveva i suoi capelli, Cech rimase composto, non si poteva leggere nessuna emozione sul suo viso.

<em>Wooo!</em> Mentre l’attacco si avvicinava, alcuni degli spettatori chiusero gli occhi; si aspettavano che la testa di Cech esplodesse in modo sanguinoso. Le mazze chiodate stavano per colpire il loro bersaglio, era ad un centimetro di distanza.

In quel momento…

<em>Crack! Crack! Crack! Crack!</em>

Risuonò una serie di crepitii.

Tutto sembrò congelarsi sul posto.

Il robusto guerriero di Gude che stava caricando come una bestia si era fermato e così le sue due mazze.

Le due mazze non potevano più avanzare.

Ciò che le stava fermando erano due dita sottili.

Peter sollevò le braccia con calma e premette la punta delle mazze per annullare l’attacco.

In realtà non aveva solo bloccato l’attacco, ma aveva anche sconfitto l’avversario.

Presto il pubblico rimase a bocca aperta mentre assisteva a questa scena incredibile.

Una fessura apparì lentamente per le due mazze. Le crepe si estesero come ragnatele e gradualmente questo paio di mazze fatte di ferro di massima qualità si ridussero in una pila di ferro.

“Gulp…”

Il guerriero barbuto del regno Gude sussultò mentre stringeva le impugnature delle sue armi. Il suo viso impallidì come se avesse visto un fantasma e le sue gambe cominciarono a tremare per la paura.

Rompere le due mazze usando due dita mostrava la netta differenza di livello tra di loro. Il guerriero di Gude capì che il suo avversario avrebbe potuto ucciderlo se avesse voluto.

“Hai perso.” Cech ritirò le dita mentre diceva: “Non voglio uccidere nessuno. Scendi giù dal palco!”

“Io…” Il guerriero barbuto voleva dire qualcosa, ma tutto il suo coraggio scomparì quando vide la polvere di ferro a terra. Esitò e scese dal palco con un balzo.

“Il vincitore di questo incontro individuale è Peter-Cech di Chambord!”

L’arbitro annunciò il risultato usando una formazione magica speciale che poteva aumentare il volume della sua voce. Tutti lo sentirono.

“Cech! Cech! Peter-Cech!!!”

Nessuno si aspettava di vedere una battaglia così fantastica. Anche se non avevano visto esplosioni, pavimenti spaccati e polveroni, erano rimasti scioccati da come Cech aveva distrutto facilmente le mazze chiodate.

Questo shock era più intenso di quello che avrebbero potuto portare luci appariscenti. L’annuncio dell’arbitro destò la folla dallo stupore e il pubblico iniziò ad acclamare. Era una scena davvero toccante.

Nell’arena della spada, Cech aveva dimostrato completamente la presenza e lo stile di un comandante. La sua armatura di cuoio brillava sotto il sole e il suo mantello e suoi lunghi capelli svolazzavano al vento.

Fei che era seduto nell’area di riposo rise e applaudì.

Anche i cinquanta soldati di Chambord erano entusiasti. Batterono le loro armi contro gli scudi di ferro, emettendo clangori, stavano facendo ciò che potevano per acclamare il loro comandante.

Questa era la prima volta che questi soldati vedevano combattere Cech.

Non si aspettavano che il loro comandante dal basso profilo che avrebbe lottato raramente sarebbe stato così potente; pensavano che fosse più debole di Pierce, Drogba, Torres e degli altri. Dopo aver visto quanto il loro comandante silenzioso era stato fico, a tutti i soldati ribollì il sangue.

“Un altro esperto di Chambord?”

“Peter-Cech? Non abbiamo già sentito parlare di quest’uomo? Sembra che non abbia nemmeno usato energia da guerriero per frantumare le mazze chiodate. Pare che potrà diventare facilmente uno dei dieci guerrieri più potenti della regione settentrionale!”

“Un tale potere… Eh, probabilmente è un guerriero a cinque stelle.”

“Eh, buon guerriero. Cercate informazioni su di lui e vediamo se possiamo attirarlo dalla nostra parte!”

Molti seduti nell’area VIP erano rimasti scioccati. Tra le chiacchiere e le acclamazioni, alcune delle figure più potenti avevano già intenzione di reclutare Cech.

In realtà questa competizione militare era anche un’occasione per le famiglie nobili e le organizzazioni principali di San Petersburg per reclutare potenti guerrieri e maghi. Molti avrebbero usato soldi o minacce per costringere queste persone a passare dalla loro parte.

Nonostante lo facessero di nascosto, era accettato implicitamente dai superiori dell’impero. Molti si riferivano a questo processo come ad una “mietitura”. C’era un intervallo di tre anni tra un’esercitazione e l’altra. Le organizzazioni più potenti avrebbero aspettato che i potenti guerrieri e maghi crescessero e li avrebbero “mietuti” quando fossero stati pronti ogni tre anni.

La causa di questo era davvero complicata.

L’impero non aveva una totale fiducia nei confronti dei regni affiliati. Dopotutto succedeva spesso che dei regni affiliati si ribellassero. Perfino Zenit era stata fondata dopo aver tradito l’impero Spartax. La “mietitura” avrebbe permesso all’impero di rafforzarsi e di diminuire la forza dei regni affiliati. Questo era uno dei modi con cui l’impero cercava di controllare la situazione.

Inoltre la “mietitura” non aveva sempre successo.

Normalmente, nel continente Azeroth, un guerriero che giurava lealtà ad un re non avrebbe mai cambiato il suo padrone.

Questa era una delle antiche credenze e onori dei guerrieri e dei maghi.

Tuttavia, nel continente Azeroth vigeva la legge della giungla, alcuni avrebbero scelto di essere leali, mentre altri avrebbero preferito i soldi e cariche importanti. Alcune volte i sovrani avrebbero troncato ogni rapporto con i loro guerrieri e maghi leali solo per consegnarli alle organizzazioni e alle famiglie nobili di San Petersburg. Erano spesso incoraggiati e minacciati dall’impero.

Questi tipi di incidenti accadevano troppe volte.

Il fatto che il sovrano di Chambord fosse diventato popolare aveva attirato molta attenzione su Chambord. Anche se i chambordiani erano diventati più potenti, erano anche considerati del cibo delizioso. Chi era capace voleva divorare questa carne e assorbire il loro potere.

Queste persone erano lupi pazienti, ma feroci; stavano aspettando l’occasione perfetta.

Ora l’opportunità era arrivata.

Avrebbero identificato ogni esperto di Chambord e avrebbero cercato di tentarli o minacciarli in privato.

Nessuno credeva che Chambord fosse unita. Credevano che i guerrieri di regioni remote dove le risorse erano scarse sarebbero stati convinti sicuramente da soldi e posizioni importanti.

I “frutti” erano maturi ed era il momento di raccoglierli.

…..

Durante le cinque battaglie dopo, i guerrieri di Chambord sistemarono i loro avversari con grande facilità.

Pierce, Drogba, Torres, Oleg e Inzagi salirono sul palco e vinsero.

Tra tutti gli avversari, il principe del regno Gude che aveva il titolo di Lupo Nero tra i Sette Lupi, resistette di più. Lottò contro Torres per più di venti minuti, ma non riuscì comunque a competere con le sue frecce. La sua spalla sinistra fu infilzata e perse la maggior parte delle sue capacità combattive; fu costretto ad arrendersi saltando giù dal palco.

Tutti e sei gli incontri erano stati grandi spettacoli.

Il potere dei guerrieri di Chambord scioccò il pubblico attorno all’arena della spada numero 44.

La ferocia e il potere di Pierce e Drogba, l’incredibile capacità difensiva e le strane tecniche di Oleg, l’agilità e il tiro con l’arco divino di Torres e le tecniche assassine agghiaccianti del ragazzo, Inzagi…

Ognuno dei guerrieri di Chambord aveva dimostrato un nuovo stile di combattimento. Molti tra il pubblico si rallegrarono per aver scelto di assistere agli incontri di questo palco.

Alcuni dei poeti viaggiatori più loquaci avevano già dato dei soprannomi fichi ai sei guerrieri e questi nomi si diffusero velocemente prima che gli incontri finissero…

“Spada Veloce dai Capelli Bianchi Paul Pierce. È uno spadaccino dal sangue freddo al comando del re di Chambord. È resistente come un toro e la sua spada è veloce come un fulmine… Cielo, nessuno può nemmeno vedere la sua spada. Se senti del vento attraversarti, significa che sei morto…”

“Pugno Feroce dai Capelli Neri Didier Drogba. È un enorme mostro guerriero. Perfino i draghi si dispererebbero ad affrontarlo. Si può difendere da ogni attacco e i suoi pugni possono seminare distruzione. Contro di lui, la tua disperazione sarebbe profonda quanto un abisso.”

“Dita Distruttive Peter-Cech. Le sue dita possono distruggere i metalli e ogni ostacolo di fronte a lui…”

“Figlio del Vento Fernando-Torres. Le sue frecce sono più veloci del vento e la sua grazia è più elegante di quella del vento…”

“Assassino dell’Ombra Philip-Inzagi. I suoi nemici pregano di non incontrarlo. Quando lo vedi, il suo pugnale ha già infilzato il tuo cuore…”



