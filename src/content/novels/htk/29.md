---
title: Capitolo 29 – La Spada del Re
pubDate: 2023-06-05T13:54:16.363Z
tags:
    - htk
---


Capitolo regolare,
0 capitoli in coda, 0/5
-Schadenfreude

Lo stadio stellare era il più basso. Per i guerrieri, il loro livello era determinato in base alla densità della loro energia. Nel continente Azeroth, quando un guerriero formava energia mentre si allenava per la prima volta, sarebbe apparsa una stella vorticante sopra la sua testa.
Il numero di stelle era proporzionale all'energia. Ogni volta che appariva una nuova stella, significava che un guerriero era salito di grado; ogni grado si sarebbe tradotto in un aumento di forza significativo.

Un guerriero a nove stelle era al picco dello stadio stellare. Se fosse andato oltre, sarebbe arrivato allo stadio lunare. Tuttavia, questo salto era estremamente difficile. Il 70% dei guerrieri nel continente Azeroth non sarebbero mai saliti allo stadio lunare.

I combattenti dello stadio lunare erano ad un livello completamente diverso. Potevano scegliere metodi di allenamento diversi. Alcuni sceglievano di concentrarsi sull'uso di armi speciali e si chiamavano guerrieri del destino, altri facevano dei contratti con potenti mostri e condividevano i loro poteri con esse, diventando guerrieri delle bestie spirituali, e ne esistevano molti altri tipi. C'erano diversi generi di metodi di allenamento.

I guerrieri lunari erano molto influenti. Potevano ottenere facilmente il riconoscimento dei potenti imperi del continente. Titoli nobiliari, soldi, potere politico, qualunque privilegio.

Al di sopra c'erano i guerrieri solari. Erano simili a degli dei e apparivano solo nelle leggende. Lo stesso si applicava ai maghi.

Chambord era localizzata molto lontano dal centro del continente, così naturalmente nessuno aveva mai visto, né sentito parlare di guerrieri o maghi dallo stadio solare.

Questo era il sistema di classificazione del continente Azeroth. La forza che Fei aveva dimostrato aveva sbalordito completamente l'opinione che la gente aveva dei guerrieri.

Nessuno sapeva che tipo di potere possedeva Fei. Senza avere nessuna energia, poteva trapassare con un pugno lo scudo di un guerriero a due stelle e lo aveva ucciso all'istante.

In quanto numero uno di Chambord, anche Lampard ne era confuso. Non poteva crederci; sembrava che Alexander stesse usando solo la forza bruta... "Ma da quando la pura forza bruta poteva contendere con l'energia di un guerriero?"

Solo l'onesto Brook sapeva la "verità", il suo corpo stava tremando per l'entusiasmo: "Dev'essere potere divino! Dev'essere  il potere che il Dio della Guerra ha dato al re..."

Bazzer si nascose tra la folla. Dopo aver visto come aveva reagito Fei, la sua espressione rimase cupa. Era davvero sorpreso: 'È incredibile. Quel ritardato non è solo tornato normale. La sua forza ora è imprevedibile... Sembra che dovrò fare delle modifiche al mio piano... Non posso più aspettare.'

Tutti stavano pensando a cos'era accaduto. Le mura difensive erano completamente silenziose.

Perfino Fei rimase sorpreso da come aveva ucciso all'istante Conca. Aveva la sensazione che la sua forza fosse aumentata significativamente dalla battaglia di ieri. Pensandoci, probabilmente era dovuto al fatto che era arrivato al settimo livello. Tuttavia, ora non era il momento migliore per pensarci.

"Tink!"

Si girò ed estrasse la spada dalla guaina appesa alla sua vita. Gridò: "Pierce!"

Pierce ne fu sorpreso, ma capì velocemente cosa intendeva il re. Si fece avanti e si chinò su un ginocchio: "Sua maestà!"

"Hai distrutto due scale d'assedio nemiche ieri e hai aiutato Chambord a respingere i nemici. Onorerò le tue imprese e ti nominerò nuovo Giudice Militare di Chambord. Sarai al comando della Spada del Re e supervisionerai le difese della città. Se qualcuno oserà disubbidire agli ordini o a disertare, sarà condannato a morte con questa spada... questo vale anche per me; se mi ritirassi dalla battaglia che sta per iniziare, dovrai trapassarmi il cuore con questa spada!"

Fei passò la spada a Pierce.

Questa era un'idea che Fei aveva preso dai film militari che aveva guardato sulla Terra. Il morale prima della battaglia era importante quanto le regole militari e le leggi. Guarire i soldati feriti e fingere di essere il messaggero del Dio della Guerra la scorsa notte aveva aumentato il morale, mentre condannare a morte il Giudice Militare Conca e nominare Pierce avrebbe aiutato a stabilire delle norme e rafforzare la disciplina.

Era saggio fornire incentivi e fissare le punizioni.

Pierce prese la Spada del Re con entrambe le mani e disse: "Come desidera mio grande re!" Dopodiché balzò sul parapetto sollevando la lama e ruggì verso gli altri soldati: "Fratelli, combattiamo! Per il re Alexander!"

Il grido di Pierce infiammò gli animi dei soldati.

"Tink! Tink! Tink!" Il clangore del metallo risuonò per tutte le mura difensive. Le spade e le lame colpivano gli scudi e le armature... le lance battevano sul terreno... I soldati stavano usando questi metodi per mostrare il loro rispetto e il loro supporto nei confronti del re.

Questo era il re di Chambord!

Il vero re!

Un paio di minuti fa, alcuni erano ancora esitanti nel credere alle dicerie sul dio della guerra; ma ora ci credevano tutti.

Non c'era bisogno più di dubitare. La serie di ordini e azioni di Fei aveva scioccato tutti. Specialmente quando aveva gridato contro Conca, questo aveva risollevato il morale dei soldati feriti che avevano combattuto incessantemente per molti giorni. La maggior parte del tempo il semplice riconoscimento nel continente Azeroth era molto più prezioso di ogni promessa o ricompensa. Un re del genere meritava la loro lealtà.

Il capo dei ministri Bazzer rimase in mezzo alla folla. Il suo sguardo brillò con ferocia; nessuno sapeva a cosa stesse pensando.

Fei alzò la mano e i soldati si ammutolirono velocemente. Fissarono il re con entusiasmo in attesa del prossimo ordine.

Fei si guardò attorno e chiese con impazienza: "Perché il guardiano Oleg non è qui?"

"Sua maestà, sono qui, sono qui..."

Una figura tremante si fece strada tra la folla. Fece un paio di passi e si inchinò di fronte a Fei: "Grande re Alexander, dopo aver ricevuto il suo ordine, mi sono precipitato subito qui... Dio la benedica mio onorabile re!"

Era il guardiano Oleg.

Era un po' in ritardo, ma aveva visto cos'era accaduto a Conca. Dopo aver pensato a ciò che aveva fatto ad Alexander, rabbrividì. Sperava che sarebbe stato dimenticato se si fosse nascosto tra la folla, ma il re Alexander l'aveva chiamato direttamente. Oleg non osò giocare brutti scherzi. Nonostante fosse impaurito, si fece avanti, si inginocchiò e iniziò a lodare Fei.

Voleva perfino strisciare in avanti e baciargli gli stivali.

Ma...

"Tink!"

Gli uomini sfoderarono le armi.

Brook e Pierce si fecero avanti e bloccarono Oleg, e i soldati formarono un muro di lame di fronte ad Oleg. Non volevano che si avvicinasse al re.

Conca si era avvicinato facilmente al re e aveva quasi causato una tragedia. Nonostante il re avesse condannato a morte Conca, le guardie del re non potevano ripetere lo stesso errore.

Oleg ne fu terrorizzato.

Tenne la testa bassa: "Sua maestà, per favore mi perdoni... Sono diverso da Conca... Sono molto leale, sono disposto a sacrificare tutto per lei... Sono il suo servo più fedele, i suoi ordini sono il mio scopo di vita, io..."

Fei si accigliò.

Questo guardiano era alto solo 5,4 quattro piedi. Aveva un'enorme barba e una cicatrice sulla fronte; sembrava robusto e spietato. Tuttavia Fei non si aspettava che fosse un adulatore del genere.

'Come mai questo adulatore gestisce la prigione?' Fei era sospettoso.

"Va bene, alzati..." Fei fece segnale ai soldati di abbassare le armi. Si avvicinò di fronte a Oleg e disse: "Queste caz***e non hanno significato per me. Se i miei ordini sono lo scopo della tua vita, allora raccogli l'arma e combatti per Chambord! Sei un guerriero ad una stella, vero? Guarda laggiù..." Fei indicò la parte delle mura difensive e del parapetto che erano state distrutte a causa delle scale d'assedio. "Voglio che proteggi quell'apertura, hai capito?"

Oleg guardò il punto indicato dal re. Sapeva che, una volta che lo scontro fosse iniziato, i combattimenti sarebbero stati più intensi lì. Anche se era un guerriero ad una stella, avrebbe avuto difficoltà a difendere quell'apertura...

Tuttavia non poteva disubbidire all'ordine.

La forza del "nuovo" Alexander lo lasciava disarmato. Oleg sapeva che se avesse osato dire di no, sarebbe stato inchiodato alla torre, proprio come Conca.

"Come desidera mio onorabile giovane re! Proteggerò quell'apertura a costo della vita! Non lascerò che i nemici si avvicinino a lei!"

Oleg accettò l'ordine con amarezza.

Sapeva che se non avesse ottenuto il riconoscimento del giovane di fronte a lui, oggi sarebbe stato il suo ultimo giorno da guardiano. Accettò l'ordine e naturalmente gli vennero in mente altri complimenti.

Fei ne fu disgustato e arretrò per un paio di passi.



