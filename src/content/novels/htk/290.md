---
title: Capitolo 290 - Cinque Regioni delle Battaglie
pubDate: 2024-05-22T10:41:47.906Z
tags:
    - htk
---

Anche le prossime fasi procedettero facilmente.

Nel palco numero 44, cinquanta Cavalieri dello Zodiaco di Chambord caricarono quattro volte contro i soldati del regno di Gude e vinsero le quattro serie di battaglie.

Quando caricavano, invece che nelle solite posizioni noncuranti, si misero davvero in formazione e caricarono come una squadra di cavalleria pesante. Anche se gli scudi pesanti di ferro nero parevano leggeri nelle loro mani dei Cavalieri dello Zodiaco, i soldati avversari ebbero la sensazione di venire colpiti da martelli che pesavano decine di migliaia di libbre. I guerrieri di Gude furono scaraventati via come dei pupazzi…

Chambord VS Gude, Chambord aveva vinto tutte e dieci le battaglie.

La voce dell’arbitro risuonò chiaramente per tutto il pubblico attraverso la formazione di amplificazione del volume. Rappresentava la fine della prima serie di battaglie di Chambord.

Questo risultato rientrava nelle aspettative della gente.

Tuttavia il pubblico che aveva visto ogni incontro rimase scioccato dalla potenza di Chambord. Il loro sovrano che aveva dominato i Cavalieri della Giustizia non si era nemmeno mostrato e i suoi guerrieri erano riusciti a distruggere il regno di Gude che era un regno affiliato di terzo livello.

I sei incontri individuali e quattro scontri tra squadre erano durati meno di un’ora! Erano stati fulminei!

Quando i chambordiani lasciarono l’area di riposo e tornarono nel loro accampamento, furono accompagnati da un tornado di acclamazioni.

“Abbiamo fatto quello che potevamo. Hanno osservato la forza di Chambord. Qualunque cosa accadrà dopo è irrilevante per noi…” Il vecchio re di Gude scosse la testa mentre sospirava. Diede una pacca sulle spalle del principe e continuò con un’espressione sollevata: “È una sfortuna e al tempo stesso un po’ una fortuna aver incontrato Chambord durante la prima fase. I chambordiani non sono assassini come sostenevano le dicerie. Non abbiamo nessuna perdita e abbiamo ancora qualche speranza nel girone dei perdenti!”

Il Lupo Nero annuì.

Il vecchio re aveva ragione. Gude non poteva sconfiggere Chambord.

Dopo aver ripensato alla tempesta di frecce potenti e distruttive del giovane biondo, gli si mozzò il fiato; era pura dominazione. Il principe qui era un guerriero notevole tra i regni affiliati, ma era stato impotente di fronte ad un guerriero qualunque di Chambord. Se l’avversario l’avesse voluto, sarebbe già morto!

“Affrontate da soli il re di Chambord! La prossima volta non potrete usare il nostro regno di Gude!”

…..

Dopo cinque ore.

Il primo giorno della competizione terminò prima del tramonto.

Chambord sconfisse i suoi avversari e passarono alla fase successiva. Domani il regno avrebbe combattuto contro altri ventiquattro regni nella regione settentrionale che avevano vinto i loro incontri oggi. Dopo che fossero emersi i dieci migliori maestri e i regni vincenti, sarebbero iniziati gli incontri della classifica del regno.

Erano apparsi molti guerrieri e maghi nei centoventi incontri individuali oggi.

Anche se Chambord aveva impiegato meno di un’ora per finire le battaglie, non era stato il regno più veloce.

Nella regione settentrionale, gli avversari dei regni affiliati di primo livello Meixi e Cather, e anche dei paesi di secondo livello Sens e Zeno, decisero tutti di arrendersi; sapevano di non avere nessuna possibilità e che avrebbero comunque potuto competere nel girone dei perdenti. Perciò i quattro regni passarono alla fase successiva senza dover combattere.

Se tutto era rientrato nelle aspettative, nelle altre quattro regioni ci furono alcune sorprese.

Sezione meridionale.

Il regno affiliato di livello 6 Byzantine sconfisse quello di terzo livello Kejin. Byzantine aveva vinto tre dei sei incontri individuali e tre dei quattro combattimenti di gruppo. Così passarono al prossimo girone. Il giovane re Costantine aveva usato il Pugno delle Sette Ferite e aveva sconfitto il principe di Kejin, il Lupo Pazzo. Il Pugno delle Sette Ferite era potente e distruttivo. Molti maestri credevano che Costantine aveva il potenziale per diventare uno dei dieci guerrieri più potenti nella regione meridionale!

Regione Orientale.

Il regno Gudong che era stato deriso per com’era barbarico sorprese molte persone. Nelle loro tribù erano apparsi due geni, Huerk e Kanort, che avevano usato bastoni per sconfiggere i sei guerrieri del regno Jiapeng. Dopodiché avevano condotto trenta soldati e avevano sconfitto le truppe del regno Jiapeng per quattro volte, passando al secondo girone.

Questi due guerrieri barbari erano semplici, ma brutali. Erano così robusti che nessuno poteva resistere ad un loro solo attacco. Perfino i guerrieri a quattro stelle di Jiapeng non erano riusciti a resistere un secondo…

Il regno Gudong era diventato l’incognita della regione orientale e i due guerrieri ormai erano ritenuti i migliori guerrieri della loro generazione.

Regione Occidentale.

Il regno affiliato di livello 1 Maze di cui faceva parte Una Spada non fu così fortunato. Nel primo girone aveva dovuto affrontare un altro paese al suo stesso livello, il regno Deck. Le loro battaglie furono feroci. Anche se il regno Maze aveva vinto, Una Spada non si era presentato. Questo deluse molti dei suoi ammiratori che stavano aspettando di vederlo.

Tuttavia molti si chiesero quanto fosse davvero potente Una Spada.

Molti veterani erano sicuri che fosse il solo a poter competere con il re di Chambord per il titolo di numero uno.

Regione Centrale.

Le battaglie della regione centrale comprendevano sei dei dieci regni affiliati di livello 1 e il numero di regni di secondo e terzo livello era superiore rispetto a quello delle altre zone. Gli scontri qui furono i più feroci e competitivi.

I quattro regni affiliati di livello 1 procedettero al girone successivo senza grandi intoppi e non apparirono altre incognite. Il solo a destare sorprese fu il regno Ghana di quarto livello che aveva battuto un paese di livello 2.

….

Dopo il primo giorno dell’esercitazione, l’area dell’accampamento divenne proprio rumorosa.

L’impero aveva interrotto il coprifuoco e il completo controllo militare nell’area. Molti piccoli mercanti, guerrieri senza fissa dimora, gruppi di mercenari, prostitute, fabbri, alchimisti, maghi decaduti, nobiluomini squattrinati, trafficante di schiavi e varie altre persone si erano radunate nella zona.

In poco tempo, il numero di persone nel campo raddoppiò.

Se qualcuno avesse guardato l’accampamento dall’alto delle montagne Moro, avrebbe visto l’intera area illuminata dai falò e dalle torce. Queste fonti di luce sembravano stelle brillanti.

Dopo un giorno di battaglie, alcune persone erano contente e altre tristi.

I guerrieri che erano rimasti tesi per tutto il giorno poterono finalmente sedersi di fronte ai falò, mangiare carne arrostita e bere vino delizioso. Le grida rozze e selvagge dei guerrieri e le risate delle donne si mescolarono, e un’atmosfera primitiva si disperse nell’aria.

Accadevano sempre zuffe tra ubriachi e alcuni guerrieri sbronzi avrebbero dormito direttamente accanto ai falò.

Questi guerrieri avrebbero potuto perdere la vita il giorno dopo, era il loro destino. Danzando tra le lame, la loro fine era sorprendentemente simile, la maggior parte di loro moriva sul campo di battaglia o nelle arene dei gladiatori. Perciò stavano cercando di spassarsela con l’alcol e le donne, mentre altri invece si stavano allenando e meditavano per avere più possibilità di sopravvivere il giorno dopo.

Nel campo di Chambord.

Anche i chambordiani stavano celebrando la loro vittoria, i festeggiamenti erano al loro apice e si stavano godendo il miglior cibo e vino. Le risate e le chiacchiere della gente risuonavano nell’area.

La luce gialla del falò accendeva ancora di più i sorrisi e faceva risaltare i corpi forti e muscolosi dei guerrieri senza armatura.

Inoltre i due falò alti più di dieci metri enfatizzavano le curve delle donne che danzavano attorno.

Fuori dal campo di Chambord, molti stavano guardando i loro festeggiamenti con gelosia e invidia.

La maggior parte degli sguardi erano puntati verso le donne che stavano danzando in modo seducente.

Quelle donne erano magre, le loro vite erano sottili e le loro pelli erano lisce come la seta. In confronto a quelle bellezze, le prostitute che indossavano abiti ruvidi e si erano date profumi economici sembravano brutte come non mai.

Quelle donne erano le prostitute più costose di San Petersburg.



