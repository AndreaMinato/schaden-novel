---
title: Capitolo 292 - Un altro uomo
pubDate: 2024-05-22T12:41:47.906Z
tags:
    - htk
---

In entrambe le note dell’Imperatore Yassin, si enfatizzava come fosse importante avere pazienza visto che era difficile comprendere tutti i punti chiave; era anche arduo ottenere ispirazioni. Tuttavia Fei ci era riuscito con facilità. Non appena leggeva le note, poteva replicare le tecniche. Non aveva incontrato nessun ostacolo.

Fei provò anche ad insegnare il controllo granulare e la forza della spirale ad Elena, ma sembrava che lei avesse difficoltà a comprendere queste informazioni.

Fei ne fu confuso visto che Elena era davvero intelligente, non capiva.

Quando Fei lasciò il mondo di Diablo, era già tarda notte.

Angela ed Emma stavano dormendo profondamente, e così anche le otto ragazze che facevano da domestiche.

Fei uscì dalla tenda centrale e vento freddo soffiò contro di lui. L’inverno stava diventando sempre più freddo. L’area dell’accampamento finalmente si stava tranquillizzando ed erano rimaste accese solo poche luci e torce. C’erano ancora alcune persone a camminare per strada però.

I festeggiamenti nel campo di Chambord erano finiti.

C’erano un po’ di nuove tende appariscenti e dorate nell’accampamento, erano le residenze temporanee delle donne di San Petersburg.

Anche se non erano oggetti magici, non erano più economiche di quelle di Chambord. Erano piene di motivi dorati e simboli, sembravano lussuose. C’era una tenda più piccola e sontuosa delle altre, era il posto dove riposava la misteriosa “maitresse”.

Anche in quel momento, Chambord non aveva abbassato la guardia.

C’erano cinquanta Poliziotti a pattugliare con armi e armature, e i punti di controllo e le torri di guardia erano piene di soldati. La sorveglianza di Chambord non era diminuita a causa della vittoria e dei festeggiamenti. Fei vide Cech-Peter che indossava un mantello nero a fare da sentinella e scorse anche Pierce e Drogba di pattuglia vicino al fiume.

Fei fu soddisfatto da ciò che vedeva.

Annuì e passò alla modalità Assassino. Senza attirare l’attenzione di nessuno, sfrecciò verso le montagne Moro superando numerosi posti di controllo e accampamenti.

…..

Montagne Moro, campo di battaglia dell’enorme voragine.

Sotto la luce stellare, il guerriero misterioso stava su un enorme pezzo di roccia ai confini del campo di battaglia. Dietro di lui c’erano moltissime energie da guerriero che si scontravano e scoppiavano come fuochi artificiali. Questo paesaggio pacifico, ma esplosivo sembrava stranamente incantevole.

Senza muoversi, l’uomo misterioso guardò Fei cercare di superare la formazione magica più potente nell’area usando quella “brutta danza”.

Anche se questa persona misteriosa era abituata a vederlo attraversare le formazioni magiche in questo modo, rimase di nuovo impressionato da Fei.

Ciò che il sovrano di Chambord era che il guerriero misterioso era tornato nel campo di battaglia la scorsa notte dopo che lui se n’era andato. Aveva cercato di imitare gli strani movimenti di Fei e superare una formazione magica. Anche se era molto più potente di lui, era riuscito a resistere solo per un minuto. Dopodiché non aveva potuto più controllare granularmente i suoi muscoli e aveva attivato una trappola magica.

L’uomo misterioso aveva molti modi per superare il campo di battaglia senza attivare formazioni magiche, ma erano diverse dai metodi di Fei che erano folli e inimmaginabili.

Questo gli aveva fatto provare ancora più stima nei confronti di Fei.

Una brezza fredda soffiò.

Dopo che Fei superò la formazione, usò i metodi della pergamena viola per allenare il suo potere spirituale nonostante fosse affaticato e gli dolesse un po’ la testa dopo aver consumato troppa energia mentale. Inoltre si sedette di fronte all’uomo misterioso, stava mostrando tutti i suoi punti deboli.

Tuttavia il guerriero misterioso rimase di nuovo scioccato. Anche se la sua espressione sembrava calma, lo guardò ripetutamente come se fosse un mostro.

Questo perché aveva scoperto che la forza del re di Chambord era aumentata di nuovo!

Era incredibile.

Sembrava che ogni barriera e ostacolo che un guerriero normale avrebbe incontrato durante il suo cammino non esistesse per lui! Sembrava che potesse migliorare rapidamente quando voleva!

L’uomo misterioso aveva solo visto un’altra persona capace di ottenere questi risultati inimmaginabili!

Questa scoperta fece fremere le labbra del guerriero misterioso.

Iniziò a chiedersi se stesse facendo la cosa giusta. Sarebbe stato di beneficio per l’impero? Questo re sarebbe maturato in poco tempo e cosa sarebbe successo allora? Sarebbe riaccaduto ciò che era successo venti anni fa? La storia si sarebbe ripetuta? <em>’Dovrei ascoltare uno dei miei amici e tarpare le ali a quest’aquila prima che spicchi il volo e domini il cielo?’</em> Pensò l’uomo.

In quel momento, l’uomo misterioso e potente esitò un po’ e per la prima volta dubitò della sua scelta.

La velocità di coltivazione del re di Chambord lo aveva spaventato.

Più vedeva di cos’era capace, più temeva il potenziale nascosto in quel giovane. Era difficile immaginare che impatto avrebbe avuto sull’impero e l’intero continente se avesse scatenato tutto il suo potenziale!

“Anziano? Mi scusi per averla fatta attendere.”

Mentre l’uomo misterioso stava dubitando di sé, la voce sorpresa e intima di Fei interruppe le sue riflessioni.

Il guerriero alzò lo sguardo e vide gli occhi limpidi e puri di Fei.

Erano uno sguardo limpido come un fiume e non scorse nessuna ambizione, né paura e lusinga che le persone normalmente avrebbero mostrato di fronte a potenti esperti. C’era solo la completa fiducia che un discepolo avrebbe avuto nei confronti del suo maestro.

<em>’Da quanto tempo non vedevo un paio di occhi del genere?’</em>

Si chiese l’uomo misterioso.

Per qualche motivo, lo assalì una strana emozione e il suo animo sempre tranquillo e composto all’improvviso provò un po’ di sensi di colpa.

<em>’Il fatto che questo giovane re si è allenato e si è riposato di fronte a me è sufficiente a mostrare la sua fiducia in me. Perché ho avuto quel tipo di idea all’improvviso? Cosa sta succedendo?’</em>

Dopo un momento di distrazione, l’uomo misterioso indicò un enorme pezzo di roccia alto un metro accanto a lui e disse: “Siediti.”

Prima che Fei potesse reagire, l’uomo si sedette sulla pietra.

Il guerriero misterioso sentiva di avere il bisogno di parlare un po’ di più con questo sovrano.

Era la prima volta che faceva un gesto del genere.

Questo sorprese un po’ Fei, che si sedette contento accanto a lui.

In realtà aveva molte domande da fare. Tuttavia il suo atteggiamento nei confronti di questa persona misteriosa era cambiato da iniziale ostilità a paura e rispetto. Aveva abbassato istintivamente la guardia e lo trattava come un maestro. Dopotutto l’istinto del barbaro di livello 54 gli aveva suggerito che quest’uomo misterioso di fronte a lui non era un nemico.

“Anziano, la ringrazio per le due note. Mi hanno mostrato un nuovo mondo…” Dopo aver visto che il guerriero misterioso era rimasto in silenzio per un po’, Fei iniziò la conversazione tirando fuori le due note dall’inventario e porgendogliele.

“Eh?” L’uomo si accigliò.

“Oh, ho già memorizzato tutte le tecniche nelle note. Così…”

“Puoi tenerle.”

“La ringrazio, ma dato che sono state scritte dall’Imperatore Yassin, sono estremamente preziose. Anche se non so come le abbia ottenute, so che sarebbe un problema per lei se l’imperatore scoprisse che mancano le sue note dalla libreria reale. Inoltre ho già appreso la maggior parte delle tecniche, così non dovrei essere avido e tenerle.”

Dopo un momento di silenzio, l’uomo misterioso fece un lieve cenno e attirò a sé le due note nelle mani di Fei con un lampo di luce verde.

“Hai offeso il palazzo dei cavalieri della giustizia, schiaffeggiato il principe Chrystal, umiliato grandi famiglie, annientato la Lama di Sangue…" Disse lentamente l’uomo dopo un altro lungo silenzio. Sembrava che sapesse di tutte le sue attività… Poi fece una domanda: “Non sei una persona sanguinaria, perché non usare metodi più intelligenti per affrontare questi problemi?”

“Troppo impegnativo.” Rispose con sincerità Fei dopo aver riflettuto per un po’. “Dato che sono già in svantaggio, qualsiasi altro tipo di risposta sarebbe considerata un segno di debolezza. Se arretrassi di un passo, se ne approfitterebbero per fare dieci passi in avanti.”

“Eh.” L’uomo misterioso non fu sorpreso dalla sua risposta. Pareva che sapesse già cosa stesse per dire. Tuttavia non rispose e aspettò che Fei continuasse a parlare.



