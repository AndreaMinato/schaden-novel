---
title: Capitolo 295 - Non vedo l’ora di Combattere contro di te
pubDate: 2024-05-22T15:41:47.907Z
tags:
    - htk
---

In confronto Una Spada era davvero nella media.

Era rimasto fermo sul posto senza emanare energia da guerriero o fiamme.

Non stava nemmeno guardando l’avversario che stava caricando verso di lui; era concentrato su due figure con dei mantelli neri. Pareva che stesse pensando a qualcosa di irrilevante.

“Idiota! Ti distrai mentre combatti? Mi sottovaluti? MUORI!”

Planic ruggì e scattò ancora più velocemente. Coprì all’istante la distanza di venti metri e menò un fendente con la sua spada enorme.

In un attimo di secondo, la punta della sua lama sembrò sul punto di trafiggere la fronte di UNa Spada. Il vento sollevato dal colpo aveva fatto svolazzare i capelli legati di Una Spada.

Era davvero un attacco letale.

Fei capì che era una potente tecnica di combattimento. Aveva permesso a Planic di avvicinarsi all’istante e scatenare tutta la sua forza in un colpo solo.

Mentre sembrava sul punto di essere infilzato, Una Spada alzò il braccio destro. Il suo movimento sembrava estremamente lento, ma creò una serie di immagini residue.

Un secondo dopo, la mano destra di Una Spada toccò l’impugnatura della spada mezza arrugginita che portava in spalle.

<em>Whoosh!</em>

Non appena toccò l’impugnatura, un’energia a forma di spada scattò.

Tutte le fiamme rosse dell’attacco di Planic si congelarono a mezz’aria all’improvviso.

La punta della lama di Planic era solo ad un pollice di distanza dall’uccidere Una Spada. Era sul punto di annientare questo famoso guerriero e diventare il nuovo numero uno tra i regni affiliati.

Tuttavia questa distanza sembrava durare un’eternità.

“Tu… questo… no…” Un rivolo di sangue colò dalle labbra di Planic e il colore rosso entrò in contrasto con il suo viso pallido. L’energia vitale stava fuoriuscendo dal suo corpo in modo incontrollabile.

“Puff…”

Iniziò a schizzare sangue adl petto di Planic, che gridò mentre iniziava a tremare: “Indosso… un’armatura da battaglia della tesoreria… impenetrabile… Non hai… nemmeno estratto la spada, tu…” Balbettò, non poteva credere ai suoi occhi.

“Non sei degno.”

Dopo aver detto questo, Una Spada si girò e scese dal palco come se non fosse accaduto nulla.

L’uomo aveva solo toccato la sua spada e non l’aveva nemmeno sguainata… solo questo aveva distrutto il suo avversario che si era preparato con attenzione per questo momento. Era un tipo di potere senza precedenti.

<em>Boom!</em>

Dopo che Una Spada fece il suo quarto passo, apparì una foschia di sangue sul palco.

L’ex numero uno di Lodi, Planic, era morto. Il suo corpo esplose e la sua carne e il suo sangue schizzarono ovunque. Il suo spadone cadde a terra e si spaccò a metà dalla punta fino all’impugnatura, dal suo clangore, sembrava che l’arma stesse piangendo.

In realtà l’energia di Una Spada aveva tagliato a metà lo spadone fin dall’inizio. Ma visto che era stata così veloce, l’arma si era rotta a metà solo dopo essere caduta a terra.

Fei chiuse gli occhi e ripensò più volte all’attacco di Una Spada.

Gli dava solo una sensazione: veloce!

Era incredibilmente veloce!


Tra tutte le persone tra la folla, Fei era stato l’unico a capire cos’era successo.

Una Spada aveva toccato la spada e l’aveva estratta per metà. Un lampo di energia non appariscente era sfrecciato dall’arma arrugginita e aveva colpito. Prima aveva tagliato lo spadone fatto da ferro purificato che era stato forgiato per oltre cento volte, e poi aveva squarciato il corpo di Planic. Anche se l’ex numero uno di Lodi indossava un’armatura da battaglia della tesoreria fatta da fili d’oro che avrebbero dovuto bloccare i danni di armi taglienti ed energie da guerriero, non era riuscita a bloccare l’energia della lama di Una Spada.

Quel lampo di energia sembrava davvero ordinario.

Proprio come Una Spada e la sua arma arrugginita, non pareva sorprendente, né speciale; sembrava al massimo la scia di una luce di candela. Tuttavia era capace di attraversare ogni ostacolo.

Che guerriero, spada ed energia terrificanti.

Fei sussultò istintivamente ed ebbe la sensazione di aver sottovalutato i geni di questo continente.

“Non vedo l’ora di combattere contro di te!” Disse all’improvviso Una Spada. Guardò una persona tra il pubblico e scosse le spalle. Uno scatto di energia privo di spirito assassino sfrecciò verso una figura tra la gente.

<em>Tink!</em>

Una mano afferrò l’energia.

Quando l’energia di spada e la mano si incontrarono, risuonò un clangore metallico. Un secondo dopo, la mano strinse l’energia e la frantumò. Fei sollevò la parte del mantello che stava coprendo il volto e rispose: “Vuoi sfidarmi? Arriva agli incontri del regno prima!”

“AH? È… il pugno dominatore del cielo, il sovrano di Chambord?” Alcuni tra il pubblico sussultarono.

Molti si stavano chiedendo perché Una Spada, che di solito non considerava nessuno un suo degno avversario, avrebbe sfidato attivamente qualcuno e molti rimasero scioccati nel vedere la mano dello sconosciuto rompere l’energia di spada.

Ma dopo la gente capì cosa stava succedendo.

Si era resa conto che l’uomo con il mantello nero accanto a loro era il sovrano di Chambord che si diceva fosse il numero uno tra tutti i regni affiliati.

Non c’era da meravigliarsi che il soprannome del re fosse il Pugno Dominatore del Cielo.

Dopo averlo visto spaccare l’energia della spada con una mano, tutti capirono che la forza del sovrano era ad un alto livello.

Ma a quanto pareva, presto i due si sarebbero scontrati.

Dopo che la sua identità era stata rivelata da Una Spada, non aveva molto senso per Fei rimanere qui e venire guardato come un raro animale. Dopotutto aveva già visto la magnificenza delle tecniche di Una Spada. Perciò tenne per mano Angela e se ne andò via. La gente di fronte a loro fece loro strada mentre fissava Fei con paura, rispetto e curiosità.

I due stavano camminando molto lentamente, ma scomparirono all’improvviso dopo essere usciti dalla folla. Tutti spalancarono gli occhi e non riuscirono più a trovarli.

Una Spada rimase in silenzio mentre li guardava andarsene via. Poi si girò e guardò l’area di riposo di Lodi, dove nessun guerriero avrebbe osato ricambiare l’occhiata.

Questo semplice sguardo aveva distrutto il morale del regno di Lodi.

Maze vinse entrambi i due incontri individuali successivi, ribaltando la situazione.

Negli incontri di squadra, Una Spada, che raramente appariva in pubblico, aveva preso il rulo di generale e aveva partecipato. In sua presenza, i 49 soldati di Maze si riempirono di gioia e vinsero facilmente gli scontri.

Dopodiché Maze rientrò tra i primi dodici posti nella regione occidentale.

Presto il Dominatore e Una Spada si sarebbero scontrati.

…..

Era ancora presto quando Fei ed Angela lasciarono la regione occidentale; non era ancora l’ora di pranzo. Dato che era la prima volta che trascorrevano tempo da soli, si divertirono molto. Non tornarono subito al campo di Chambord; vagarono per l’area. Ad Angela piacevano le zone animate e indaffarate dove una marea di mercanti vendeva oggetti diversi, e trascinò Fei in giro per vedere tutto.

Dopo un po’ di tempo, Angela trascinò Fei verso la regione orientale, dove stavano avvenendo molte battaglie intense; sapeva che lo scopo dell’uscita di oggi di Fei non era solo di rilassarsi.

“Ahahah, formica, come osi sfidarmi…” Risuonò una voce acuta e arrogante da un palco vicino. Fei ed Angela volsero lo sguardo verso l’arena e videro un uomo dall’armatura argentata raffinata su un palco con entrambe le mani sui fianchi. Di fronte a lui c’era un guerriero robusto a terra, la sua gola era stata tagliata.

“Ascoltate, posso uccidere facilmente il sovrano di Chambord ed Una Spada. Chiunque mi sfiderà morirebbe! Il mio obiettivo è di diventare il numero uno dell’impero!” Il giovane non nascose affatto la sua arroganza mentre faceva il suo annuncio alla folla.

“Uccidere facilmente il sovrano di Chambord e Una Spada? Cos’hai fumato? Dov’eri quando sono diventati famosi?” Qualcuno tra la folla sogghignò.




