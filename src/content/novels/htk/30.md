---
title: Capitolo 30 – Non vi massacreremo se vi arrenderete
pubDate: 2023-06-06T13:54:16.363Z
tags:
    - htk
---


Capitolo regolare,
0 capitoli in coda, 0/5
-Schadenfreude

Il tempo passò. Una crudele battaglia incombeva su Chambord come una tempesta infausta.

Sembrava che i nemici dall'altra parte del fiume Zuli avessero finito di prendere posizione. Presto sarebbe iniziato l'assedio. Brook iniziò a coordinare i soldati per montare strumenti e meccanismi difensivi. I giovani si unirono ai soldati per aiutarli usando semplici e rozzi strumenti come bastoni di legno e accette.

Tuttavia queste difese non erano ancora sufficienti. C'erano meno di 400 soldati tra le guardie del re a causa delle ferite e circa 1000 giovani adulti reclutati che non erano stati addestrati. Un totale di meno di 1500 unità era l'esercito più forte che Chambord potesse ammassare.

Era fin troppo debole in confronto ai 2000 soldati nemici ben addestrati.

Fortunatamente Chambord aveva molti vantaggi dal punto di vista del terreno. Ma anche così, la sua situazione non era comunque rosea.

Un potente guerriero o mago erano molto importanti per le guerre nel continente Azeroth. Se i nemici avessero avuto uno o più combattenti come Landes, allora Chambord sarebbe stata spacciata.

Fei era estremamente preoccupato per questo.

Il sole iniziò a sorgere e l'atmosfera stava diventando tesa.

La maggior parte delle persone sentivano una sensazione di bruciore al petto mentre respiravano.

Fei era accanto alla torre di guardia e attendeva l'inizio della battaglia.

Il grassone Gill non era troppo lontano da lui. Le sue gambe tremavano intensamente per la paura. La violenza della guerra aveva terrorizzato questo signorino viziato che era completamente stravolto. Fortunatamente per lui, Bazzer aveva mandato alcune guardie leali per proteggerlo, altrimenti Gill sarebbe già svenuto.

Ciò che sorprese Fei era che, secondo Brook, questo bastardo dall'abito rosso non era capace di combattere. Per questo non gli aveva prestato attenzione dopo aver fronteggiato Conca e Oleg. Fei pensava che sarebbe scappato dalle mura difensive, ma chi si sarebbe immaginato che sarebbe rimasto accanto a suo figlio.

'A questa volpe astuta gli importa proprio di suo figlio, uh? Ha un po' di umanità... inaspettatamente...'

Fei guardò Bazzer, che però non disse nulla. Tutti stavano aspettando che la battaglia iniziasse.

Dall'altra parte del fossato.

I nemici avevano formato dieci formazioni quadrate. Si avvicinavano a Chambord passo dopo passo. Le lame e le lance brillavano sotto il sole.

Le mura difensive erano silenziose. Tutti potevano sentire i loro cuori che battevano.

Le gambe di alcune nuove reclute iniziarono a tremare. Le loro mani stavano sudando profusamente; quasi non potevano più tenere la presa sulle loro armi. Stava per cominciare una battaglia sanguinosa e nessuno sapeva se sarebbe riuscito a sopravvivere a questa guerra. Ma non potevano tirarsi indietro, dovevano difendere le loro famiglie.

"Tap, tap, tap, tap..."

I nemici marciarono all'unisono. Si avvicinarono lentamente al castello come un'inondazione oscura, emanando un'enorme pressione. I rumori tonanti come tamburi colpirono i cuori dei soldati. Il loro ritmo divenne sempre più veloce, facendo tornare un'atmosfera soffocante nelle mura difensive.

I nemici di fronte erano posizionati in una formazione di scudi a torre.

C'erano cento enormi scudi neri alti 2 iarde (2 metri) e su di essi erano incisi volti di diavoli. Proteggevano tutti i nemici dietro di loro e marciavano in avanti, sembrava che un'orda di demoni si stesse avvicinando a Chambord. Le loro formazioni cambiarono quando furono sul punto di passare sul ponte di pietra. Da dieci, le file si ridussero a tre persone, permettendo loro di passare senza problemi per il ponte. Mentre si spostavano, continuarono a marciare all'unisono.

Non emettevano un solo suono mentre marciavano. I nemici erano crudeli ed erano accurate macchine da guerra, operando ordinatamente. Stavano dimostrando una disciplina incredibile.

Questo rendeva ancora più incerto Fei riguardo all'esito della battaglia. Il nemico aveva un esercito ben addestrato, non c'erano dubbi. Fei sapeva che questo scontro sarebbe stato difficile da vincere.

La distanza tra i due eserciti si stava accorciando velocemente.

In meno di dieci minuti, la formazione di scudi a torre avrebbe raggiunto l'altra parte del fossato. Una volta che l'avessero fatto, sarebbero stati sotto il raggio d'attacco degli arcieri di Chambord e la battaglia sarebbe iniziata.

"Tink!"

Brook estrasse la spada e salì sul parapetto e gridò: "Arcieri... preparatevi!"

"Creak, creak..." Risuonò il rumore degli archi tesi. Gli arcieri avevano incoccato i loro archi lunghi. Le punte brillanti delle frecce somigliavano ai sogghigni del cupo mietitore, erano in attesa che Brook desse loro l'ordine di partire.

Ma in quel momento...

"Tap!"

La formazione degli scudi a torre proprio di fronte nell'esercito nemico per qualche motivo si fermò. Anche le altre, quella delle lance, degli spadaccini, degli arcieri e le altre sei formazioni fecero lo stesso.

L'intero processo fu uniforme, come se fossero un'unica entità.

"Cosa succede?"

Fei si accigliò. Non sapeva quali fossero le intenzioni del comandante nemico.

Anche Brook ne fu confuso, ma non si rilassò affatto. Gridò: "Pronti arcieri, concentratevi, nessuno ha il permesso di lasciare la sua posizione!"

Dopo aver detto questo, ci fu un nuovo cambiamento nella formazione nemica. Quattro cavalieri neri si fecero avanti lentamente fino a raggiungere il fronte della formazione di scudi. Il capo dei cavalieri stava tenendo una lancia lunga tre iarde (3 metri) e sulla punta della lancia pendeva un elmo.

Brook cambiò espressione. Ritirò la spada e si precipitò da Fei; abbassò la voce e disse: "Sua maestà, i nemici vogliono negoziare."

"Negoziare?" Fei ne fu divertito.

'Così nel continente Azeroth appendere un elmo ad una lancia significa che i nemici vogliono negoziare...' Fei memorizzò questo dettaglio; forse gli sarebbe stato utile in seguito.

'Ma questi bastardi sono in vantaggio, perché vogliono negoziare?' Pensò Fei.

"Lascia che si avvicinino!" Ordinò Fei. Voleva sapere che trucco aveva in serbo il comandante nemico.

"Come desidera!"

Brook si girò e disse ad un soldato di segnalare che avevano accettato di iniziare i negoziati.

Dopo aver visto la risposta, i quattro uomini si avvicinarono alle mura difensive a cavallo e si fermarono sotto la porta principale di Chambord.

Il cavaliere nero, numero uno, piantò la lancia nel terreno. Alzò la testa e gridò con arroganza: "Per ordine del mio maestro, fate uscire allo scoperto il re di Chambord così che possa sentire l'ordine."

La forza del guerriero ad una stella permetteva alla sua voce di risuonare forte e chiara tra le mura. Tutti di sopra la sentirono e notarono quanto il suo tono era arrogante.

"Dì ciò che ca**o hai da dire!"

Gridò rozzamente Fei. L'atteggiamento di questo nemico lo aveva irritato, così non si disturbò a fingere di essere cortese.

Le pupille di numero uno si contrassero.

Non si aspettava che il re di Chambord fosse quel mostro che aveva ferito il guerriero a tre stelle Landes... 'Me**a! L'informazione della nostra rete di informazioni, l'aquila, non aveva detto che il re era un ritardato? Com'è successo?'

In lontananza. Anche il cavaliere con la maschera argentata che stava osservando la scena ne fu un po' stupito.

Ma presto mostrò un sorriso: "Sta diventando più interessante. Mandare un re al colosseo, questo espediente attirerà di sicuro l'interesse di quelle nobili signore... Ahahah, è più interessante di quanto immaginassi!"

Sotto le mura difensive.

"Il mio maestro è molto generoso e gentile; è disposto a risparmiarvi..." Il cavaliere nero gridò con orgoglio: "Ascolta attentamente re di Chambord. Il maestro ha detto che se sarai disposto ad aprire le porte e ad arrenderti, i reali, i ministri e gli ufficiali passeranno sotto la nostra protezione. I cittadini diventeranno soltanto degli schiavi e non saranno uccisi..." Dopo aver detto questo, il tono di numero uno cambiò. Sogghignò e minacciò: "Se sei così sciocco e ti rifiuti di arrenderti, dopo che conquisteremo il tuo regno, massacreremo il tuo regno; nessuno sopravviverà!"

Tutti sulle mura difensive sentirono chiaramente le sue parole.

Ci furono reazioni diverse. Bazzer, Oleg e altri ministri e ufficiali iniziarono a considerare il "suggerimento" e pensarono di potersi arrendersi. Anche alcuni cittadini che avevano paura di morire avrebbero voluto farlo. Essere uno schiavo era meglio che morire. Naturalmente alcuni mostrarono sdegno e strinsero ancora più forte le loro armi.

Tutti stavano guardando il giovane re Alexander.

La decisione stava a lui.

Fei non rifiutò subito. Guardò tutti e dopo aver visto le loro espressioni, rifletté e disse lentamente: "Non mi aspettavo che i nemici avrebbero fatto una decisione del genere... È una scelta difficile, ahahah. Parliamone, cosa ne pensate?"

Non appena finì di parlare, il guardiano Oleg si fece avanti con impazienza.

Questo adulatore sorrise brillantemente e disse: "Mio grande re, sono disposto a morire per lei sul campo di battaglia, ma credo che dovrebbe considerare questa proposta. Abbiamo meno di 400 soldati e sono tutti feriti in qualche modo. Se continueremo a difenderci, probabilmente non resisteremo e provocheremo ancora di più i nemici. Allora tutti nel castello moriranno... Oh, naturalmente! Non ho paura di morire; sto solo pensando al regno."

Nonostante sembrasse premuroso, la sua espressione rivelava cosa provava davvero. Un guardiano contava come un ufficiale di Chambord, così apparteneva alla categoria che sarebbe stata protetta. Non sarebbe dovuto morire, né diventare schiavo, e visto che era un codardo era la scelta migliore per lui.

Molti guardarono con sdegno Oleg, come se volessero scagliargli delle frecce contro con lo sguardo, ma il guardiano finse di non aver notato nulla.



