---
title: Capitolo 300 - La Classifica dei Maestri
pubDate: 2024-05-22T20:41:47.908Z
tags:
    - htk
---

“Tra tre ore, mio fratello Andrew condurrà le legioni verso le regioni del sud. Alexander, cosa ne pensi della guerra imminente?” All’improvviso la principessa provò un po’ di amarezza vedendo che Fei si limitava a sorriderle. Voleva attirare questo giovane re dalla sua parte, ma decise di cambiare argomento.

“Il Dio della Guerra di Zenit è invincibile. Ucciderà sicuramente tutti gli invasori di Spartax!” Disse Fei.

“Davvero? Lo pensi davvero? Non credi che sia un po’ strano che le truppe di Spartax siano penetrate attraverso la linea difensiva di Razor? In passato non sono riusciti a superare la linea difensiva per quindici giorni.”

Fei ne fu proprio sorpreso.

“Così intendi dire… che ci sono segreti dietro questa sconfitta?”

Quando Fei fu sul punto di fare altre domande, una squadra di cavalieri si precipitò da loro. Il primo a scendere da cavallo fu Romain. Dopo che salutò con cortesia Fei, sussurrò qualcosa nell’orecchio della principessa.

“Le truppe dei rinforzi stanno per tenere un rituale di buon auspicio. Devo andare. Oh giusto, mi manca Angela. Se ha tempo, per favore lascia che Angela passi il tempo con me a San Petersburg. Credo che abbiamo una connessione speciale.”

La principessa si alzò e salutò Fei. Dopo essere salita sulla sua carrozza magica, partì per assistere al rituale organizzato dal Dio della Guerra di Zenit Arshavin. Era protetta da Ziene, Romain e dalla sua squadra di cavalleria.

Fei si sfregò il mento mentre la guardava partire.

Dalle parole della principessa, stava accadendo qualcosa di spaventoso.

Anche Fei ci aveva pensato. Zenit aveva molti soldati al confine e così anche Spartax. Avevano un numero di esperti simile. Inoltre il generale di Razor era Bolun Zhang, un uomo famoso con esperienza. Anche se non era aggressivo e bravo ad attaccare come Arshavin, eccelleva nella difesa e nella sorveglianza. Dato che entrambi gli imperi erano stati in attrito, sapevano anche i limiti l’uno dell’altro. Razor era un’ottima posizione per la difesa dato che era difficile da conquistare e questo aveva reso scioccante il collasso in una notte delle truppe di Zenit.

A meno che… l’impero Spartax non abbia raddoppiato il numero di soldati al confine o che un branco di traditori non avesse aperto le porte ai nemici.

Nessuno dei due scenari era positivo per Zenit.

Ora Fei si era reso conto che l’idea di costruire una rete di informazioni usando il talento di Zolasc e di Modric era stata straordinaria. Anche se questa organizzazione era ancora debole e non poteva aiutarlo al momento, poteva crescere rapidamente. Un giorno gli avrebbe dato informazioni precluse agli altri. Non avrebbe più contato sulle stime e le valutazioni degli altri. Aveva bisogno delle migliori informazioni per capire la verità.

In confronto alla verità, perfino la valutazione più accurata era inferiore.

Fei rifletté mentre la principessa e la sua gente si mescolava all’enorme gruppo di persone nella cerimonia.

Quando si girò, vide Paris con il suo solito abito bianco; era a dieci metri di distanza e lo stava guardando con un’espressione strana.

“Cosa? Sua maestà, sta passando dalla parte di Arshavin ora che è in vantaggio? È per questo che hai mostrato una generosità del genere alla principessa?” Paris si avvicinò con il suo solito sorriso civettuolo che aveva fatto innamorare molti uomini. Anche se stava sorridendo, il suo tono era un po’ ostile. Era ovvio che aveva visto come Fei aveva dato pozioni alla principessa.

Fei indicò la sedia accanto a lui e le fece segno di accomodarsi. Poi rise e disse: “Ti stai sbagliando. È un momento critico per l’impero e tutti devono sostenerlo. Sto solo facendo ciò che dovrebbe fare il sovrano di un regno affiliato. Lo sai che una volta che San Petersburg cadrà saremmo tutti in pericolo.”

“Non mi siederò dove si è seduta quella Tanasha!” Paris lo fissò mentre tirava a sé la sedia che aveva occupato Fei. Dopodiché indicò l’altra sedia lontana e disse: “Nemmeno tu puoi sederti nel posto che occupava.”

Fei arricciò le labbra mentre spostava la sedia indicata da Paris. Guardò questa ragazza che stava facendo i capricci come una bambina e scosse la testa; era un po’ spaventato da questa donna così intelligente, ma giocosa. “Chi ha detto che il primo principe è in svantaggio? Forse molti lo stanno sostenendo ora, ma queste persone non possono determinare a chi andrà il trono. Sua altezza Dominguez è ancora amato da sua maestà Yassin. Eheheh, forse quando il primo principe otterrà la vittoria e tornerà, sarà il secondo principe a sedersi sul trono.”

Questo tipo di situazioni erano accadute troppo di frequente nella storia dell’antica Cina. Ad esempio, il principe più grande del primo imperatore Qing era sostenuto dalla maggior parte degli ufficiali e dei nobili, e controllava più di un milione di soldati. Tuttavia, una figura così eroica era stata privata del trono dal suo inutile fratello tramite complotti e trucchi. Questo dimostrava che la lotta per il trono si teneva a livello politico e non sul campo di battaglia.

Dopo aver sentito queste parole, Paris sorrise e divenne adorabile. Si sporse in avanti e lo guardò con i suoi occhi grandi e brillanti: “Così pensi che sia sua altezza Dominguez ad essere il favorito?”

Fei istintivamente sbirciò la sua scollatura, dopodiché si tirò velocemente indietro e rise: “Importa davvero il mio parere al riguardo?”

“Sì, è davvero importante.” Paris aveva notato la sua occhiata e rise con orgoglio. Appoggiò la schiena alla sedia e tornò a mostrare un’espressione seria. “Come ha ordinato il settore militare, i 244 regni affiliati dovranno radunarsi e creare una nuova legione, e l’esperto numero uno in classifica diventerebbe il generale al comando di questa legione. Alexander, sei un forte candidato per quella posizione e potresti essere tu a ricevere quella carica. Non credi che sia un ruolo importante?”

“Ahah, sì, mettendola così sono piuttosto importante.”

Rispose Fei. La sua posizione nell’impero era cambiata drasticamente. Prima era un individuo che combatteva da solo e adesso rappresentava una grande organizzazione dall’enorme influenza a Zenit.

“Eheheh, di sicuro non tieni un basso profilo. Prima dovresti capire come puoi diventare il guerriero numero uno. Ci sono troppi giovani guerrieri talentuosi in questa competizione. Sono tutti candidati per quella posizione, non devi affrontare solo Una Spada.”

“Se voglio diventare il numero uno, gli altri possono solo accontentarsi!” Fei mostrò un’assoluta fiducia nelle sue capacità. Questa sicurezza era dovuta alla sua forza.

“Sì, ma non è sbagliato stare più attenti.” Paris era scioccata dalla sua sicurezza. Una strana luce brillò nei suoi occhi e gli lanciò un libretto sottile. Il libretto era fatto da carta di massima qualità ed era raffinato.

“Esaminalo, potrebbe esserti d’aiuto.” Disse.

“Previsioni sulla classifica e livelli di potere dei maestri delle cinque regioni?”

Fei sfogliò il libretto e vide le note dettagliate di tutti e cinquanta gli esperti che erano arrivati alla fase finale, inclusi i nomi, i livelli, le tecniche e i loro stili di combattimento e abitudini. Fei lesse il suo nome per primo, seguito poi da Una Spada e dalla principessa Cindy di Bulan. Huerk e Kanort, i due guerrieri del fuoco e del vento, la lama di sangue e la spada feroce dall’armatura d’argento erano tutti in alto nella lista.

Constantine, il sovrano di Byzantine, era il trentatreesimo. Eccetto per Fei, l’esperto di Chambord dalla posizione più elevata era Dita Distruttive Peter-Cech che era alla tredicesima posizione e quello dalla posizione più bassa era l’Assassino dell’Ombra Philip Inzagi, al 41esimo posto.

Solo guardando questa classifica, Fei era sicuro che le informazioni nel libretto contenessero molte verità.

Dopo aver letto tutto, notò una riga nell’ultima pagina: introduzione del Poeta Vagante numero uno Matt Razi. Limite di 100 copie. Prezzo di vendita: 10.000 monete d’oro.”

“Maledizione, di nuovo questo tipo.”

Fei ripensò a Matt Razi. “Deve proprio amare i soldi. Non c’è da meravigliarsi che il suo abito sia appariscente e che perfino la sua coppa di vino sia fatta d’oro. Sa proprio come fare soldi nel modo più efficiente.”

Tuttavia, nonostanta la sua avidità, le sue capacità di valutazione erano davvero accurate e Fei credeva all’80% delle informazioni nel libretto.

In quel momento riecheggiò il suono profondo di un corno.

Fei e Paris si voltarono verso la fonte del rumore e scoprirono che il rituale era finito. Il capitano Romain era stato nominato araldo e stava conducendo il primo gruppo di rinforzi composto da 3000 cavalieri. Il suono tonante degli zoccoli riecheggiò nell’area mentre la cavalleria si precipitava fuori dal campo cerimoniale a gran velocità.


