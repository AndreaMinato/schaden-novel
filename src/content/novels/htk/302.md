---
title: Capitolo 302 - Aumento Generale
pubDate: 2024-05-22T22:41:47.908Z
tags:
    - htk
---

Sapevano tutti che se non fosse stato per il sovrano di Chambord, sarebbero rimasti quel debole regno meridionale che tutti potevano maltrattare. Dato che questo re li aveva aiutati nel momento del bisogno e aveva dato loro molte armi e armature di massimo livello, erano riusciti a farsi un nome. Il loro re Constantine era riuscito perfino a diventare uno dei dieci guerrieri più potenti nella regione meridionale.

Tuttavia Fei non rimase qui per troppo tempo.

Era venuto per risolvere i problemi del Pugno dalle Sette Ferite che Constantine stava allenando.

Dopo un esame da vicino, Fei si era reso conto che gli organi interni del giovane re erano rimasti danneggiati. Le lesioni al cuore, ai polmoni, al fegato e allo stomaco erano di vario livello e superavano le sue aspettative.

Fei sospettava che il giovane sovrano fosse stato troppo impaziente. Doveva essersi allenato troppo. Nonostante questo gli avesse permesso di padroneggiare la tecnica, aveva anche amplificato i danni ai suoi organi.

“Ecco una pergamena di allenamento a sei stelle di tipo legno. È composta solo da una fase di condensazione di energia e da una di guarigione usando l’energia di tipo legno. Puoi connetterla al Pugno dalle Sette Ferite. Usandoli insieme, il potere del Pugno dalle Sette Ferite aumenterà e gli effetti collaterali negativi verranno temporaneamente minimizzati.”

Fei diede una copia della pergamena di allenamento dell’elemento legno a Constantine.

Naturalmente proveniva da quell’uomo misterioso.

In questi giorni, Fei avrebbe fatto domande molto specifiche e avrebbe mormorato tra sé e sé di altri problemi che stava affrontando. Anche se l’uomo misterioso parlava raramente, avrebbe sempre portato alcune delle note scritte dall’Imperatore Yassin o qualche pergamena di allenamento di alto livello.

Dato che Fei ne aveva avuto l’occasione, chiese di alcune pergamene di cui aveva bisogno al momento. Non per sé stesso, ma per i suoi sottoposti.

Ad esempio questa pergamena di allenamento dell’elemento legno era stata preparata per il sovrano Constantine.

Nel racconto Wuxia, il protagonista Zhang Wuji riusciva ad usare il Pugno dalle Sette Ferite senza ricevere danni agli organi interni perché aveva molta forza interna. Inoltre, grazie ad essa, il Pugno dalle Sette Ferite era diventato più forte. Dato che Fei non aveva una tecnica per coltivare forza interiore, avrebbe usato la pergamena dell’elemento legno. L’energia che avrebbe curato il suo corpo sarebbe stata la cosa più simile alla forza interiore.

Per assicurarsi che la sua ipotesi fosse corretta, Fei l’aveva provata personalmente prima di darla a Constantine. Il suo fisico era speciale e non poteva imparare ad usare energia da guerriero. Era una condizione perfetta per metterla alla prova perché non ci sarebbero state conseguenze. Dopo essersi assicurato dei suoi effetti, diede la pergamena a Constantine.

Il valore di una pergamena a sei stelle era inestimabile. Molti regni affiliati non avevano nemmeno visto teniche del genere. Constantine non poteva ringraziarlo abbastanza dopo averla vista. Accettò la pergamena e lo invitò ad un banchetto di massimo onore, ma Fei rifiutò.

C’erano troppe questioni di cui si doveva occupare.

Domani ci sarebbe stato il torneo per stabilire la classifica finale e le battaglie sarebbero state più crudeli. Alla minima disattenzione, si sarebbe rischiato di morire. Fei doveva fare del suo meglio per aumentare il livello dei capi di Chambord.

Dopo che Fei tornò, prima decise di allenarsi da solo.

Non entrò nel mondo di Diablo stavolta; passò alla modalità Assassino e percepì con attenzione il flusso dell’energia Zen nel suo corpo. Stava facendo esperimenti sull’energia da guerriero e sulle tecniche di combattimento in questi ultimi giorni.

Dopo il potenziamento iniziale, i progressi dei capi di Chambord erano rallentati. La loro forza non era più aumentata drasticamente.

Fei sapeva che non era per via dei loro talenti.

Dopo aver bevuto le Pozioni Hulk, i canali di energia dei capi di Chambord si erano allargati e i loro corpi erano stati purificati. Il loro talento era migliorato.

Anche se non era paragonabile a quello dei geni naturali, non erano affatto male.

Il vero motivo dietro il rallentamento dei loro progressi era per via delle pergamene di allenamento di livello troppo basso. Dopotutto le tecniche che aveva creato Fei come i Pugni Veloci come il Fulmine e l’Onda d’Urto di Pile di Cadaveri erano tutte basate sulle pergamene a due o tre stelle che aveva ricevuto dal Sacerdote Zola. Anche se aveva aumentato i canali e le aveva fatte arrivare al quarto livello, al momento non erano sufficienti.

Lampard era riuscito ad usare i Pugni Veloci come il Fulmine al picco delle quattro stelle per diventare un guerriero a cinque stelle. Questo ex guerriero numero uno era riuscito a farlo perché aveva i suoi segreti di cui Fei non era a conoscenza. Tutti gli altri capi di Chambord erano fermi al quarto livello.

Le pergamene a quattro stelle erano ostacoli.

Con il passare del tempo, creare pergamene più potenti per i suoi sottoposti diventò la priorità di Fei.

Era riuscito ad usare la sua faccia di bronzo per ottenere un po’ di pergamene di alto livello dall’uomo misterioso. Grazie alle fondamenta migliori e al livello superiore dell’Assassino, Fei riuscì a migliorare le tecniche di tutti i capi principali di Chambord. Più venivano creati canali di energia e più avrebbe permesso ai suoi sottoposti di raggiungere le sette stelle.

Queste nuove pergamene sarebbero bastate per un po’ di tempo.

Dopo quattro ore, Fei finì di ritoccare una decina di nuove pergamene di allenamento.

Dato che era ancora presto, Fei convocò i capi di Chambord nella sua tenda centrale uno per uno. Come ricompensa per aver combattuto bene durante la competizione, avrebbe dato nuove tecniche a guerrieri come Pierce e Drogba.

“Pergamene di allenamento a sette stelle?” Tutti coloro che le ricevettero rimasero scioccati e sorpresi quando videro la descrizione delle pergamene; le loro mani cominciarono perfino a tremare.

Queste pergamene erano di massimo livello. Perfino i Cavalieri della Giustizia avevano pergamene a sette od otto stelle. Non sarebbe stato esagerato dire che esistevano meno di cento tecniche di settimo livello a Zenit. Tra di esse, la maggior parte era stata creata dall’imperatore Yassin ed erano difficili da apprendere e da utilizzare. Altrimenti i Cavalieri della Giustizia non sarebbero rimasti al sesto livello per così tanto tempo.

“Ricordate, questo non significa che potrete diventare facilmente guerrieri a sette stelle. Il percorso della coltivazione è sempre pieno di sangue e sudore. Queste pergamene vi daranno solo un’opportunità per farlo.”

Quando vide l’entusiasmo negli occhi dei suoi tirapiedi, Fei non si dimenticò di raffreddare il loro entusiasmo. “Ricordate, solo chi è estremamente persistente e disposto a lavorare duramente potrà diventare un esperto di alto livello. Le sei stelle è il primo ostacolo che dovete affrontare. Se lo supererete, avrete l’occasione per avanzare allo stadio lunare. Altrimenti non ci arriverete mai e non riceverà altre pergamene di allenamento da me.”

Fei non stava cercando di spaventarli.

Anche se stava usando il mondo di Diablo per salire di livello, era rimasto bloccato alle sei stelle per molto tempo; gli mancava il controllo granulare, le tecniche, le teorie e le fondamenta necessarie. Era riuscito a passare al grado successivo solo dopo che l’uomo misterioso aveva notato ill suo punto debole e gli aveva dato le note dell’Imperatore Yassin.

“Come ordina sua maestà. Non la deluderemo.”

Tutti i capi ringraziarono con sincerità chinando un ginocchio.

Fei fece cenno di uscire a tutti eccetto a Cech, Oleg e Torres.

“Ci saranno gli incontri dei regni domani. Vi darò le armature dello Zodiaco complete.”

Una luce bianca brillò e tre scrigni di ferro nero apparirono nella tenda. Erano fatti dai Resti Demoniaci e dall’Essenza di Pietra Nera. Ognuno era ampio un cubo quadrato e percorsi da splendide incisioni. Uno era simile ad un centauro che stava tirando un arco, un altro assomigliava ad un granchio feroce dall’aspetto strano e l’ultimo assomigliava ad un enorme scorpione agile che aveva sollevato la coda.




