---
title: Capitolo 303 - Seconda Stirpe
pubDate: 2024-05-22T23:41:47.908Z
tags:
    - htk
---

L’armatura dello Zodiaco del Sagittario.

L’armatura dello Zodiaco dello Scorpione.

L’armatura dello Zodiaco del Cancro.

Questi tre set erano stati creati tutti da Charsi nel mondo di Diablo. Erano fatti da Resti Demoniaci ed Essenza di Pietra di Ferro. L’armatura dello Zodiaco del Cancro aveva 60 componenti, quella del Sagittario ne aveva 115 e quella dello Scorpione 100. Il numero di componenti corrispondeva a quello delle stelle delle costellazioni.

Prima Fei aveva già dato parte dei set ad Oleg e a Torres. Ora che i due erano diventati più forti, avevano i requisiti per usare le armature complete.

Cech invece non aveva ancora ottenuto un’armatura dello Zodiaco. Fei non aveva individuato quale costellazione potesse rappresentare Cech finché non lo aveva visto usare le dita per abbattere i nemici. Uno dei dodici Cavalieri dello Zodiaco, Scorpio Milo, usava le dita per usare l’Ago Scarlatto, ed era molto simile al percorso di coltivazione di Cech.

Perciò Fei decise di donare l’Armatura dello Zodiaco dello Scorpione a Cech.

Era passato un po’ di tempo da quando Fei aveva usato l’Abilità “Dai”.

La voce fredda e misteriosa risuonò nelle sue orecchie e confermò l’attivazione dell’abilità.

Un momento dopo, tre scrigni di ferro nero emisero un bagliore misterioso e antico. Come se fossero stati benedetti dal potere delle stelle, i contenitori volarono nell’aria e si aprirono. Apparirono tre armature simili a bestie.

Dopo che l’aura misteriosa scomparì, le corazze coprirono perfettamente le tre persone. Tutti i punti vitali dei loro corpi furono coperti dalle componenti e le armature entrarono in perfetta armonia con i loro corpi. I tre guerrieri adesso sembravano dei invincibili.

Questo era il potere delle armature dello Zodiaco.

Un giorno, i Cavalieri dello Zodiaco di Chambord avrebbero scioccato questo continente con le loro corazze e i loro poteri stellari.

Dopo aver ottenuto gli equipaggiamenti, Cech, Oleg e Torres sentirono un potere senza precedenti.

Questa forza era antica come le stelle. Anche se era ancora un po’ debole allo stadio attuale, i Cavalieri dello Zodiaco in futuro avrebbero potuto trapassare il cielo con un pugno e squarciare la terra come gli dei nelle leggende. Dipendeva tutto dal livello dei loro sforzi. Finché avessero praticato il metodo per connettersi con le stelle nel cielo che era apparso all’improvviso nelle loro teste, sarebbero diventati sempre più forti.

“Dai” non procurava solo armature e proprietà stellari, ma dava anche semi di potere stellare in attesa di essere risvegliati.

Dopo aver sperimentato l’entusiasmo e lo shock iniziali, i tre guerrieri presto si abituarono ad evocare e a mettere da parte le armature dello Zodiaco. Gli equipaggiamenti si trasformarono in tre puntini brillanti e sfrecciarono nelle loro fronti.

“Questa pergamena di allenamento a sette stelle contiene anche una tecnica di combattimento davvero speciale, si chiama Ago Scarlatto. Dovrebbe essere molto adatta a te.” Fei diede la tecnica del colpo di dita a Cech, l’aveva chiamata così perché era davvero simile all’Ago Scarlatto.

Dopo che i tre guerrieri lasciarono la tenda centrale, Fei rimase da solo.

I problemi con i progressi dei soldati di Chambord erano stati risolti. A Fei rimaneva solo un dilemma, come aiutare Elena.

Al momento Elena era al livello 57. I danni che poteva infliggere erano davvero letali viste le sue frecce dai quattro elementi. Poteva affrontare guerrieri e maghi a sei stelle di livello intermedio e superiore. Nonostante questo, le sue capacità difensive erano carenti. Era un grosso problema.

Anche se Fei aveva fatto del suo meglio e le aveva dato ottimi oggetti magici, non poteva risolvere la radice del problema. Il fisico di Elena non era abbastanza resistente per difendersi da futuri attacchi.

Dopo averci riflettuto per più di mezz’ora, non arrivò ad una buona soluzione.

Dato che era ancora presto, Fei decise di entrare nel mondo di Diablo e salire di livello.

Dopo questi due giorni di uccisioni, il suo personaggio del barbaro era già al livello 64. Aveva ottenuto molti punti abilità e attributo. Oltre ad aumentare le sue abilità elementari e fondamentali, Fei ne aveva apprese di nuove, come Attacco Volante e Furia. La sua forza stava aumentando ancora più drasticamente, ora poteva rompere facilmente una spada blu magica di livello 5 a mani nude.

Secondo il sistema di classificazione di Azeroth, Fei era quasi un guerriero ad otto stelle.

Se avesse affrontato di nuovo i quattro Cavalieri della Giustizia che aveva fronteggiato in passato nell’arena, era sicuro di poterli sconfiggere in un colpo solo.

Dopotutto la differenza tra guerrieri ad otto e sei stelle era vasta. Se i Cavalieri della Giustizia non avessero superato il sesto livello, non avrebbero potuto migliorare di molto.

…..

Fei entrò nel mondo di Diablo e vide che Elena stava praticando il tiro con l’arco fuori da una tenda nel Campo delle Ranger. Sparare 10.000 frecce al giorno era l’allenamento basilare che questa splendida mercenaria non saltava mai. Ormai poteva chiudere gli occhi e centrare una formica a 500 metri di distanza. Se avesse voluto, avrebbe potuto sparare cento frecce in un istante e creare una formazione letale. Se i dardi regolari fossero stati rimpiazzati da terrificanti proiettili magici, il suo potere sarebbe stato inimmaginabile.

Era ancora mattina nel mondo di Diablo. Le altre arciere erano tutte a Chambord adesso. Stavano proteggendo il regno o stavano aiutando Brook ad allenare gli arcieri di Chambord. Non c’era nemmeno il capo militare Kashya, così Elena era la sola rimasta nel campo.

Fei ed Elena prepararono alcune provviste ed entrarono nella terza mappa, il Porto di Kurast. Era un altro giorno noioso, ma piacevole dove avrebbero ucciso mostri e sarebbero saliti di livello.

Fei aveva già completato due delle sei missioni qui ed era a metà dal completare la terza.

Dopo che aveva completato la seconda missione, la Lama dell’Antica Religione, era troppo occupato ad uccidere mostri e non aveva ottenuto la possibilità di restituire il Gibdinn che aveva trovato nella Foresta Scorticatrice. Dato che stava passando per la città del Porto Kurast adesso, cercò l’NPC Ormus e restituì la lama. Dopodiché cercò un altro NPC, Asheara, per ricevere la sua ricompensa.

Fei ricordava che nel gioco avrebbe ottenuto un altro potente mercenario come compagno grazie ad Asheara.

Tuttavia, dato che aveva già la splendida e potente Elena, non era troppo interessato ad un altro mercenario. Era il motivo per cui non si era precipitato nel Porto Kurast una volta che aveva ottenuto la Lama Gidbinn. Ora voleva completare la missione e andare avanti.

Tuttavia Fei rimase sorpreso dalle parole dell’NPC:

“Congratulazioni! Dopo aver completato la missione, puoi scegliere la seconda stirpe della tua mercenaria. Scegli pure!”

Asheara l’aveva detto all’improvviso. Fei non sapeva cosa significasse, mentre stava cercando di capire, le immagini di sette personaggi si proiettarono di fronte a lui. Ogni immagine era vivida e ciascuna figura aveva diverse armature e armi. Anche se erano solo proiezioni, emanavano un’aura potente.

Fei capì subito cosa intendeva questo NPC.

Ogni personaggio rappresentava una classe nel mondo di Diablo: erano il barbaro, il paladino, l’assassino, l’amazzone, l’incantatrice, il negromante e il druido.

Fei ora poteva scegliere una delle sette classi ed Elena avrebbe ottenuto le Abilità e gli attributi di un’altra classe.



