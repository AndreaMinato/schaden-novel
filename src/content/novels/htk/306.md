---
title: Capitolo 306 - I passi di Chambord
pubDate: 2024-05-23T02:41:47.909Z
tags:
    - htk
---

Alcune persone sagge carpirono molte informazioni da questa cerimonia di apertura.

Si diceva che molte famiglie nobili e ministri di alto livello avessero espresso la loro opinione e avevano raccomandato altre persone come responsabili della competizione. Tuttavia l’Imperatore Yassin li aveva ignorati e aveva dato questo incarico a Dominguez.

Questo significava che il secondo principe Dominguez era ancora importante per l’imperatore; non aveva cambiato idea dopo l’inizio della guerra.

Quando videro Dominguez sul palco con la sua presenza impareggiabile, alcuni nobili divennero di nuovo indecisi; non erano più sicuri che sostenere Arshavin fosse una buona idea.

La cerimonia di apertura fu semplice. Dopo che Dominguez diede il benvenuto a tutti e annunciò le regole, i cinquanta esperti ricevettero un numero ciascuno proprio come nelle fasi precedenti. Fei ottenne il numero 22, un numero semplice.

Dopo che i maestri ottennero i loro numeri, entrarono in un sorteggio.

Fei pescò il numero uno, così il suo primo scontro sarebbe stato con la persona che aveva estratto il numero 1. Fei si chiese da che regione e da che regno provenisse.

“Meglio che non sia un guerriero di Chambord, altrimenti sarebbe triste.” Pregò Fei.

Questo sistema di incontri era pieno di incertezze e sorprese. C’era una possibilità che i guerrieri dello stesso regno si sarebbero affrontati l’un l’altro e le possibilità che capitasse a Chambord sarebbero state estremamente elevate perché aveva otto esperti nella competizione. L’impero sapeva che sarebbe successo, ma era necessario tenere la competizione nel modo più imparziale possibile. Così le grandi famiglie e organizzazioni più potenti non avrebbero potuto controllare la competizione.

Mentre stavano avvenendo gli incontri, le venticinque squadre delle cinque regioni delle battaglie avrebbero partecipato ai combattimenti tra squadre. Ogni squadra comprendeva cinquanta soldati d’élite e venti soldati sostituti.

Le regole di entrambe le competizioni erano simili. Ogni squadra avrebbe estratto un numero che li avrebbe rappresentati e un numero che avrebbe determinato il loro avversario. La squadra imbattuta avrebbe vinto il titolo di regno numero uno. Per mantenerla ancora più imparziale, i soldati e i guerrieri al di sopra delle stelle non avevano il permesso di partecipare.

La squadra di Chambord aveva i cinquanta Cavalieri dello Zodiaco più potenti e venti Poliziotti come sostituti.

…..

“Non mi aspettavo di essere così sfortunato. Non credevo che avrei incontrato sua maestà al primo incontro.”

Diego Milito, che proveniva da un regno affiliato di secondo livello della regione occidentale, sospirò mentre saliva sul palco numero uno.

Quando questo spadaccino alto e forzuto aveva saputo che il suo primo avversario sarebbe stato il Pugno Dominatore, aveva rinunciato all’idea di vincere. Tuttavia non si arrese. Dopo i primi giorni di competizione, combattere contro il sovrano di Chambord era diventato il sogno di molti guerrieri. Tutti sapevano che il re non avrebbe ucciso i suoi avversari e a volte avrebbe fatto notare eventuali errori, così da permettere loro di fare progressi.

Fei sorrise mentre saliva sul palco.

Aveva una buona impressione di questo avversario che sembrava retto e coraggioso.

Ripensò al libretto che Paris gli aveva dato la scorsa notte. Questo diego Milito aveva un forte senso di giustizia, ed era una persona semplice e diretta. Anche il suo stile di combattimento era simile. Da ciò che aveva scritto Matt Razi, sembrava che avesse le virtù di un cavaliere. In qualche modo quest’uomo gli ricordava il protagonista Guo Jing in un racconto Wuxia che si chiamava “La Leggenda degli Eroi Condor”, Guo Jing non era il più intelligente del gruppo, ma aveva ottenuto grandi risultati lavorando sodo e comportandosi in modo corretto.

Fei ci sarebbe sempre andato piano con avversari del genere e avrebbe cercato di insegnare loro una cosa o due.

Presto la formazione a forma di tenda blu si accese e il primo incontro del giorno cominciò dopo l’annuncio del giudice e le acclamazioni del pubblico.

“Le auguro un buon incontro sua maestà.” L’espressione di Milito era davvero sincera.

<em>Nota traduzione: se non torna a qualcuno, in inglese è stato tradotto con ‘please teach me a thing or two’ (dammi istruzioni per favore), ma in realtà è un saluto per iniziare l’incontro.</em>

“Anche a te.” Fei sorrise.

Energia di spada sfrecciò dalla spada di Milito come le onde nell’oceano e il primo colpo fu completato in un batter d’occhio.

Lo stile di combattimento di Milito era davvero neutrale e ampio. I suoi attacchi erano privi di creatività, sembravano un po’ rigidi. Tuttavia erano estremamente potenti nelle mani di una persona retta come Milito.

Purtroppo per lui stava affrontando Fei.

Anche un idiota sapeva che Milito non poteva competere con il sovrano di Chambord. Il cosiddetto incontro era uno spreco di tempo.

Fei non usò tutta la sua forza per sconfiggere il suo avversario in un secondo. Invece osservò con attenzione gli attacchi di Milito, guardò anche due volte la sua tecnica finale, la Rabbia della Tigre della Terra.

Alla fine Milito arrossì e si arrese mentre il pubblico gli fischiava contro.

Tuttavia Fei non mostrò nessuna ansia.

Il re che apprezzava il talento non badò al pubblico annoiato e agitato. Spiegò con pazienza a Milito i difetti e limiti delle sue tecniche. Dopo aver appreso dall’uomo misterioso e letto le note fondamentali scritte dall’imperatore Yassin, la sua conoscenza teorica era aumentata di molto. Anche se non era un professore in questo campo, poteva istruire facilmente qualcuno di inesperto come Milito che era arrivato a quel punto solo lavorando duro.

Questo sorprese Diego Milito.

Sperava che il sovrano di Chambord lo istruisse un po’ e per questo aveva fatto del suo meglio nonostante i fischi della folla. Ora, dopo la breve lezione del re, aveva la sensazione di aver capito facilmente molti problemi che lo avevano assillato per un po’.

Milito memorizzò tutto quello che aveva detto Fei, lo ringraziò e saltò giù dal palco per finire il suo incontro istruttivo.

Dopo che il giudice annunciò il vincitore, anche Fei scese dal palco e tornò nell’area di riposo di Chambord.

Proprio quando Fei entrò nella tenda temporanea, vide Torres, Pierce, Drogba, Oleg e Cech già in attesa. Avevano finito subito i loro incontri.

“Eh? Tornati? Avete vinto o perso?” Chiese con un sorriso Fei. Aveva già intuito i risultati visto che non erano rimasti feriti.

“Sua maestà, erano troppo deboli. Abbiamo vinto facilmente la prima fase! Non ci aspettavamo che ci avrebbe messo mezz’ora per finire il suo primo incontro.” Pierce e Drogba spiegarono cos’era successo. La maggior parte di loro avevano sconfitto i loro nemici in dieci colpi.

Ma a causa dell’ordine degli incontri, sia Inzagi che Elena non avevano ancora iniziato i loro incontri.

“Anche se avete vinto, non siate troppo compiaciuti. D’ora in poi i combattimenti saranno molto diversi, ci sono molti esperti. Se incontrerete esperti come Una Spada, i guerrieri del Fuoco e del Vento, la Lama di Sangue e lo spadaccino d’argento, sarete in difficoltà.”

Dopo aver visto l’entusiasmo nelle loro espressioni, doveva metterli in guardia.

Gli incontri di Inzagi e di Elena stavano per iniziare, così Fei e i suoi uomini lasciarono la tenda e si fecero strada verso il palco della spada numero otto.

L’incontro dell’Assassino dell’Ombra Philip Inzagi iniziò quando arrivarono.

Dentro la formazione magica dell’elemento acqua, c’erano ombre ovunque. Risuonarono clangori e apparirono scintille. Al contrario degli avversari che aveva incontrato finora, Inzagi doveva fronteggiare un maestro davvero potente. Questo giovane magro era in difficoltà,

Fei l’aveva previsto.

La forza era tutto. Inzagi era il più debole ed era il guerriero di Chambord che aveva più probabilità di perdere.

Anche se Inzagi aveva lavorato come mercenario nella Porta delle Sorgenti Termali, non aveva fatto vera esperienza sul campo di battaglia, la maggior parte delle missioni che aveva completato con York erano semplici commissioni.

Naturalmente Inzagi era magro e il suo fisico era più debole rispetto a quello di soldati come Pierce e Drogba; era inferiore perfino a Torres che era stato un normale cittadino prima di iniziare ad allenarsi. Inoltre Inzagi aveva incontrato Fei molto tardi. Anche se il suo corpo era stato rafforzato da una versione più leggera della pozione Hulk, non era passato molto tempo. Al momento era solo un guerriero stellare di livello intermedio.

Se non fosse stato per il tuo talento naturale terrificante che gli permetteva di rendersi invisibile e non lasciare nessun odore, e per la sua fortuna, questo giovane non sarebbe riuscito a rientrare tra le prime cinquanta posizioni.

Ma la sua fortuna finì qui nella prima fase.

Il suo avversario era un guerriero a cinque stelle di basso livello di un regno affiliato di terzo livello.

Nonostante il grande talento di Inzagi, era in una situazione terribile.

Il suo avversario a cinque stelle stava indossando un’armatura dura che la sua lama non poteva penetrare e possedeva energia da guerriero di tipo vento, che rendeva l’uomo veloce ed agile. Anche se non poteva individuare Inzagi, poteva sfruttare i suoi tempi di reazione superiori e schivare di riflesso gli attacchi e i contrattacchi del ragazzo.

L’Assassino dell’Ombra stava per perdere.

Questa sarebbe stata la prima sconfitta che Chambord che avrebbe sperimentato in questa competizione.





