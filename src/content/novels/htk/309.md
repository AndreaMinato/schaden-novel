---
title: Capitolo 309 - Un Avversario Pericoloso
pubDate: 2024-05-23T05:41:47.910Z
tags:
    - htk
---

Risuonarono applausi tonanti e acclamazioni attorno al palco.

Alcuni dei guerrieri itineranti ne furono commossi. Avevano provato compassione vedendo com’era stato trattato Robbin da quel re idiota. Erano forti, ma non potevano ottenere una posizione sociale appropriata. Per sopravvivere, dovevano danzare tra le lame e rischiare la vita, mentre i nobili pigri e grassi che non erano nemmeno in grado di raccogliere una spada si sarebbero goduti il frutto dei loro sforzi. Molti sospiravano pensando a quanto era ingiusto.

Ma dopo aver visto Robbin venire ammirato da un re potente come quello di Chambord, anche questi esperti si sentirono riconosciuti. Anche la persona più misera aveva un po’ di dignità che avrebbe voluto difendere con la vita. In quel momento avevano avuto la sensazione di essere stati onorati indirettamente dal sovrano di Chambord.

Il sovrano di Chambord non era un re normale, era un esperto dal futuro illimitato.

Solo venire riconosciuti da quest’uomo avrebbe commosso guerrieri di basso livello che dovevano servire nobili idioti.

“Aryang, vai a fare i bagagli. Dopo porta tuo padre nel mio accampamento.” Fei diede una pacca sulle spalle di Robbin per poi girarsi verso il sovrano di Tudor che era davvero imbarazzato e non sapeva come reagire: “Ora sei uno dei miei generali. Dimmi pure se qualcuno oserà infastidirti.” Tutti sapevano che, anche se stava parlando a Robbin, si stava rivolgendo al re di Tudor.

“Sì, sì, sì… Congratulazioni, signor Robbin. Aspetti, no… il generale Robbin ora è al servizio del re di Chambord. Preparerò le carrozze così che possa trasferirsi più facilmente nel campo di Chambord…” Anche se non era un buon re, sapeva cosa doveva fare in una situazione come questa. Aveva capito la minaccia di Fei, così aveva garantito velocemente che Robbin non avrebbe avuto problemi. L’idiota adesso era il “generale Robbin” e il suo tono era davvero sincero.

Tutti sapevano che il guerriero dell’elemento vento sarebbe diventato una figura importante. Molti lo guardarono con espressioni invidiose e gelose. Il sovrano di Chambord era famoso per la protezione che offriva ai suoi uomini. D’ora in avanti, i regni affiliati di primo livello e i nobili ordinari avrebbero dovuto mostrare rispetto a Robbin.

Era come vincere alla lotteria.

“La ringrazio sua maestà. Le mostrerò lealtà per il resto della vita.” Robbin non poteva credere a cos’era appena successo. La dea della fortuna gli aveva fatto un regalo proprio quando pensava di stare per morire.

Robbin stava per inginocchiarsi di nuovo, ma Fei rise e fece un cenno.

Una forza invisibile lo sorresse, poi Fei prese Inzagi e scomparì.

Dalla prospettiva di Robbin, aveva percepito una forza impenetrabile attorno alle sue ginocchia che lo aveva sorretto come avrebbe fatto un adulto con un bambino. Aveva percepito di nuovo il potere del sovrano di Chambord, quando aveva alzato gli occhi, lo vide andarsene dal palco insieme agli altri guerrieri.

Robbin aveva ancora la sensazione di stare sognando mentre sentiva le acclamazioni e gli applausi.

“Gen… generale Robbin. Ha intenzione di riordinare le sue cose? Ho già mandato qualcuno ad avvertire suo padre. Sono sicuro che sarebbe contento per lei…”

Risuonò una voce di lusinga.

Robbin si girò e vide il re grasso di Tudor che camminava verso di lui. Dopo aver visto la sua espressione adulante e ripensando a com’era stato arrogante e sprezzante un momento fa, Robbin lasciò il palco senza dire una parola.

…..

Inzagi era rimasto gravemente ferito.

Anche se la pozione curativa aveva guarito le sue lesioni, la sua energia spirituale e mentale erano esauste. Aveva perso i sensi per il momento e i danni che aveva ricevuto erano più gravi delle sue ferite.

Dopo un esame iniziale e le cure, Cech e Inzagi lo portarono Inzagi nella sua tenda a riposare. Anche i quattro orfani della Porta delle Sorgenti Termali lo seguirono con ansia.

Tra tutta la loro famiglia stretta, erano sopravvissuti solo loro cinque. Potevano contare solo su loro stessi per trovare calore e vendicare i loro cari.

Fei e gli altri rimasero attorno ai palchi per gli altri incontri.

Tutte le persone che erano considerate candidate per il primo posto da Matt Razi avevano attirato l’attenzione di Fei. Non era preoccupato per i futuri incontri, ma l’incidente con Robbin gli aveva dato un’idea. Si era reso conto che era un ottimo posto per scoprire e reclutare talenti.

Chambord era un regno troppo piccolo ed era difficile trovare talenti. I soli guerrieri capaci di Chambord erano stati creati da Fei usando le sue abilità speciali. C’era bisogno di persone talentuose per espandere l’influenza di un regno.

Ultimamente, guerrieri come Cech e Lampard avevano ricevuto inviti e lettere di reclutamento da ogni tipo di grande organizzazione. Questo aveva fatto capire a Fei che questa competizione era un'ottima opportunità per “rubare” talenti dagli altri.

Presto, le notizie riguardo alla prima sconfitta di Chambord si diffusero per l’intera area degli accampamenti. Anche tutte le famiglie nobili e le grandi organizzazioni lo vennero a sapere.

Anche se era una piccola sconfitta, era davvero una questione importante.

In tutte le storie dei poeti viaggianti, il sovrano di Chambord e i suoi guerrieri erano dipinti come leggende invincibili. Ma dopo la sconfitta dell’Assassino dell’Ombra, questo mito fu messo un po’ in dubbio. La gente iniziò a fare ipotesi riguardo al futuro di Chambord.

Le dicerie erano potenti. Sembrava che la situazione si fosse ribaltata.

“Avete sentito? Chambord ha perso un incontro?”

“Ne hai sentito parlare anche tu? Sì… dopotutto, un regno affiliato di sesto livello non ha accumulato troppe risorse. Forse questa sconfitta è il prologo della caduta di Chambord.”

“Ahahah, è normale che perdano. La cosiddetta leggenda è stata creata da uomini. Solo il re di Chambord è un grande esperto e la fama degli altri è stata esagerata. Creatore di Disperazione? Dita Distruttive? Str****te!”

“Lo sapevate? Le leggende di Chambord sono false! Ho sentito che il sovrano di Chambord ha minacciato gli avversari dei suoi guerrieri e li ha costretti ad arrendersi…”

Molti stavano parlando in questo modo. Quando Fei e i suoi uomini fossero stati nelle vicinanze, la gente avrebbe chiuso la bocca e si sarebbe zittita. Ma una volta che si fossero allontanati, avrebbero ripreso a sparlare. Pierce e Drogba erano infuriati, ma non potevano attaccare gli astanti.

Fei guardò la maggior parte degli incontri.

Huerk e Kanort del regno Gudong erano davvero forti. Le loro armi erano bastoni e le loro tecniche non erano raffinate. Tuttavia, a causa della loro forza fisica impressionante, i loro attacchi erano estremamente potenti. Fei immaginava che fossero l’equivalente di un barbaro di livello 50 del mondo di Diablo.

Entrambi sconfissero i loro avversari usando forza bruta.

La Lama di Sangue era ancora spietata. Dopo ogni battaglia, un nuovo scheletro sarebbe apparso sul palco. La sua tecnica fulmine non si limitava a terrorizzare gli avversari, la gente che guardava i suoi incontri avrebbe avuto degli incubi. Si diceva che più di una decina di spettatori erano morti di paura. Era l’uomo più crudele della competizione e molti avevano cercato di farlo squalificare denunciandolo. Tuttavia stava rispettando le regole della competizione.

Molti speravano che quest’uomo incontrasse guerrieri come il Pugno Dominatore, Una Spada o la Dea del Tiro con l’Arco, così che perdesse.

Fei non guardò ogni battaglia, ma venne a sapere dei risultati degli scontri sentendo le chiacchiere della folla. Una Spada, lo Spadaccino d’Argento e la Principessa Cindy avevano tutti vinto i loro incontri.

Con il passare del tempo, la maggior parte delle battaglie erano state tutte completate.

“Guardate, è il turno della Dea del Tiro con l’Arco Elena di Chambord…”

“Ah? Quella bellezza che ha vinto tre incontri usando solo tre frecce? è un’esperta di Chambord.”

“L’Assassino dell’Ombra ha già perso. Credo che la Dea del Tiro con l’Arco è in pericolo!”

“Stro***e! La Dea del Tiro con l’Arco non è niente di che. Sono sicuro che perderà… il suo avversario è uno dei due Celati che sono di poco inferiori ad Una Spada; è il Pazzo Celato Bowyer…”

“Ah? Bowyer? Quella donna è in pericolo…”

La gente iniziò a mormorare. Si stava per svolgere l’ultima battaglia di Chambord nella prima fase di incontri nell’arena numero uno. Una bellezza avrebbe sempre attirato attenzione. Anche se molti si erano già immaginati come sarebbe finita questa battaglia, volevano tutti godersi la bellezza della Dea del Tiro con l’Arco.



