---
title: Capitolo 312 - La fine degli Allenamenti alle Montagne Moro
pubDate: 2024-05-23T08:41:47.911Z
tags:
    - htk
---

Dopo aver sistemato le questioni di Robbin e di suo padre, era già notte. Le stelle nel cielo cupo sembravano fiori brillanti.

Solo Inzagi aveva perso la sua battaglia durante il primo giorno degli incontri. Gli altri sette erano avanzati al girone successivo ed era una buona notizia. Secondo le tradizioni di Chambord, ci sarebbero stati dei festeggiamenti.

Presto i falò furono accesi e la gente iniziò a cantare e a danzare. Le donne della Caverna Dorata apparirono di nuovo.

Questi festeggiamenti attirarono molta attenzione. Diversi guerrieri e soldati di altri regni stavano fuori dal campo e guardavano attraverso le recinzioni.

La principessa Tanasha aveva fatto una comparsa di alto profilo con la sua guardia del corpo Ziene durante i festeggiamenti.

La Dea dell’Intelligenza era seduta accanto ad Angela e chiacchierava intimamente sia con il re che con la regina di Chambord. Lo potevano vedere chiaramente tutti, così la principessa avrebbe potuto mandare un chiaro messaggio a “quella persona”.

Dopo che i festeggiamenti terminarono, la principessa sorprendentemente scelse di rimanere nel campo di Chambord per la notte.

Fei sorrise e scosse la testa.

Era già tarda notte e anche respirare avrebbe formato della “foschia” bianca. La gente che camminava fuori dalle tende calde si sarebbe ritrovata ghiaccio sui capelli e sulle barbe. Era così freddo che Fei si sentì di essere nell’era glaciale.

Era il suo primo inverno nel continente di Azeroth.

Dopo aver usato la sua aura per curare di nuovo il padre di Robbin, passò alla modalità Assassino e lasciò il campo di Chambord. Scomparì dall’area ed entrò nelle montagne Moro.

Le montagne Moro erano completamente bianche d’inverno. La neve era su ogni ramo e tutti gli alberi sembravano fatti di cristallo. Sotto la luce lunare, questa foresta cristallizzata sarebbe parsa leggendaria se solo i terrificanti ruggiti delle bestie demoniache si fossero spenti.

I sigilli spaziali dei pugni spirituali dei due esperti stavano ancora fluttuando per il campo di battaglia, ma erano molto più deboli rispetto a quindici giorni fa. Fei superò facilmente le formazioni attorno e vide l’uomo misterioso accanto ad un sigillo.

L’uomo era dritto come una lancia e il suo abito marrone stava svolazzando al vento.

I suoi occhi erano brillanti come stelle ed emanava una strana sensazione. Fei non poteva capirla; era solitaria, superiore, eppure intima. Quest’uomo misterioso aveva una personalità speciale che aveva conquistato completamente la sua fiducia.

Fei si riempì di gioia vedendolo.

L’uomo misterioso non aveva detto nulla dopo che Fei aveva mormorato che voleva vedere la pergamena del Pugno del Drago la scorsa notte.

<em>’Ha davvero portato la pergamena del Pugno del Drago?’</em> Pensò Fei. Anche solo pensare di vedere la tecnica numero uno tra centinaia di imperi lo entusiasmò. Nonostante il suo potere provenisse dal mondo di Diablo, l’opportunità di esaminare una tecnica del genere era comunque molto rara.

<em>Whoosh!</em>

L’uomo misterioso fece un cenno e una luce verde sfrecciò verso Fei. Il re alzò la mano e afferrò il libretto. Sembrava morbido ma al tempo stesso duro; era davvero magico.

Fei non poteva crederci!

<em>’Che quest’uomo misterioso abbia davvero portato la pergamena del pugno del Drago?’</em>

Mentre Fei stava per aprire il libretto, l’uomo misterioso fece un cenno e lo fermò. Dopo averlo esaminato con attenzione, disse lentamente: “Ricorda, gli umani cercano di ottenere potere ed energia per proteggere i loro cari e ciò che amano.”

Prima che Fei potesse reagire, l’uomo continuò: “Non ho più nulla da insegnarti.”

Dopo aver detto questo, risuonò un ronzio e una luce verde scintillò.

L’uomo era scomparso.

Stavolta Fei intravide un po’ delle sue tracce. Sembrava una meteora verde. Era stato così veloce che Fei ebbe la sensazione di stare sognando. In quell’attimo di secondo, l’uomo misterioso era quasi scomparso all’orizzonte.

“Se n’è andato direttamente?”

Fei divenne silenzioso. Capiva le parole dell’uomo. Dato che non poteva insegnargli altro, non lo avrebbe più incontrato qui ogni notte. Questo rapporto strano ma prezioso era terminato qui,.

Fei non si aspettava che quest’uomo avrebbe nascosto ancora la sua identità fino all’ultimo secondo.

Fei aveva intenzione di chiedergli chi era, ma non si aspettava che gli avrebbe detto addio così presto e così all’improvviso. Anche se Fei lo aveva incontrato meno di un mese fa, quest’uomo aveva giocato un ruolo speciale; era come un padre e un maestro per lui.

Quest’uomo misterioso lo aveva salvato dall’assassino misterioso e aveva cercato di fare del suo meglio per istruirlo in questi giorni. Era ovvio che se ne fosse andato all’improvviso per evitare le sue domande.

“Sistemati l’abito dopo aver finito, nascondi la tua identità e la tua fama.”

Era parte di un antico poema famoso che aveva sentito Fei nella sua vita precedente e gli era venuto in mente all’improvviso per via della situazione. Provò un po’ di tristezza sapendo che non avrebbe più rivisto l’uomo misterioso.

Dopo aver aspettato ancora un po’ e assicurandosi che non sarebbe davvero tornato, Fei guardò di nuovo il libretto nella sua mano. C’era scritto Pugno del Drago sulla pagina del titolo.

Fei si entusiasmò.

“Quest’uomo mi ha davvero portato la pergamena del Pugno del Drago?”

Era incredibile!

<em>’Chi è quest’uomo? Può tirare fuori la pergamena del Pugno del Drago? Nemmeno i principi di Zenit l’hanno vista. È troppo misterioso… A meno che quell’uomo non sia l’Imperatore Yassin stesso… non ci sono altre spiegazioni!’</em>

Fei rimase scioccato dai suoi stessi pensieri.

Era impossibile, ma aveva senso. Sembrava che fosse la sola spiegazione per tutte le sue domande.

<em>’Ma perché l’Imperatore Yassin farebbe questo per me? Dalle dicerie, dovrebbe essere malato da molto tempo. Non può alzarsi da letto, ma quest’uomo misterioso è davvero potente e non sembra affatto malato!’</em>

Fei rifletté ancora un po’ e non riuscì comunque a capire. Smise di pensarci e aprì il libretto. Voleva vedere cosa c’era di così speciale riguardo a questo Pugno del Drago. Voleva sapere perché era la tecnica numero uno tra centinaia di imperi.

Non c’erano parole sulla prima pagina, solo un disegno.

Le montagne del disegno erano così alte da svettare tra le nuvole. L’autore aveva usato poche linee per tracciarle, ma aveva rappresentato alla perfezione la fermezza e la densità delle montagne. Anche se sembravano delle spade, Fei non riuscì a trarre alcun indizio riguardo al Pugno del Drago.

Dopo averle guardate per un po’, passò alla pagina dopo.

Una volta arrivato alla seconda pagina, gli sfuggì una sputazzata e quasi cadde a tera dopo averla letta.

C’era solo una frase nella seconda pagina.

“Piccolo avido, sei stato ingannato. Nemmeno io ho mai visto la pergamena del Pugno del Drago.”

…..

Dopo che Fei tornò nel campo di Chambord, era ancora incredulo. L’uomo misterioso che era sempre così serio e freddo lo aveva preso in giro?

Anche se non aveva visto la famosa pergamena, era comunque un po’ contento. Le parole “piccolo avido” davano una sensazione intima ed era contento che l’uomo misterioso avesse mostrato un briciolo della sua emozione.

Forse Fei avrebbe potuto scoprire chi era usando la rete di informazioni di Paris o della principessa dato che quell’uomo era così potente, ma non voleva farlo. Dato che quella persona misteriosa non voleva che sapesse della sua identità, Fei credeva che ci fossero dei motivi dietro alla sua decisione. Altrimenti non gli avrebbe chiesto di incontrarlo nelle montagne moro di notte.

Il motivo per cui Fei credeva che fosse temporaneo era perché aveva la strana sensazione che si sarebbero incontrati di nuovo.

Non avrebbe dovuto aspettare troppo a lungo.

Quando Fei tornò nel suo campo, Torres si avvicinò e gli riferì che la principessa l’aveva cercato diverse volte. Anche se non era riuscita a trovarlo, era rimasta a chiacchierare con Angela nella tenda centrale e si era addormentata lì.

Ziene, che era di fronte alla tenda centrale, sembrava un po’ in difficoltà. Dietro di lei, c’erano venti guerrieri potenti. Dato che la principessa era nella tenda del re, non potevano permettere a Fei di entrare. Anche se era un po’ strano per loro fermarlo dato che era la principessa ad aver occupato la camera da letto di Fei, non potevano lasciarlo entrare e permettergli di dormire con la principessa di Zenit!

Dopo aver visto Fei, le guardie di Tanasha diventarono un po’ nervosi.

Sapevano della personalità tirannica di Fei. Se il re fosse voluto entrare nella sua tenda, non avrebbero potuto fermarlo nemmeno se fossero stati potenti guerrieri e Ziene fosse stata ad n livello superiore.

Tuttavia non si aspettavano che Fei sorridesse e annuisse verso Ziene per poi dirigersi verso una piccola tenda vicino alla porta del campo.

“Il re spietato delle dicerie è così alla mano?” Le guardie ne furono sorprese.

Dato che il regno Gulo non aveva chiesto spiegazioni a Fei riguardo alla morte del Pazzo Celato Bowyer, Fei si era assicurato che tutti i soldati di Chambord avrebbero prestato più attenzione di notte mentre pattugliavano.




