---
title: Capitolo 313 - Aumento di Forza
pubDate: 2024-05-23T09:41:47.911Z
tags:
    - htk
---

Il sole stava tramontando nel mondo di Diablo, brillava rosso come il sangue all’orizzonte.

Le recinzioni attorno al Campo delle Ranger erano come le mura difensive di Chambord. Circondavano un’enorme area e proteggevano la gente del mondo di Diablo dagli attacchi dei demoni e dei mostri. Comunque risuonavano ruggiti e urla di demoni e mostri fuori dall’accampamento.

Fei ed Elena si diressero nel Porto di Kurast usando il portale e iniziarono la prossima missione del Tempio dell’Oscurità.

Per completarla, Fei doveva andare a Travincal, dai templi decaduti nell’oscurità e uccidere i membri dell’Alto Concilio. Dopodiché avrebbe potuto trovare la Sfera del Dominio e, usando la Volontà di Khalim che aveva ottenuto dalla missione precedente, sarebbe riuscito a distruggerla e aprire l’entrata della Prigione dell’Odio. Questo era il posto dove risiedeva il boss finale della terza mappa, Mephisto.

Visto che il portale per Travincal non era stato attivato, Fei ed Elena doveva camminare. Dopo aver ucciso mostri lungo la strada, finalmente raggiunsero Travincal dopo due ore.

C’erano molti tempi antichi.

Ogni struttura sembrava misteriosa e magnifica. Erano tutti fatti da enormi blocchi di pietra, sulle mura e sui pilastri c’erano incisioni raffinate e simboli.

Tutti i tempi erano disposti in modo speciale ed emanavano un’aura antica.

Questi erano i posti dove abitavano i residenti del mondo di Diablo che adoravano gli dei. Ma dopo la lunga corrosione delle forze del male, i servi degli dei erano tutti decaduti. Erano diventati mostri e demoni, e i tempi divini erano stati avvolti dall’oscurità e dall’energia della morte.

Non appena Fei ed Elena entrarono a Travincal, furono attaccati con aggressività dai mostri.

C’erano molti Invasati. Erano le guardie dei tempi che avevano perso la lucidità e pensavano solo ad uccidere. Inoltre c’erano membri del concilio del tempio decaduti. I loro corpi erano coperti da scaglie dure e affilate come coltelli.

Naturalmente i nemici più potenti a Travincal erano Ismail Manovile, Geleb Dito di Fiamma e Toorc Pugno di Ghiaccio. In origine erano tre superiori del concilio ed erano diventati mostri al livello di boss.

Fei fu particolarmente cauto in questa zona. Non appena entrò in un tempio, usò un Portale Cittadino. Se la situazione avesse preso una brutta piega, avrebbe potuto portare in spalla Elena e scappare il più velocemente possibile.

Dopo aver visto quanto era cauto Fei, anche Elena entrò in allerta.

Ma dopo venti minuti, l’attenzione di Elena diventò sorpresa.

Anche Fei rivelò un’espressione scioccata, ma pensierosa.

Chi si sarebbe aspettato che i mostri che riteneva enormi minacce non gli avrebbero dato nessun problema?

Non ebbero difficoltà, né incontrarono pericoli. Fu davvero facile invece. Elena sarebbe riuscita ad uccidere facilmente tutti i mostri anche se Fei non fosse intervenuto. I tre boss che preoccupavano Fei erano molto deboli. Elena usò tre dardi e li uccise, i loro corpi si congelarono e poi furono ridotti in nuvole di polvere di ghiaccio.

Questo viaggio a Travincal gli aveva fatto capire qualcosa che aveva trascurato a lungo.

L’aumento della sua forza aveva superato le previsioni dei progressi del barbaro nel mondo di Diablo.

A causa del suo allenamento nel mondo reale, l’aumento della sua forza aveva inclinato l’equilibrio originale del mondo di Diablo. I mostri che prima erano stati una minaccia per Fei nel gioco, ora non erano più pericolosi per lui.

Specialmente dopo che quell’uomo misterioso gli aveva insegnato i fondamentali, poteva esercitare più danni usando la stessa tecnica. Per metterla in altri termini, il barbaro di livello 65 di Fei era molto più potente di un barbaro del mondo di Diablo.

Anche Elena aveva stravolto questo equilibrio.

In confronto ai mercenari monotoni del gioco, era completamente diversa. Stava intraprendendo un percorso completamente sconosciuto per Fei.

Dopo aver attivato la seconda stirpe del paladino, ora Elena era diventata molto più potente. Non era più la mercenaria ordinaria del gioco originale che poteva solo fare da scudo e da esca; era la compagna di Fei.

Ad essere sinceri, Fei sospettava perfino che Elena avesse la forza di affrontare alcuni boss della terza mappa da sola.

Il massacro continuò dopo che i boss a Travincal furono uccisi.

Quattro ore dopo, i due uccisero molti mostri. I punti esperienza del barbaro erano aumentati drasticamente. Prima che il scadesse il tempo disponibile, Fei era già arrivato al livello 70.

Non ci misero troppo tempo per finire la quarta missione del Tomo di Lam Esen. Fei trovò l’antico libro necessario per la missione nella Strada di Kurast e lo restituì all’NPC. Ricevette cinque punti attributo come ricompensa.

Elena ora era al livello 67.

Sotto raccomandazione di Fei, la splendida mercenaria non potenziò le sue abilità offensive, invece distribuì i suoi nuovi punti attributo alla seconda stirpe. Concentrarsi sul paladino avrebbe aumentato la sua difesa e le sue abilità curative. Dato che le sue capacità offensive non erano cambiate molto, la sua posizione nel continente Azeroth sarebbe rimasta ancora agli stadi iniziali delle sette stelle.

Fei lasciò il mondo di Diablo prima della scadenza del limite di tempo.

Elena rimase temporaneamente nel Campo delle Ranger.

Anche se il potere spirituale di Fei era aumentato di molto e poteva rimanere nel mondo di Diablo e lasciare che gli abitanti del mondo di Diablo risiedessero nel mondo reale per cinque ore al giorno, Elena aveva bisogno di usare quelle ore per gli incontri del regno.

…..

Quando il sole sorse nel mondo reale, la principessa salutò Fei ed Angela e tornò a San Petersburg scortata da Ziene e dalle sue potenti guardie.

In confronto alla sua comparsa di ieri, la principessa mantenne un basso profilo stavolta. Molti non la notarono e pensarono che stesse ancora dormendo nella tenda centrale di Chambord. Dopotutto molti l’avevano vista entrare nella tenda centrale di Chambord la scorsa notte.

Il tempo passava velocemente.

Il sole continuò a sorgere nel cielo.

Quando la luce del mattino illuminò gli accampamenti accanto alle montagne Moro, sembrò risvegliare tutti e ridare loro vitalità. L’area iniziò ad animarsi e la foschia bianca che usciva dalle bocche della gente e dei cavalli si sbarazzò un po’ del freddo dell’inverno.

Fei entrò nella tenda di Robbin com’era stato già stabilito. Aveva intenzione di curare le gambe del padre di Robbin ogni giorno. Ma quando Fei entrò, non lo trovò. Dopo aver chiesto informazioni al vecchio Aryang, Fei era venuto a sapere che Robbin era stato nella tenda di Inzagi per tutta la notte. Robbin si sentiva in colpa per aver ferito Inzagi ieri, soprattutto ora che era al servizio di Fei. Così dalla scorsa notte era andato a prendersi cura di Inzagi invece che di suo padre.

Fei apprezzava ancora di più la personalità di Robbin.

Dopo che Fei passò alla modalità Paladino e usò la sua aura per guarire un po’ dei muscoli delle gambe e dei canali di energia del vecchio Aryang, sentì delle forti risate da fuori. Assomigliavano a quelle di Pierce e di Drogba, ma doveva esserci anche Robbin.

Fei pensò che fosse un po’ strano.

Dopo che Robbin aveva ferito Inzagi, Pierce e Drogba erano diventati ostili nei suoi confronti. Non avevano parlato con Robbin nemmeno dopo che l’uomo aveva giurato lealtà a Chambord.

“Perché sono così amiconi ora? Sembrano amici di vecchia data.”

Mentre Fei stava riflettendo, Pierce e Drogba entrarono nella tenda.



