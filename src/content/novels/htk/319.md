---
title: Capitolo 319 - Atmosfera Tesa
pubDate: 2024-05-23T15:41:47.912Z
tags:
    - htk
---

“Re Alexander, finalmente ci incontriamo.” La voce magnetica di Kaka risuonò. Insieme al suo bell’aspetto, stava mostrando un fascino davvero speciale.

“Sua altezza, è un onore incontrarla finalmente…” Fei si avvicinò velocemente e iniziò a parlare con Kaka. Con un sorriso sincero, si scusò per non essere stato in grado di porgergli visita prima. Da come ne parlava, sembrava davvero occupato da questioni amministrative.

Mentre si spiegava, provò a sondare l’aura di questo Kaka, ma non riuscì ad individuare nulla. Sembrava che questo giovane fosse un civile ordinario, ma Fei immaginava che fosse dovuto al fatto che era troppo forte.

Anche se l’identità di Kaka era molto nobile, trattava le persone con fare giusto e gentile; sembrava che non gli importasse dei rifiuti di Fei. Dopo che tutti si sedettero, Kaka sorrise e disse: “Ho sempre sentito parlare di come il re di Chambord è eroico e generoso. Ha anche fondato una struttura a sei dipartimenti e tre settori, e ha anche formulato le leggi delle dodici tavole.
È riuscito a trasformare una debole e morente Chambord in un regno affiliato di primo livello prosperoso; è un miracolo! Inoltre ha anche mostrato una forza impareggiabile in questa competizione e ha ottenuto molti ammiratori. Ho sempre voluto incontrarla di persone ed è per questo che ho cercato di invitarla diverse volte. Tuttavia mi sono dimenticato che sua maestà era occupata a coordinare tutti gli incontri. È stata colpa mia e mi scuso per averle causato problemi.”

Che lo intendesse o no, le parole di Kaka misero a suo agio Fei.

Da ciò che aveva detto Kaka, sembrava che questo Prediletto di Dio avesse fatto le sue ricerche. Sapeva esattamente cos’era successo a Chambord.

Presto continuò con un sorriso: “Domani è un giorno molto importante nella competizione e non dovrei importunarti ora. Ma stasera lascerò San Petersburg e volevo proprio fare una chiacchierata con lei prima di andarmene. Per questo sono venuto qui in questo momento e spero che non si arrabbierà con me.”

“È troppo modesta sua altezza. È un onore per me averla qui.” L’impressione che Fei aveva di Kaka stava migliorando sempre di più.

Dalle dicerie che aveva sentito Fei da altri nobili a San Petersburg, il Prediletto di Dio Kaka della Sacra Montagna era molto misterioso e non si mostrava mai in pubblico. Nelle ultime due settimane, solo l’imperatore Yassin e il vescovo della Sacra Chiesa della regione di Zenit lo aveva incontrato. Tutti gli altri non avevano avuto nemmeno l’occasione di vederlo da lontano, figuriamoci incontrarlo… ‘<em>Perché una persona del genere è così umile e cortese di fronte a me?’</em> Pensò Fei.

Anche se aveva molte domande, l’impressione che aveva di Kaka era ottima. Kaka sembrava proprio un gentiluomo.

La loro discussione procedeva molto bene, tutti gli altri incluso il sacerdote Balesi rimasero ad ascoltare senza interrompere.

Sorprendentemente, Fei scoprì che il modo di pensare di Kaka era molto simile al suo. Aveva la sensazione di aver trovato un confidente perfetto.

Da quando Fei era arrivato nel continente Azeroth, era stato costretto a cambiare e ad adattare la sua morale a questo mondo. Tuttavia, dato che le tradizioni qui erano molto diverse da quelle della sua vita precedente, Fei non poteva davvero parlare delle credenze e delle ideologie che aveva con la gente del continente di Azeroth o del mondo di Diablo. Oggi però, molto di cui Kaka stava parlando rifletteva pensieri molto simili a quelli di Fei. Verso la fine della loro conversazione, si stavano divertendo così tanto da mostrare espressioni entusiaste.

Fei era così contento e posizionò un pesante tavolo di pietra tra lui e Kaka. Come due grandi amici, iniziarono a bere e a chiacchierare ancora di più. Visto che il tempo volava mentre ci si divertiva, avevano già finito le quattro bottiglie di vino di ottima qualità che la principessa Tanasha aveva regalato a Fei.

Era una dimostrazione del detto cinese: “bere mille bicchieri di vino è troppo poco quando hai un vero confidente”.

I guerrieri di Chambord si scambiarono occhiate sorprese. Non avevano mai visto il re comportarsi in questo modo. Era la prima volta che il sovrano si stava divertendo così tanto mentre chiacchierava con un estraneo. Anche il sacerdote Balesi e gli altri sacerdoti e cavalieri rimasero sorpresi.
Se non l’avessero visto con i loro occhi, non avrebbero mai creduto che l’umile, gentile e altero signor Kaka avrebbe mostrato questo lato di lui a qualcuno che aveva appena incontrato; specialmente al sovrano di un piccolo regno affiliato. Naturalmente la gente della Sacra Chiesa sapeva poco dell’altra identità di Fei.

“Ho sentito che ha anche padroneggiato il Sacro Potere della Sacra Chiesa? È vero?” Chiese Kaka verso la fine della conversazione, era difficile capire se Kaka o no avesse fatto intenzionalmente questa domanda.

“In parte.” Disse Fei passando alla modalità Paladino. L’aura dorata scorreva attorno a lui e rivelò un’aria gentile, generosa e nobile. Questa energia era uguale al Potere che la gente della Sacra Chiesa provava a coltivare. Tuttavia pareva che l’aura di Fei fosse più pura e l’intero spazio dentro la tenda divenne più brillante e allegro.

La Sacra Chiesa non proibiva alla gente di praticare questo potere, anzi, la incoraggiava e li definiva sudditi degli dei. Per questo Fei non aveva nascosto il suo potere da paladino. Inoltre aveva già usato queste Abilità in pubblico di fronte a molti testimoni, sarebbe stato difficile per lui nasconderlo.

“Cielo! Non mi aspettavo che avessi una comprensione così avanzata del Sacro Potere.” La reazione di Kaka era genuina. Come se avesse confermato qualcosa, il suo sguardo si accese mentre batteva le mani e rideva: “Avevo intenzione di invitarti ad unirti alla Sacra Chiesa, ma sembra che sia superfluo! Ahah! Non c’è bisogno!”

Fei sorrise e non disse nulla.

Il sovrano sapeva cosa intendeva Kaka.

Il colore del suo “Sacro Potere” doveva averlo fatto fraintendere. Come il sacerdote Zola a Chambord, Kaka pensava che anche Fei fosse un Prediletto di Dio. Dopo diversi giorni di apprendimento, Fei aveva capito quanto era importante il colore del Sacro Potere per la chiesa. Non c’era mai stato un Prediletto di Dio “selvatico” prima. Quando i Prediletti di Dio nascevano, uno strumento divino nella Sacra Montagna li avrebbe individuati e l’esercito della chiesa li avrebbe cercati e li avrebbe reclutati per crescerli.

L’identità di un Prediletto di Dio era davvero nobile. Si diceva che fossero rappresentanti degli dei e che avessero l’opportunità di diventare i successori del supremo capo della Sacra Chiesa, il papa. Questi Prediletti di Dio avevano una caratteristica speciale e ovvia, il loro Sacro Potere sarebbe stato dorato in confronto a quello argentato degli altri.

Fei era il primo Prediletto di Dio “selvatico” nella storia di Azeroth.

A meno che non avesse incontrato il papa che sapeva quanti Prediletti di Dio c’erano e i loro nomi, Fei sarebbe riuscito ad ingannare tutti gli altri con il suo “Sacro Potere” dorato.

Era ovvio! Perfino Kaka che era un Prediletto di Dio aveva creduto all’altra identità di Fei.

Il sacerdote Balesi strizzò gli occhi.

Come se stesse rivalutando il sovrano, lo osservò con attenzione; non cercò nemmeno di nascondere il suo esame scortese. Ciò che incuriosì Fei fu che poteva percepire intento assassino e ostilità nel suo sguardo ora. Se Fei non fosse passato alla modalità barbaro che era molto sensibile all’intento omicida, non se ne sarebbe accorto.

Dietro Balesi, un po’ di cavalieri rimasero scioccati da quello che avevano visto. Le loro espressioni mostrarono un senso di rispetto e ostilità. Tuttavia la loro ostilità era più ovvia e perfino persone come Drogba, Pierce e Robbin la percepirono.

L’atmosfera nella tenda divenne tesa mentre entrambi i gruppi si innervosirono un po’.

Come se il vento freddo del nord fosse penetrato nella tenda, la temperatura sembrò abbassarsi di molto fino a diventare gelida.

Gli unici due che non ne erano stati influenzati erano Fei e Kaka. Come se non fosse successo nulla, si guardarono l’un l’altro e sorrisero mentre tracannavano il loro vino.

In quel momento, risuonò una serie di passi fuori dalla tenda, accompagnati da un buon profumo. Dopo che la tenda si aprì, una persona entrò e risollevò l’atmosfera nella tenda.

Era la futura regina, Angela.

Kaka ebbe la sensazione che il suo mondo si fosse acceso e che fosse arrivata la primavera.

In quanto nobile Prediletto di Dio, era stato invitato ad ogni tipo di feste e balli come onorabile ospite. Aveva partecipato a numerose cene di alta classe e aveva incontrato molte splendide donne. Tuttavia nessuna di loro lo avevano toccato così tanto come questa ragazza. Questa giovane che indossava un abito bianco era speciale. I suoi lunghi capelli erano legati e indossava un braccialetto dorato a forma di serpente. La sua aura era limpida e fresca come una sorgente d’acqua in una valle naturale.



