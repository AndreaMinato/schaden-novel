---
title: Capitolo 32 – Regali di natale in anticipo
pubDate: 2023-06-08T13:54:16.364Z
tags:
    - htk
---


Capitolo regolare (ops, pensavo che oggi fosse ieri xD),
0 capitoli in coda, 0/3
-Schadenfreude

Nonostante il potere dell'Ululato si fosse ridotto significativamente una volta raggiunto il fondo delle mura difensive, era sufficiente ad influenzare delle normali cavalcature. I cavalli iniziarono a nitrire per il terrore e si accasciarono a terra, defecando ovunque.

I cavalieri neri furono colti di sorpresa e scesero velocemente dai loro cavalli.

"Maledetto..."

Non importava quanto li frustassero, questi cavalli ben addestrati sembravano posseduti; nitrivano freneticamente, ma non riuscivano ad alzarsi.

"Ohohohohoh, guardate! Si sono pisciati addosso, ahah!"

"Andate a cagare bastardi! Portate le vostre armi la prossima volta!"

"Volete che ci arrendiamo? Potete scordarvelo! Assaggiate la mia ascia!"

"Chambord non verrà conquistata da voi miserabili! Vi daremo una lezione memorabile..."

"Ahahah, avete paura? Andate a piangere dalla vostra mammina!"

"....."

I soldati di Chambord scoppiarono a ridere. Alcuni iniziarono a deriderli, e alcuni tirarono fuori i loro piselli e iniziarono a pisciare sui cavalieri sotto le mura difensive...

"Tink, tink, tink..."

Alcuni soldati iniziarono a picchiare le spade contro i loro scudi. Il potente clangore unito a ciò che avevano fatto Lampard e Fei spense ogni paura dell'esercito di Chambord. Anche i soldati più timidi, entusiasti, volevano uccidere un po' di nemici.

.....

In lontananza, dall'altra parte del fiume Zuli.

Vedendo cos'era successo, perfino il cavaliere con la maschera argentata che sembrava calmo e rilassato si infuriò.

Stava cercando di usare questa negoziazione per distruggere l'unità di Chambord e creare dei conflitti interni per guastare il loro morale. Anche se la città non si fosse arresa, la sua difesa sarebbe diminuita come non mai e sarebbe stato molto più facile per lui conquistare il regno.

Tuttavia...

Non si aspettava che sarebbe andata così.

Per via della sua rabbia e della sua stupidità, numero uno aveva infranto le regole tacite della negoziazione sul campo di battaglia e aveva dato a Chambord un motivo per attaccarlo. Numero uno non era solo morto, ma aveva dato un'occasione ai nemici di aumentare il suo morale e danneggiare quello nemico.

"Me**a..."

Il cavaliere con la maschera argentata non poté trattenersi dall'imprecare. Non sapeva perché, ma ebbe la sensazione che l'assedio del castello di Chambord non sarebbe stato facile come credeva.

"Maestro, mi permetta di uccidere quell'arrogante guerriero a tre stelle!"

Landes pensò che fosse un'ottima opportunità per redimersi e si fece avanti. Anche alcuni degli altri cavalieri neri si stavano spazientendo.

Si erano sentiti umiliati vedendo com'era stato ucciso uno dei loro compagni. Volevano assediare subito la città e condannare tutti a morte.

Ma...

Il cavaliere con la maschera argentata strinse la sua frusta da cavallo. Le giunture della sua mano stavano diventando bianche da quando era forte la sua presa; stava cercando di reprimere la sua furia.

Dopo aver riflettuto un momento, fece un cenno ai suoi sottoposti e sorprendentemente li fermò. Disse con tono profondo: "Seguite i miei ordini. Fermate l'assedio. Inizieremo l'attacco dopo pranzo!"

Landes e i cavalieri neri ne furono sorpresi; non si aspettavano un ordine del genere.

"Quei miserabili sono al picco del loro morale; se li assediassimo ora, cadremmo nel trucco di quel re ritardato..." Il cavaliere con la maschera argentata indicò Chambord con la sua frusta da cavallo e disse con calma: "Dopo pranzo, quando il loro morale diminuirà, sarà la nostra opportunità migliore per attaccare. Preparate tutte le scale d'assedio e le macchine quando inizierà. Voglio che questo maledetto castello sia conquistato in mezz'ora! Dopo li condanneremo a morte per tre giorni per vendicare i miei guerrieri!"

La sua voce calma si trasformò in un ruggito alla fine del suo discorso. Girò il suo cavallo e tornò nella base.

.....

.....

Sulle mura difensive.

Dopo tre minuti, Fei e Brook si guardarono l'un l'altro.

Tutti sulle mura difensive pensavano che i nemici avrebbero iniziato subito ad attaccare per la furia dopo che Lampard aveva ucciso il cavaliere nero. Tutti i soldati erano pronti...

Chi sapeva che l'assalto non sarebbe arrivato? La formazione dei nemici era rimasta uguale, occupava l'intero ponte. Non si mosse e rimase appena fuori dalla portata degli arcieri.

"Dannazione, cosa sta succedendo?"

Fei era confuso. Pensò perfino che il comandante nemico fosse impazzito, ma molto probabilmente stava usando un altro trucco.

Anche Brook stava riflettendo. Pensò che le intenzioni del nemico fossero difficili da capire. Nonostante l'assedio previsto non fosse iniziato, una tempesta più grande e rapida stava per interrompere questa breve pace.

In quanto comandante generale nominato dal re Alexander, Brook sentiva di avere molte responsabilità, così doveva capire velocemente le intenzioni del nemico.

Dopo aver riflettuto per un po', Brook guardò le montagne attorno al regno.

Per assicurarsi che i nemici non stessero attaccando dalle regioni laterali, Brook ordinò ad un paio di soldati intelligenti di osservare i nemici dal picco delle tre montagne, nel caso i nemici avessero mandato dei guerrieri stellari per scalare le vette e assalirli dai lati.

Trascorsero altri quindici minuti.

Con il passare del tempo, l'atmosfera nelle mura difensive cambiò.

Fei scoprì all'improvviso che alcuni soldati avevano iniziato a rilassarsi. Allentarono la presa sulle loro armi e i loro sguardi divennero vacui. Se la loro condizione precedente era simile ad un arco con una freccia incoccata, ora pareva quella di un arco inutilizzato.

Si stava mettendo male. Il morale che Fei aveva aumentato con molti sforzi si stava esaurendo lentamente a causa dello strano comportamento del nemico.

'Me**a! Che sia questa la strategia del comandante nemico? Se è così...'

Fei era nervoso.

'Se questo è il loro piano, allora siamo nei guai.'

Questo rivelava molte informazioni.'Il punto più chiaro è che il comandante nemico è molto più intelligente e forte di quanto mi aspettavo. Può controllarsi e capire molto bene le persone...' Il morale era molto interessante. Se i comandanti l'avessero usato a loro vantaggio, avrebbe potuto determinare l'esito di una battaglia.

"Cosa dovremmo fare?"

Dopo aver capito le intenzioni del nemico, Fei non riuscì a trovare un modo efficace per rispondere.

Era ovvio che il comandante nemico avesse giocato un brutto tiro. Nonostante le sue intenzioni fossero state scoperte, il solo modo per Chambord di usare il loro morale era di iniziare a combattere. Tuttavia il regno aveva un potere militare limitato e rinunciare al loro vantaggio territoriale sarebbe stato un suicidio.

Ma continuando così, se i soldati fossero dovuti rimanere continuamente in allerta, prima o poi sarebbero crollati sotto una pressione del genere.

Dopo aver riflettuto per un momento, Fei chiamò Brook e gli ordinò di dividere i soldati in due gruppi. Un gruppo sarebbe rimasto a sorvegliare i nemici e un altro avrebbe riposato. Avrebbero fatto dei turni ogni venti minuti per assicurarsi che ogni soldato mantenesse delle buone condizioni...

Questo era il piano migliore che era venuto in mente a Fei. Dopo altri venti minuti, arrivò mezzogiorno.

La temperatura aumentò. Le armature spesse e pesanti e la pressione data dai numerosi nemici fece sudare profusamente i soldati.

Fei rimase sulle mura difensive e osservò i nemici ancora di più, ma ebbe la sensazione che ancora non volessero attaccare. Ci pensò e giunse alla conclusione che non sarebbe stato saggio aspettare così.

Ogni minuto e ogni secondo erano preziosi per lui. Doveva entrare nel mondo di Diablo non appena possibile per aumentare di livello e accrescere la sua forza. Era molto meglio che aspettare così.

Si girò e tornò nella torre di guardia sulle mura difensive. Lasciò che Pierce, che stava portando la Spada del Re, sorvegliasse l'entrata. Fei si sedette su una pietra e chiuse gli occhi. Si concentrò mentre provava a comunicare con la fredda voce misteriosa.

Ricevette una risposta veloce.

"Forza mentale sufficiente... Scan dell'onda spirituale... conferma... Entrata nel mondo di Diablo in 3... 2... 1... Ding, entrata!"

.....

.....

Fei scelse di nuovo il barbaro.

Si ritrovò nella tomba delle Pianure Gelate.

Il cadavere di Blood Raven giaceva di fronte a lui. Attorno c'erano monete d'oro e oggetti, tuttavia non ebbe tempo di raccoglierli perché i mostri nella tomba erano resuscitati. Numerose Ranger Corrotte e Sciamani Caduti iniziarono ad attaccare l'intruso.

Iniziò un'altra battaglia. Con un po' di impegno, Fei eliminò i mostri nella tomba. Finalmente ebbe il tempo per raccogliere gli oggetti e le monete.

Quando si avvicinò ai tre oggetti magici blu sotto il cadavere di Blood Raven, scostò un po' il corpo. All'improvviso vide una luce gialla.

"Che sia..." Fei si entusiasmò perché era il colore degli oggetti rari.

Spostò con mano tremante il corpo di Blood Raven.

C'era più di un oggetto raro!

"Dannazione, devo essere stato buono quest'anno visto che babbo natale mi ha dato dei regali in anticipo!"

C'erano tre oggetti rari gialli. C'era uno scudo con degli uncini neri, una spada dalla forma strana e un guanto di bronzo dall'aspetto raffinato.

Tutti e tre gli oggetti non erano identificati, così Fei non sapeva quali erano le loro capacità.

Dopo aver visto i tre oggetti, Fei non badò più a quelli blu e li gettò nel suo inventario.

Una volta raccolte le monete d'oro a terra, aprì la scheda del suo personaggio.

Legenda:
Oggetto normale => Bianco
Oggetto magico => Blu
Oggetto raro => Giallo
Oggetto in set => Verde
Oggetto unici => Dorato



