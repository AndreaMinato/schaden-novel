---
title: Capitolo 325 - Negromante
pubDate: 2024-05-23T21:41:47.913Z
tags:
    - htk
---

Era davvero una sensazione strana. Per qualche motivo, nonostante sapessero che l’assassino era un nemico, i cavalieri e i servi divini non poterono che provare nervosismo. Erano stati tutti incantati dalle tecniche miracolose del nemico. Stavano tifando inconsciamente per lui e a volte avrebbero sussultato quando la situazione si fosse fatta troppo pericolosa.

Il Prediletto di Dio Kaka era circondato dai cavalieri e dai servi divini.

Era rimasto calmo fin dall’inizio. Il suo sorriso era davvero brillante, ma il suo sguardo cristallino si stava illuminando sempre di più.

I trenta secondi sembrarono durare trenta decadi.

Gradualmente l’assassino si mosse sempre più lentamente.

Sotto il controllo di Balesi, lo spazio dove l’assassino poteva muoversi stava diminuendo sempre di più. Alla fine, non ebbe più modo di scappare e l’assassino dovette cambiare posizione per schivare le lance.

Presto rimase ferito e il vento sollevato dai proiettili lasciò diverse piccole lesioni sul suo corpo.

I cavalieri e i Servi Divini videro una serie di immagini residue nella stessa area. Ogni volta che una lancia trafiggeva il corpo dell’assassino, il pubblico avrebbe scoperto che aveva colpito un’immagine residua.

L’assassino aveva mostrato un livello inimmaginabile di coordinazione e agilità.

Queste abilità superavano la comprensione di molte persone.

“Ti stai stancando? Che peccato che stai usando le tue abilità folli contro la Sacra Chiesa. Alla fine verrai fatto a pezzi.” Balesi mostrò un po’ di riluttanza, non gli dispiaceva per questo assassino imprudente, era solo triste di non poterle tenere per sé.

“Bleah! Smettila di recitare!”

L’assassino rise in risposta. All’improvviso uno scudo blu cielo apparì nella sua mano e bloccò completamente tutte le lance. Risuonò una forte esplosione e perfino il terreno cominciò a tremare.

L’assassino e lo scudo cominciarono a sprofondare nel suolo gelido che era più duro dell’acciaio.

I cavalieri e i servi divini videro che era schizzato del sangue fuori dal naso e dalla bocca dell’assassino. Se non avesse indossato una speciale maschera di metallo nera, il suo viso si sarebbe macchiato tutto. Alla fine l’assassino fu inchiodato al suolo e si formò un enorme cratere di quattro metri nel terreno.

<em>Whoosh! Whoosh! Whoosh! Whoosh!</em>

Le lance formate dal Sacro Potere continuarono a piovere e sfrecciare nell’enorme voragine nera. Sollevarono nuvole di polvere e frantumarono molte rocce.

Dopo tre minuti, Balesi finalmente smise di attaccare. Tutte le lance attorno a lui smisero di muoversi ed esaminò con attenzione la voragine a terra. Tuttavia il polverone ostacolava la vista di tutti. Non importava quanto fosse profonda la fossa, nessuno sapeva cosa stava accadendo lì dentro e nessuno sapeva se il talentuoso assassino fosse ancora vivo o no.

Stavolta Balesi non ordinò ai cavalieri di andare a controllare, sfrecciò lui stesso verso la voragine. Era un membro d’élite di classe lunare e voleva vedere cosa stava succedendo di persona.

I cavalieri, i servi divini e Kaka erano in attesa. Per qualche motivo, avevano tutti un brutto presagio.

In quel momento…

“Ah.. dei… Nonmorti… Un mago dei nonmorti!”

Risuonò una voce roca e terrorizzata dalla fossa e un brillante Sacro Potere argentato salì al cielo dopo il grido. Tuttavia era chiaro che una foschia grigia bluastra fosse mescolata a questa energia. Questa nebbia emanava una sensazione tetra e gelida che poteva gelare il sangue all’istante.

“Cielo! Un mago dei nonmorti! Un malvagio mago dei nonmorti!”

“Maledizione, quel tipo è un mago dei nonmorti… nonmorti… AHAHAHAH…”

“Me**a, me**a! Cosa dobbiamo fare!”

“Impossibile!”

I cavalieri e i servi divini erano tutti scioccati. Gridarono increduli, anche i toni delle loro voci erano cambiati.

Perfino il Prediletto di Dio Kaka che sorrideva sempre si accigliò. La sua espressione si irrigidì e non poté più prendere la questione con noncuranza.

Tutti erano sicuri che le scie di nebbia grigio bluastra nel Potere Sacro fossero il malvagio e terrificante potere dei nomorti!

Era anche il potere dei nomorti nella sua forma più pura.

Perfino il Prediletto di Dio non aveva mai visto un potere magico dei nonmorti così puro nonostante le sue vaste conoscenze. Era l’equivalente del potere più malvagio e terrificante che poteva corrodere qualsiasi cosa.

Dalla sua fondazione, la Sacra Chiesa aveva combattuto contro i maghi dei nonmorti. La storia dell’ostilità tra le due fazioni era stata seppellita dalle sabbie del tempo, ma molti pensavano che la magia dei nonmorti fosse il solo opposto del Sacro Potere. Anche se i maghi Nonmorti erano associati ai cadaveri e non erano popolari, il vero motivo per cui la Sacra Chiesa li aveva annientati era che non avrebbero mai permesso ad un gruppo del genere di esistere.

Luce e oscurità coesistevano, eppure si potevano eliminare a vicenda.

Il Sacro Potere e la magia dei Nonmorti erano uguali. Uno non era più forte dell’altro, dipendeva dalla forza di chi li praticava.

La magia dei nonmorti era così pura che dominava sul Sacro Potere di Balesi. Perfino la purezza del Sacro Potere di Kaka non poteva competere con la sua. Forse solo il leggendario potere divino del papa avrebbe potuto rivaleggiare con questa energia pura.

In poco tempo, il Sacro Potere che aveva riempito la valle fu corroso completamente dalla magia dei nonmorti. Si stava indebolendo sempre di più.

Questo significava che Balesi che stava lottando contro il mago dentro la fossa era in svantaggio.

Dopo una serie di grida ansiose e arrabbiate, tutti si innervosirono e pensarono: ‘<em>Quanto è potente questo mago dei nonmorti? Può davvero mettere in svantaggio Balesi così velocemente?’</em> Una volta che il sacerdote fosse sconfitto, era improbabile che le persone qui potessero sopravvivere.

Kaka impallidì. Mentre stava per dire qualcosa, accaddero dei cambiamenti.

Un terrificante Sacro Potere argentato salì al cielo e risuonarono diverse esplosioni. Poi una figura che sembrava ansiosa sfrecciò fuori dalla voragine avvolta da questo Sacro Potere.

“È il signor Balesi!”

“Il signor Balesi è uscito fuori!”

Tutti si rilassarono. Mentre stavano per tirare un sospiro di sollievo, una lancia d’osso tagliente dalla luce gelida raggiunse Balesi. Sfrecciò tra la nebbia di potere dei nonmorti e trapassò il pettorale sinistro del vecchio emettendo un forte fragore.

Boom!

Si formò un enorme buco nel petto di Balesi e sangue e frammenti d’ossa caddero dalla sua ferita.

Balesi cadde dal cielo mentre sanguinava dai sette orifizi della testa. Era stato gravemente ferito.

“Proteggete il signor Balesi.”

“Presto! Proteggete il signor Balesi!”

I cavalieri e i servi divini circondarono velocemente il sacerdote che era già svenuto dopo l’ordine di Kaka. Guardarono tutti la vaga figura saltata fuori dalla voragine. Gli strati di potere dei nonmorti ed ossa bianche roteavano attorno a questa persona, ma era difficile capire quale fosse il suo aspetto. Non potevano essere sicuri che fosse lo stesso assassino.

<em>Tap!

Tap, tap!

Tap, tap, tap, tap!</em>

Risuonarono una serie di passi pesanti che batterono sui nervi dei cavalieri e dei servi divini. L’atmosfera era davvero intensa.

“Presto! Attivate la formazione brillante!” Gridò qualcuno.

Più di una decina di servi divini cominciarono a cantilenare una serie di frasi indescrivibili e vaghe, e i cavalieri batterono i piedi a terra mentre gli anelli da battaglia argentei apparirono sotto i loro piedi. Gli anelli da battaglia cominciarono ad espandersi e presto si fusero con il Sacro Potere argenteo emanato dai Servi Divini. Insieme, formarono un’enorme sfera di più di 100 metri di diametro. Numerose rune argentee cominciarono ad apparire sulla sfera e sul terreno.

Il negromante uscì dalla foschia di potere dei nonmorti.

Il suo corpo era coperto da un’enorme armatura fatta di ossa bianche. Le ossa volavano attorno a lui e lo proteggevano. I suoi lunghi capelli grigi e bianchi svolazzavano nell’aria e la sua faccia era coperta da una maschera magica. Si vedevano solo gli occhi ed emettevano luci blu scuro come due lanterne. Nella sua mano sinistra teneva uno strano scudo fatto di ossa viola e teste di scheletro. Nella sua mano destra brandiva un bastone magico lungo mezzo metro su cui c’era un teschio bianco. Il corpo del negromante era avvolto da una foschia grigia e bluastra di potere dei nomorti, e sembrava spaventoso e assassino.



