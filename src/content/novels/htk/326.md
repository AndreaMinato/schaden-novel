---
title: Capitolo 326 - Notizia Scioccante
pubDate: 2024-05-23T22:41:47.913Z
tags:
    - htk
---

Per qualche motivo, sembrava che Balesi fosse invecchiato più di dieci anni in pochi secondi, e continuava ad invecchiare visibilmente. Pareva che il tempo stesse passando ad un ritmo folle per lui e molte rughe apparirono sulla sua pelle. La sua faccia si riempì di macchie di vecchiaia e il suo sguardo divenne appannato. Presto il membro d’élite di classe lunare non riuscì nemmeno ad aprire gli occhi.

Era una maledizione potente, lo stava uccidendo velocemente.

<em>Buzz! Buzz! Buzz!</em>

Ci fu solo un sogghigno in risposta. La foschia grigia bluastra cominciò a divampare e il mago dei nonmorti dentro questa “nebbia” dovette solo muovere appena il bastone per lancia un incantesimo; non doveva nemmeno cantilenare e perdere tempo.

Un momento dopo, una serie di lance d’osso taglienti e gelide apparirono nell’aria, e sfrecciarono verso Balesi come dei fulmini.

<em>Bam! Bam!</em>

Le lance d’osso infilzarono la formazione brillante del Sacro Potere, facendola scintillare. L’enorme impatto scosse tutte le persone dentro la formazione, dando loro la sensazione che ci fosse un terremoto. La collisione tra la luce e l’oscurità provocò una collisione, e l’intera valle era piena di fiamme d’energia argentata.

Era una fortuna che le lance d’osso non fossero penetrate attraverso la formazione magica.

Dopo che esaurirono le loro energia, le lance d’osso si trasformarono in scie di potere magico grigio che si dispersero nell’aria.

Questo risultato permise ai cavalieri e ai Servi Divini di riprendere fiato.

Con la protezione della formazione più sicura della Sacra Chiesa attivata da più di 100 persone, non dovevano temere che il diavolo spaventoso superasse la formazione e li uccidesse. Se questo diavolo si fosse introdotto nella loro formazione, nessuno sarebbe riuscito a fermare questo mostro che poteva competere con un membro d’élite di classe lunare.

Durante questo momento dove molti si erano dimenticati di respirare, nessuno notò i movimenti del Prediletto di Dio Kaka. Si avvicinò silenziosamente a Balesi e iniettò Sacro Potere nel suo corpo dalla schiena. Presto questo sacerdote che stava per morire smise di invecchiare a vista d’occhio.

“Non… puoi vivere.”

Terrificanti luci blu si accesero mentre il diavolo spalancava gli occhi. I bagliori blu superarono la foschia di potere dei nonmorti e illuminarono Balesi. Aveva fatto quell’annuncio dopo aver osservato con attenzione le condizioni di Balesi.

La voce di questo diavolo martellò i cuori della gente e incuteva su di loro come la falce del cupo mietitore, facendoli rabbrividire.

La sua voce era molto roca e aveva rivelato a tutti che era lo stesso assassino.

Finché almeno uno di loro ne fosse uscito vivo, la Sacra Chiesa sarebbe riuscita a trovare questo mago dei nonmorti usando questo indizio. Allora esperti della legione d’esecuzione sarebbero venuti qui ad annientare questo diavolo. La cosa più importante per loro al momento era di avvertirli. Dopo più di venti anni, era riapparso potere dei nonmorti nel continente Azeroth. La notizia avrebbe scioccato l’intero continente e ogni singola organizzazione nel continente sarebbe stata pronta ad annientare i malvagi.

Quando i cavalieri e i Servi Divini si prepararono ad aiutare il Prediletto di Dio a scappare anche a costo della vita, la foschia grigia e bluastra scomparì velocemente come una marea.

Anche la figura circondata dal potere dei nonmorti si ritirò velocemente.

In quel momento, la gente della Sacra Chiesa si rese conto che c’era un ovale blu alto circa due metri dietro di loro. Non sapevano quando era apparso, ma era sulla strada che avevano percorso. Il diavolo con le armature d’ossa attorno sfrecciò sull’ovale blu, fece un cenno e sollevò un polverone per bloccare la visuale a tutti.

Poi una luce brillò mentre risuonava un ronzio.

Mentre il polverone si stava calmando, il diavolo spaventoso era scomparso.

Dato che la loro visuale era bloccata dalle nuvole di polvere, la gente della sacra Chiesa non aveva visto chiaramente cosa fosse quell’ovale blu.

Il vento del mattino soffiò ed era così freddo che alcuni si sentirono gelare le ossa.

Con il passare del tempo, tutto il potere dei nonmorti grigio bluastro era sparito.

La gente della Sacra Chiesa era ansiosa, ma nessuno di loro osò essere imprudente. Usarono comunque il loro potere per continuare ad alimentare la formazione brillante. Non potevano essere sicuri che il diavolo se ne fosse andato davvero. Temevano che l’assassino sarebbe saltato fuori dal nulla e avrebbe dimostrato un po’ di tecniche segrete. Dopotutto, era un negromante imprudente, potente, ma astuto; nessuno poteva essere sicuro che non fosse un trucco.

Quest’atmosfera tesa rimase per quasi mezz’ora.

“Fermi. È sparito.” Disse alla fine il Prediletto di Dio.

I Servi Divini smisero di cantilenare e gli anelli da battaglia argentati sotto i loro piedi tornarono nei loro corpi. Le rune brillanti a terra erano sparite e il Sacro Potere della formazione si ritirò.

Tutti sentirono le gambe afflosciarsi e quasi caddero a terra. Era il risultato della stanchezza e del consumo di Sacro Potere durante una grande battaglia. Solo loro stessi sapevano se la paura aveva giocato un ruolo in questa reazione.

“Quel tipo… è davvero un diavolo spaventoso.” Disse qualcuno.

Se non ci fossero stati ovvi segni nel terreno attorno e Balesi non fosse gravemente ferito, tutti avrebbero pensato di aver avuto le allucinazioni e che fosse stato tutto un’illusione. Quell’assassino era arrivato velocemente e se n’era andato ancora più rapidamente. Nessuno aveva visto da dov’era arrivato e nessuno aveva capito dov’era andato. Ma tutti si resero conto di una cosa: il suo obiettivo era stato di uccidere Balesi.

<em>’Perché un mago dei nonmorti così potente sarebbe venuto qui solo per uccidere Balesi?’</em>

Questa domanda era passata per la mente di tutti, ma nessuno la espresse ad alta voce.

I cavalieri iniziarono a recuperare i cavalieri che erano scappati per la paura e i Servi Divini cominciarono ad usare tecniche speciali della Sacra Chiesa per registrare l’intero evento, le tracce rimaste, come il mago dei nonmorti li aveva attaccati e provarono perfino a catturare un po’ del potere spettrale che non si era ancora disperso pienamente. Il concilio della ricerca della magia nella Sacra Montagna avrebbe usato metodi speciali per analizzare questo potere e scoprire il livello del negromante.

La squadra di cavalieri e di servi divini non scappò subito.

Sotto ordine del Prediletto di Dio Kaka, preservarono con attenzione il campo di battaglie. Trasmisero anche notizie della ricomparsa di un mago dei nonmorti alla Sacra Montagna usando il metodo più veloce a loro disposizione. Presto gli esperti delle chiese regionali più vicine sarebbero accorso qui.

La luce e l’oscurità avevano combattuto per più di un secolo e la Sacra Chiesa era esperta nell’uccidere maghi dei nonmorti. Presto le forze speciali sarebbero venute qui ad occuparsi della questione. Finché un negromante si fosse rivelato, sarebbe stato individuato dall’enorme rete di informazioni della Sacra Chiesa. Anche se i maghi dei nonmorti non erano comparsi da più di vent’anni e la Sacra Chiesa si era un po’ corrotta a causa del dominio e agio di cui aveva goduto per molto tempo, queste forze speciali erano ancora efficienti nell’uccidere negromanti.

Il sacerdote Balesi era svenuto ed era molto debole. Con un grosso buco nel pettorale sinistro, poteva morire da un momento all’altro.

Più di una decina di Servi Divini stavano in cerchio attorno a lui e stavano cercando di usare il loro Sacro Potere per salvargli la vita. Balesi era stato il solo a combattere contro il mago dei nonmorti, solo lui sapeva cos’era successo nella fossa ed era più informato sul livello e le caratteristiche del nemico. Se fosse morto qui, tutti eccetto il Prediletto di Dio Kaka sarebbero stati puniti con crudeltà.

Purtroppo per loro, il negromante aveva lasciato molto potere dei nonmorti dentro il corpo del vecchio. Per un po’ nessun tentativo di guarigione funzionò. La “foschia” grigia bluastra fluttuava attorno alle ferite e cominciò ad attaccare tutte le connessioni e i canali di energia nel corpo del sacerdote. Il Sacro Potere argentato dei Servi Divini non riusciva a resistere e nemmeno il Sacro Potere dorato di Kaka non poteva difendersi da esso.

La formazione aveva già consumato molte delle energie di questi Servi Divini e per questo cominciarono a sudare come pazzi dopo un po’ di minuti; non sarebbero resistiti a lungo.

“Potete ritirarvi e andare a riposare.” Kaka fece un cenno e lasciò che sorvegliassero il campo di battaglia con i cavalieri mentre aspettavano i rinforzi.

Kaka stesso tolse l’abito lacerato dal corpo di Balesi. Poi tirò fuori un coltellino d’argento e cominciò a tagliare la carne corrosa dalla magia dei nonmorti che era diventata nera. Mentre faceva del suo meglio per alleviare il dolore che stava provando questo vecchio sacerdote, iniettò il suo Sacro Potere dorato nel suo corpo per aiutarlo a guarire.

Allo stesso tempo, provò ad esaminare le sue ferite e scoprire come mai questo membro d’élite di classe lunare aveva perso così velocemente.

Presto l’espressione di Kaka divenne seria.

“Sono tutte maledizioni dei nonmorti… Eh… Amplificazione del Danno… Vista Offuscata… Indebolimento, che riduce i danni che il maestro poteva infliggere, così tanto da degradarsi al livello di un guerriero ad otto stelle… Altro? Confusione? E la sua anima è stata colta da Terrore… Altro? …Cos’è questo? Cielo! Balesi ha ricevuto nove tipi diversi di maledizione… non riesco nemmeno a decifrarle tutte!!”



