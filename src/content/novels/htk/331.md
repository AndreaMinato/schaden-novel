---
title: Capitolo 331 - Puoi ancora usare le spade dopo che ti ho spezzato braccia?
pubDate: 2024-05-24T03:41:47.914Z
tags:
    - htk
---

Solo pochi esperti sapevano cosa stava sperimentando Una Spada e non riuscirono a mantenere la calma.

Che questo Spadaccino d’Argento fosse un mago che aveva padroneggiato incantesimi spirituali? Ciò che stava sperimentando Una Spada poteva essere stato causato solo da magia spirituale!

Fei si girò e guardò la principessa Cindy che era seduta nell’area VIP. Sapeva che la sua futura avversaria era un genio nel campo della magia e si chiedeva se fosse più informata su ciò che stava accadendo!

Tuttavia Fei scoprì che anche la fredda e nobile principessa magica lo stava guardando! I suoi occhi cristallini lo stavano fissando da sotto il velo!

Quando i loro sguardi si incrociarono, sembrarono creare scintille.

Era un’atmosfera discreta, ma entrambi avevano letto emozioni indescrivibili uno nello sguardo dell’altra.

Dopo aver visto che Fei la stava guardando, la principessa magica annuì e continuò ad osservare la competizione.

…..

<em>Woosh! Woosh! Woosh!</em>

Lo Spadaccino d’Argento finalmente iniziò il suo attacco.

Balzò nell’aria brandendo una lama argentata, veloce come un fulmine. Era vicino all’essere tutt’uno con la spada e sembrava che questa spada argentata fosse onnipresente.

I colpi veloci lasciarono una serie di immagini residue nell’aria e parevano un pavone bianco che sfoggiava le sue piume; alcuni nel pubblico ebbero anche la sensazione che insieme formassero fiori cristallini splendidi ma letali.

Questi attacchi da ogni direzione puntavano ad Una Spada, che aveva ancora gli occhi chiusi.

Le due spade argentate a terra vibrarono ancora più velocemente e anche l’arma nelle mani dello spadaccino fu spietata. Si trasformò in un fantasma e sfrecciò silenziosamente verso la gola dell’avversario.

Una Spada teneva ancora gli occhi chiusi. Sembrava che non fosse consapevole di cosa stava succedendo.

Risuonarono sussulti per il palco. Numerose persone pensavano già che Una Spada sarebbe stato decapitato, erano certe che il guerriero più potente di questa competizione sarebbe morto.

Mentre la lama stava per trafiggerlo, Una Spada inclinò lievemente il corpo all’indietro.

La lama d’argento mancò a stento la sua gola.

Dopo aver mancato il bersaglio, lo Spadaccino d’Argento roteò il suo corpo come un mulino a vento e in qualche modo tornò dov’era; sembrava che avesse disubbidito alle leggi della fisica.

Poi menò un fendente circolare e balzò di nuovo. Sembrava che stesse abbattendo un albero con un’ascia dai suoi movimenti mentre cercava di attaccare Una Spada che non si era ancora svegliato completamente.

Questo cambiamento fu inimmaginabilmente veloce.

Una Spada, invece, sembrava bloccato a terra. Non si spostò e grosse gocce di sudore cominciarono ad imperlare la sua fronte. Sembrava che avesse individuato un pericolo mentre cercava di inclinare ancora di più il suo corpo all’indietro. All’ultimo secondo spostò un po’ di più il suo piede sinistro.

<em>Tink!</em>

La lama dello Spadaccino d’Argento atterrò tra i piedi di Una Spada.

Le energie di spada scattarono dalla lama e fecero schizzare sangue.

Una delle caviglie di Una Spada era stata ferita da uno scatto di energia.

“Ah! Una Spada è rimasto ferito!”

“Impossibile! Cos’ho appena visto… Lo Spadaccino d’Argento è in vantaggio? Ha perfino ferito Una Spada? Se ricordo correttamente, questa è la prima volta che Una Spada è rimasto ferito in una competizione. È anche la prima volta in cui è rimasto ferito in tutta la sua vita?”

“Maledizione! Finirà davvero così?”

“Impossibile…”

Tutta la gente attorno al palco iniziò a mormorare tra di loro. Alcuni rimasero a bocca aperta e altri si sfregarono gli occhi con incredulità. Nessuno si immaginava che Una Spada sarebbe rimasto davvero ferito durante questo incontro, ma ora sembrava che stesse perfino rischiando di morire!

<em>Whoosh! Whoosh! Whoosh!</em>

L’energia di lama volò attorno al palco. Lo Spadaccino d’Argento era tutt’uno con la sua spada e cominciò ad attaccare con fare ancora più aggressivo. L’uomo balzò di nuovo nel palco numero uno e mosse la sua arma in modo molto strano. Come un pavone che mostrava le piume, scatti di energia di spada sfrecciarono in ogni direzione. Non facevano nessun rumore, ma erano letali.

<em>Whoosh! Whoosh! Whoosh Whoosh!</em>

Mentre riecheggiavano sibili, i fendenti ferivano e quasi lacerarono l’abito di Una Spada.

Tutti gli esperti tra il pubblico rimasero scioccati.

Fei fissò i due combattenti. Pensava che sarebbe stato un incontro semplice, ma la situazione aveva preso una piega inaspettata. Fei aveva visto che Una Spada era in svantaggio. Nella formazione di spade della gioia e della tristezza, Una Spada non aveva più potuto prevedere gli attacchi e i movimenti del suo avversario. Poteva solo usare il suo istinto per schivare ed inevitabilmente era rimasto ferito.

Questo probabilmente era l’incontro più difficile a cui vesse partecipato.

Fei credeva che anche Una Spada avesse notato il potere nascosto nel corpo dello Spadaccino d’Argento ed era davvero incuriosito. Se Una Spada non avesse usato il suo colpo letale insieme ai suoi spiriti di spada, non avrebbe costretto lo Spadaccino d’Argento a rivelare il suo vero potere.

“Da dove proviene lo Spadaccino d’Argento?”

La formazione di spade della gioia e della tristezza era davvero strana, e la sua velocità e le sue tecniche erano davvero sorprendenti. Era diversa dalle abilità ordinarie, era rapida, creava illusioni ed era silenziosa. Questo era il motivo per cui Una Spada era in difficoltà.

Eccetto Fei, esperti come la principessa magica Cindy, Shevchenko e i guerrieri del vento e del fuoco erano tutti scioccati. Molti di loro pensavano che la forza di questo Spadaccino d’Argento fosse mediocre, credevano che avesse un bel faccino, ma che fosse troppo arrogante per essere un vero esperto.

Ma ora sembrava che fossero stati tutti ingannati dalla messinscena dello Spadaccino d’Argento!

…..

Nel palco numero uno.

Alla fine Una Spada mostrò un’espressione impaziente e ansiosa.

Era la prima volta che si era ritrovato in una situazione così pessima. Era arrabbiato e il suo sudore si era mescolato al sangue. Si riempì di nuovo di emozioni e sentì ancora più dolore agli occhi e alle orecchie. Finalmente riuscì a recuperare un po’ di controllo sulla sua energia da guerriero e la fece levare al cielo. L’enorme flusso d’aria iniziò a roteare attorno a lui come un tornado.

“Puff…”

Lo Spadaccino d’Argento stava caricando verso Una Spada, ma fu colpito da questa forza potente. Come se fosse stato percosso da un enorme martello, aprì la bocca e sputò una boccata di sangue. Barcollò e dopo più di una decina di passi finalmente recuperò l’equilibrio.

<em>Boom!</em>

Risuonarono sussulti attorno al palco.

“Che peccato che la tua forza non può competere con le tue tecniche!”

Anche se gli occhi di Una Spada erano ancora chiusi, nonostante i suoi abiti fossero stati lacerati e fosse in pessime condizioni, la sua espressione calma e il suo tono sicuro impaurì molte persone.

Una Spada aprì gli occhi e disse: “Arrenditi e ti lascerò vivere.”

“Bleah! Vuoi che mi arrendo? Sconfiggimi prima! Credi di essere il re di Chambord?” Sbraitò lo Spadaccino d’Argento.

L’espressione di Una Spada cambiò. Sogghignò: “Il re di Chambord? E allora? Non puoi competere con me!”

“Bleah! Sconfiggimi prima di parlare!”

Derise lo Spadaccino d’Argento. Mentre lo diceva, fiamme argentate riapparirono e le spade della gioia e della tristezza infilzate nel terreno tornarono a vibrare. Gli anelli argentati e incisioni sulla loro superficie emisero dei tintinni.

Una Spada dovette chiudere gli occhi dopo averli sentiti.

“Ahahah, non appena attacco devi chiudere gli occhi. E vuoi che mi arrenda?” Lo Spadaccino d’Argento sapeva che il suo avversario era davvero potente e che la stessa tecnica sarebbe stata inutile con lui, per questo aveva cambiato tattica e stava usando una mossa ancora più strana.

<em>Whoosh! Whoosh!</em>

Una Spada fu ferito di nuovo.

“Non volevo ucciderti.” Una Spada sospirò. Sapendo che il suo avversario era più debole di lui, non usò nemmeno la sua arma. Distrusse la tecnica usando la sua energia da guerriero.

Lo Spadaccino d’Argento fu di nuovo scaraventato via. Le sue braccia erano penzolanti e sembravano prive d’ossa; parevano rotte.

“Puoi ancora usare le spade dopo che ti ho spezzato braccia?”

Una Spada era molto orgoglioso di sé stesso. Dopo che la sua offerta era stata rifiutata, non lo chiese di nuovo. Aveva mostrato la sua ostilità nei confronti di Fei durante lo scontro con Torres e non avrebbe avuto pietà con questo Spadaccino d’Argento dopo che questo giovane aveva menzionato il re di Chambord.

Una Spada voleva uccidere!




