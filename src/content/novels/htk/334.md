---
title: Capitolo 334 - Bellezza delle Fiamme
pubDate: 2024-05-24T06:41:47.915Z
tags:
    - htk
---

“Tre colpi? Va bene!”

Fei avanzò e la sua forza da barbaro si espanse attorno come un tornado.

Questa forza addensò l’atmosfera sul palco fino a farla diventare una palude trasparente in cui era difficile muoversi. Anche le persone fuori iniziarono ad avere difficoltà ad osservare cosa stava succedendo, come se tutte le luci sull’arena si stessero piegando.

“Ah? Sette stelle? È avanzato di livello di nuovo?”

Un mago della corte reale sussultò. Era ad un angolo del palco e percepiva chiaramente cosa stava accadendo dentro la formazione.

Anche se il suo sussulto non era stato forte, le persone attorno rimasero scioccate! Questo mago aveva i capelli bianchi e chiaramente era un anziano; molti tenevano conto della sua opinione.

“Così il re di Chambord è già un guerriero a sette stelle?” Gli altri esperti tra il pubblico rimasero storditi. La distanza tra le sei e le sette stelle era enorme e alcuni guerrieri non sarebbero mai riusciti a colmare questo divario. Tuttavia il sovrano di Chambord ce l’aveva fatta in quindici giorni!

Molti nell’area VIP ne furono delusi. Molti guerrieri che avevano pensato di non essere troppo diversi dal re di Chambord volevano sfidarlo, ma ora le loro espressioni erano tutte cupe.

…..

Sia Elena che Una Spada avevano lasciato l’area ed erano tornati nei loro accampamenti; era la loro abitudine.

La sola persona tra i primi quattro in classifica che non se ne andò fu il principe Shevchenko. Quando la gente lo guardò, si rese conto che questo principe non era affatto nervoso. Era impassibile e, mentre stringeva le labbra, nessuno poteva capire cosa stesse pensando.

Fei aveva mostrato solo un briciolo della sua forza e il pubblico si era già scatenato!

La gente non sapeva che Fei non aveva rivelato tutto il suo potere. Il suo barbaro era al picco delle nove stelle ed era ad un solo passo dal diventare un membro d’élite di classe lunare.

Fei aveva mostrato una forza negli stadi intermedi delle sette stelle perché non voleva che questa ragazza perdesse troppo malamente.

Dopo un lieve ruggito, Fei strinse i pugni e li spostò sui fianchi; era un movimento semplice che molti avrebbero fatto prima di scagliare un pugno. Tuttavia, quando lo fece Fei, tutta l’energia nell’area sembrò venire risucchiata dalla sua mano destra. Pareva che il sovrano di Chambord avesse afferrato l’essenza di un pugno e che avrebbe potuto usare ogni tipo di tecnica.

L’accordo di scambiarsi tre colpi con Cindy gli aveva fatto ripensare a quel maestro misterioso. Anche quella figura simile ad un padre e ad un maestro aveva fatto un accordo con lui e la forza di Fei era aumentata drasticamente dopo essersi allenato con lui. Ora aveva imparato a controllare l’energia a livello granulare e non disperdeva più la sua forza mentre stringeva i pugni.

Una fiamma d’energia trasparente copriva la sua mano destra.

Anche la principessa Cindy dall’altra parte stava preparando il suo attacco finale. Grazie all’incantesimo della Levitazione, stava fluttuando a due metri da terra. Anche se non c’era vento, i suoi lunghi capelli neri svolazzavano nell’aria come fiamme. Le sue braccia erano spalancate come se stesse provando ad abbracciare qualcosa e un’aura altera, ma pericolosa si era diffusa attorno a lei. I suoi occhi sembravano sempre più argentati, come se contenessero un’eternità di gelo e anche i suoi capelli cominciarono ad assumere lo stesso colore.

<em>Crack, crack…</em>

Risuonarono dei crepitii e la temperatura attorno al palco calò. Cominciò ad apparire ghiaccio dal nulla. Il freddo si stava espandendo in ogni direzione a partire dalla principessa Cindy.

Presto raggiunse i piedi di Fei e cominciò a salire per le sue gambe fino ad arrivare al suo petto… alla fine cominciò ad apparire brina sulle sopracciglia e sui capelli del sovrano.

“Me**a! Sono stato un po’ troppo sicuro di me.” Pensò Fei.

Dopo un periodo di preparazione, sembrava che l’incantesimo che la principessa Cindy stava per lanciare superasse il suo livello e arrivasse al picco delle sette stelle. Questo era l’aspetto terrificante dei maghi. Finché avessero avuto abbastanza tempo e potere magico, avrebbero potuto infliggere danni di gran lunga superiori al loro livello.

Naturalmente ci sarebbero state gravi conseguenze per aver lanciato questo tipo di incantesimi proibiti.

“Re di Chambord! Prendi questo primo colpo!” Gridò con la sua voce acuta la principessa Cindy. “Abbraccio della Principessa delle Nevi!”

Non appena finì di parlare, iniziò a risuonare il fruscio di un forte vento in tempesta. Riecheggiarono anche molti crepitii, come se stesse per cadere del ghiaccio. La temperatura attorno al palco era calata drasticamente e perfino le dure piastrelle di roccia a terra cominciarono a creparsi.

In quel momento iniziò a cadere la neve.

Mentre la principessa Cindy spalancava le braccia come se stesse per abbracciare qualcuno, tutta la neve nell’aria si trasformò in un’enorme figura a forma di donna. Anche questa entità fatta di neve aprì le braccia e si avvicinò a Fei.

Non appena lo toccò, tutta la neve si trasformò in ghiaccio argentato.

Perfino gli elementi magici della tenda d’acqua persero la loro agilità a contatto con un freddo del genere.

Tutti tra il pubblico rimasero sorpresi. Il re di Chambord era stato congelato, era ancora nella sua posa con i pugni stretti vicino alla vita, ma sembrava non potesse muoversi più.

“Il sovrano di Chambord ha perso?”

Perfino i maghi della corte reale attorno al palco erano scioccati.

Potevano percepire quanto era terrificante l’abbraccio della dea delle nevi della principessa Cindy. L’incantesimo aveva raggiunto il picco delle sette stelle ed era ovvio che la donna fosse riuscita a lanciarlo solo grazie all’aiuto del suo bastone e di altri oggetti.

Era per via di questo potente incantesimo proibito che la gente iniziò a dubitare del sovrano di Chambord. Anche se la fama del Pugno Dominatore si era diffusa per l’impero, sapevano tutti che aveva rinunciato al suo vantaggio e aveva permesso alla principessa Cindy di lanciare il suo incantesimo. Sarebbe stata la fine del sovrano di Chambord?

Era stranamente silenzioso fuori dal palco mentre tutti trattenevano il respiro.

La principessa Cindy non rivelò nessuna gioia. Fece un lieve cenno e continuò a recitare una serie di incantesimi strani, ma dal suono piacevole. Sembrava il canto della dea delle nevi e molti ne furono incantati.

Tutti sapevano che stava preparando un altro incantesimo ancora più potente.

In quel momento il ghiaccio sul palco brillò, il bagliore era così intenso che sembrava fuoco nella notte. Prima che la gente tra il pubblico reagisse, risuonò un’enorme esplosione e pezzi di ghiaccio volarono in ogni direzione.

Aspetto ancora più sorprendente, i pezzi di ghiaccio evaporarono dopo che erano schizzati via per un po’ di metri.

Un momento dopo la temperatura sul palco tornò alla normalità.

Sembrava che il ghiaccio e la neve non ci fossero mai stati.

Il sovrano di Chambord rimase al centro del palco in silenzio. Non c’era nessuna traccia di neve sul suo corpo. I suoi lunghi capelli svolazzavano al vento come se fossero completamente asciutti e sembrava che non fosse stato lui ad essere stato congelato.

Quell’Abbraccio della Dea delle Nevi poteva distruggere un guerriero al picco delle sette stelle, ma non era riuscito a torcere un capello a lui.

“Quanto è potente?”

La gente nell’area VIP e i maghi della corte reale attorno al palco erano ancora scioccati. Avevano notato molti dettagli, avevano notato che il ghiaccio e la neve della principessa Cindy erano stati completamente smantellati dalla forza fisica del re di Chambord. Quanto doveva essere potente e terrificante la sua forza prima di poter distruggere la connessione tra ogni elemento magico? Dopotutto, una volta troncati i collegamenti tra di essi, gli elementi magici sarebbero tornati alla loro forma più pura e si sarebbero dispersi nuovamente nell’aria.

Mentre guardavano l’uomo sul palco, tutti gli esperti di Zenit si resero conto di non poter competere assolutamente con lui.

Avevano perso ogni requisito per sfidarlo.

“Che la principessa Cindy che ci ha portato molte sorprese continuerà a scioccarci con il suo secondo incantesimo?”

Gli ammiratori appassionati della principessa Cindy speravano tutti che la dea dei loro cuori potesse creare un altro miracolo.

…..

“Secondo attacco…” Disse ancora con la sua voce acuta. La principessa magica che stava fluttuando nell’aria brandì il suo bastone da battaglia. Lo alzò sopra la testa come una spada e il suo abito nero svolazzante la rendeva ancora più bella. I suoi movimenti erano lenti, sembrava che stesse alzando una montagna e non un bastone.

“Bellezza delle Fiamme!”



