---
title: Capitolo 335 - Non puoi vincere
pubDate: 2024-05-24T07:41:47.915Z
tags:
    - htk
---

Mentre la principessa Cindy gridava, risuonò il rumore di fiamme che ardevano.

Allo stesso tempo, iniziò a colare sangue dalle sue labbra. La sua pelle bianca era in netto contrasto con questo rosso e sembrò particolarmente fragile, ma bella.

Abbassò il bastone da battaglia.

All’istante un enorme potere fuoriuscì dal bastone.

Fuoco!

Un raggio di fuoco!

Uno spesso raggio di fuoco abbagliante!

Come se stesse squarciando lo spazio e non appartenesse a questo universo, partì dalla punta della bacchetta e sfrecciò rapidamente verso Fei.

Il raggio abbagliò il pubblico.

Nessuno si aspettava un incantesimo dell’elemento fuoco così potente dalla principessa Cindy. Finora aveva solo mostrato magia del ghiaccio e nessuno si era immaginato che avesse padroneggiato incantesimi di tipo completamente opposto.

Sembrava che il fuoco bruciante avrebbe distrutto la terra e il pavimento del palco si scaldò come non mai. La luce del sole si piegò e cominciò ad apparire foschia bianca dall’arena. Questo fenomeno sarebbe apparso solo se la tenda magica protettiva sarebbe stata suul punto di collassare a causa dei terrificanti elementi magici.

Fei impallidì.

Non si immagina che questa ragazza potesse giocare sia con il ghiaccio che con il fuoco.

Strinse i pugni, condensò e concentrò la sua energia e scagliò un pugno…

Questa serie di movimenti fu completata quasi in un secondo e la gente nel pubblico vide solo una serie di immagini residue sfocate. I movimenti stessi erano eleganti e le immagini residue assomigliavano a loti cristallizzati.

Quando questo loto fiorì, Fei scagliò un pugno.

<em>Boom!</em>

Il marchio del pugno cristallizzato avvolto da fiamme trasparenti si scontrò con il raggio rosso.

Non appena si scontrarono, il potere del raggio e la forza fisica del marchio cominciarono a divorarsi a vicenda. Non emerse subito un vincitore. Le fiamme continuarono a cercare di inghiottire Fei. Gradualmente avvolsero il suo braccio destro. Inoltre il raggio si stava spostando verso altre parti del suo corpo.

La principessa Cindy invece riusciva a stento a mantenere la sua posizione. L’enorme gemma sulla punta del suo bastone era la fonte d’energia di questo raggio.

Il suo viso era estremamente pallido. Sotto la sua corona floreale argentata, la sua fronte era coperta di sudore. Sempre più sangue colava dagli angoli della sua bocca, fino ad arrivare al suo splendido collo lungo e nel suo abito nero.

Aveva attivato forzatamente un potere magico che andava oltre il suo controllo e aveva recitato un incantesimo che non aveva padroneggiato. Anche se era stata aiutata da oggetti magici, non poteva evitare di ricevere danni. Al momento anche lei era in pessime condizioni.

<em>Boom!</em>

Dopo che questo attacco andò avanti per altri dieci minuti, l’espressione di Fei cambiò mentre scuoteva il braccio destro.

Scie di energia trasparente si espansero come onde e il raggio di fuoco cominciò a gemere. Come un serpente afferrato per la testa, cominciò a gridare e a rattrappirsi. Presto tutto il fuoco nell’aria scomparì.

La manica bianca e la fascia nera di Fei erano state ridotte in cenere.

La Bellezza delle Fiamme era stata pericolosa per Fei. Dopotutto la principessa Cindy aveva rischiato di rimanere ferita per lanciare questo incantesimo. Era una magia all’ottavo livello e Fei non poteva distruggerla mantenendo una posizione passiva. Fei sospettava che la principessa Cindy avesse qualche oggetto magico ad aiutarla e che almeno uno di essi fosse ad un livello sub-divino. Altrimenti un mago a sei stelle non avrebbe potuto infliggere così tanti danni.

Sembrava che tutti avessero i loro assi nella manica.

Tutti erano i protagonisti delle loro vite e avevano le loro opportunità e il loro orgoglio.

Dopo un breve momento di silenzio, risuonarono acclamazioni senza precedenti attorno al palco. Come un vulcano in eruzione, riecheggiarono cori tonanti e assordanti. Era l’incontro migliore a cui il pubblico avesse assistito fin dall’inizio della competizione.

Non c’erano attacchi superflui e appariscenti, era solo uno scontro diretto. Era una vera battaglia e i due sfidanti stavano mostrando cosa significava essere un esperto.

Anche le persone ordinarie potevano percepire la loro energia terrificante. Anche se non potevano capire quanto erano potenti la tempesta di neve, i marchi dei pugni cristallizzati e il raggio di fuoco, provavano istintivamente un timore reverenziale nei confronti dei due partecipanti. Anche se passava solo un briciolo di pressione dalla formazione magica, le loro anime stavano tremando.

Tutti i maghi della corte reale attorno al palco non avevano più il tempo di rimanere sorpresi. Fecero del loro meglio per iniettare altro potere magico nella formazione così che non si rompesse. Altrimenti, se la loro energia fosse trapelata, più della metà del pubblico sarebbe rimasta uccisa e sarebbe stata la più grande tragedia nella storia di Zenit!

Tutti nell’area VIP si alzarono e fissarono l’incontro con attenzione. Alcuni erano sorpresi, altri erano gioiosi, scioccati oppure sbigottiti… Il sovrano di Chambord era molto importante agli occhi delle grandi organizzazioni. Anche se le figure influenti non lo apprezzavano, avrebbero dovuto fare molta attenzione al regno di Chambord.

Molti guardarono di nuovo il principe fortunato Shevchenko.

Stavolta non sembrava più calmo. Era scioccato e si stava sedendo lentamente. Non disse nulla e nessuno poteva vedere la sua espressione mentre abbassava la testa.

Sul palco.

La principessa CIndy iniziò a tremare un po’ nell’aria. Il suo viso sembrava ancora più pallido, ma i suoi occhi brillavano come non mai. Dal suo sguardo determinato e dal suo sorriso testardo, sembrava aver fatto una decisione tragica. Per un momento Fei ebbe la sensazione che ci fossero lacrime nei suoi occhi e che fosse come una falena che stava per volare in una fiamma.

“Ultimo attacco…” La principessa Cindy si asciugò il sangue dagli angoli della bocca. Tirò fuori una bandana di seta bianca dal suo anello e si legò i capelli. Dopodiché strinse il bastone e tornò a cantilenare con la sua voce acuta da dea.

Tutti gli elementi sul palco cominciarono ad agitarsi. Iniziò a diffondersi un’atmosfera terrificante e tutti capirono che la principessa stava preparando un incantesimo ancora più potente.

Fei scosse la testa e disse: “Smettila, sei già ferita.”

La sola risposta alla raccomandazione di Fei fu la continuazione dell’incantesimo. Perfino gli elementi magici fuori dal palco si mossero e il pubblico sentì l’energia passare vicino a loro come dell’acqua invisibile. Sembrava un’illusione, ma pareva anche reale.

“Morirai se continuerai ad usare incantesimi proibiti.” Fei si accigliò.

La principessa Cindy non si fermò e mostrò un’espressione testarda.

Una terrificante quantità di elementi magici circondò il suo corpo, erano così densi da creare un’enorme tempesta dal raggio di dieci metri. Mentre il vento soffiava in ogni direzione, il pubblico fu costretto a sporgersi all’indietro come del grano sotto il vento. Per un momento risuonarono sussulti per tutta la folla.

“Per favore fermati.”

Fei scosse lievemente la testa e apparì all’istante di fronte alla principessa magica. I potenti elementi magici non poterono fermare Fei, il suo palmo era già sulla fronte della dea numero uno.

Perfino un ragazzino sapeva cosa significava per un mago venire raggiunto da un guerriero.

Con un solo movimento della mano, Fei avrebbe potuto distruggere questa splendida ragazza testarda.

La gente attorno al palco cominciò a gridare, specialmente il re e i giovani principi del regno Bulan; sembravano terrorizzati mentre urlavano.

Tuttavia la principessa magica non si fermò.

Il suo sguardo era deciso, ma Fei notò un po’ di sollievo nella sua espressione testarda. Sembrava che fosse sollevata all’idea di venire uccisa. Nonostante questo, lanciare un incantesimo proibito fece peggiorare le sue condizioni mentre altro sangue colava dalle sue narici e dalla sua bocca.

“Non puoi vincere. Vai a riposare.”

Fei diede un colpetto alla testa di Cindy, con una forza sufficiente a farla solo svenire. Senza il supporto del potere magico, iniziò a cadere. Per evitare che rimanesse ulteriormente ferita, Fei la tenne tra le braccia.

Il sovrano di Chambord aveva vinto!



