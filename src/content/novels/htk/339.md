---
title: Capitolo 339 - Nuovi Set
pubDate: 2024-05-24T11:41:47.916Z
tags:
    - htk
---

“Sua maestà, Una Spada è stato sconfitto da Shevchenko. C’erano più di 70.000 persone a guardare, Shevchenko ha fatto consumare tutta la sua energia da guerriero ad Una Spada. Alla fine Una Spada è svenuto per aver esaurito la sua energia e per la stanchezza…”

Robbin riferì a Fei cos’era accaduto. Mentre riferiva la storia, perfino la sua espressione era incredula perché non ci poteva credere nemmeno lui.

Fei prese il Cristallo Divy che aveva dato a Robbin per registrare la battaglia. Dopo che ci iniettò un po’ di energia, brillò una luce multicolore. Dopodiché l’immagine fu proiettata sulla tenda bianca. Come se fosse un film, lo scontro tra Una Spada e Shevchenko si ripeté.

Era la prima volta che Fei vedeva Shevchenko combattere. In effetti era la prima volta che lo considerava seriamente.

Un set di maglia metallica ordinaria, uno scudo di legno vecchio e rotondo e una spada nera lunga 2,5 metri che non era stata affilata…

Shevchenko stava anche indossando un elmo Milano che proteggeva le guance e il naso, e portava anche un paio di stivali di cuoio che avevano perso la lucentezza da com’erano consumati.

Era identico ad un ordinario soldato di Zenit… beh, eccetto per quell’enorme spada non affilata.

Se Fei non avesse saputo che era l’incontro del regno, avrebbe pensato che Una Spada avesse incontrato un normale soldato sul campo di battaglia.

Mentre guardava lo scontro, la sua espressione divenne più seria.

“Colpo del fuoco!”

“Contraccolpo del drago!”

“Fendente orizzontale!”

“Colpo del Drago Inverso!”

“Colpo dello Scudo!”

“Sgualembro!!”

Ruggendo come una bestia demoniaca, quel “soldato” aveva iniziato ad usare l’enorme spada nera. A volte l’arma sarebbe stata veloce come un tornado e a volte Shevchenko sarebbe rimasto fermo come una montagna. Sembrava uno spettacolo illusorio date quante immagini residue c’erano nell’aria.

La spada di Shevchenko emanava un’aura tragica. Ogni volta che colpiva Una Spada, aveva la sensazione che non avesse intenzione di sopravvivere. Era determinazione, dominazione!

Le tecniche del principe mancavano anche di creatività. Ogni attacco che usava sembrava un esempio da manuale. Senza cambiamenti nascosti, né trappole, Shevchenko non avrebbe usato un nuovo attacco a meno che non avesse finito completamente quello precedente. In questa battaglia, il principe fortunato sembrava proprio una persona normale che non capiva il cambiamento.

Tuttavia, sorprendentemente sarebbero apparse delle luci frenetiche nei suoi occhi. Come se il suo sguardo fosse un fuoco ardente, si dimenticò di cosa stava accadendo attorno a lui e si concentrava solo ad usare la spada. Non si tratteneva minimamente.

Shevchenko era un guerriero a sei stelle di livello intermedio.

Tuttavia, ogni attacco che eseguiva era al picco delle sei stelle.

Tutte le tecniche che usava erano comuni e conosciute da tutti. Quando i nuovi soldati venivano reclutati nelle dieci legioni principali di Zenit, sarebbero stati istruiti con queste tecniche; non c’era nulla di speciale in esse.

Tuttavia, queste tecniche comuni che sapevano usare perfino i ragazzini a Zenit erano diventate super potenti nelle mani di Shevchenko. I suoi movimenti erano da manuale e nessuno aveva mai allenato con tale diligenza queste tecniche comuni.

Era difficile immaginare qualcuno capace di concentrarsi così tanto.

In effetti, la stessa tecnica usata due volte da Shevchenko sembrava esattamente uguale. Se il principe fortunato non avesse gridato e mostrato emozione, Fei avrebbe pensato che fosse un robot in pelle umana e che fosse stato programmato ad usare predeterminate tecniche.

L’arma di Una Spada era potente e tutta la sua energia sembrava che sarebbe durata in eterno e potesse uccidere il nemico. In effetti era il re delle spade! Tuttavia, anche se la sua energia era riuscita a lasciare segni su Shevchenko, non aveva potuto ucciderlo.

Come un soldato che aveva partecipato a numerose battaglie, Shevchenko aveva dimostrato l’efficacia della spada e dello scudo. Lo scudo di legno giallo dall’aspetto normale riusciva a bloccare l’energia di spada impareggiabile appena in tempo.

Verso la fine dell’incontro, Shevchenko era coperto di ferite e di sangue. Tuttavia sembrava una bestia demoniaca arrabbiata finchè avesse avuto la sua spada e il suo scudo; pareva che avesse una stamina e una forza illimitata. Anche se era gravemente ferito, stava ancora eseguendo le sue tecniche alla perfezione.

Questo era il motivo per cui Shevchenko aveva vinto.

Dopo quattro ore di ripetuti attacchi suicidi, Fei notò un po’ di ansia e impazienza nello sguardo di Una Spada.

Fei aveva la sensazione che Una Spada fosse stato irritato da qualcosa all’inizio; aveva il presentimento che Una Spada non fosse riuscito a scatenare tutto il suo potere, come se fosse stato distratto da qualcosa.

Fei smise di iniettare energia nel Cristallo Divy e le immagini scomparirono.

Senza dover continuare a guardare l’intero incontro, Fei aveva già capito i punti di forza e le caratteristiche di Shevchenko. A giudicare dallo scontro, non era stato troppo sorprendente che Una Spada avesse perso. Chiaramente Shevchenko era potente, era un super guerriero che aveva nascosto la sua forza e aveva un suo stile distinto.

Probabilmente era stato il suo strano stile di combattimento ad aver confuso sia Fei che Matt Razi.

Shevchenko era la più grande incognita della competizione!

Naturalmente Fei sapeva anche che Una Spada era più forte di Shevchenko in termini di pura forza. Ma per qualche motivo, Una Spada non era abbastanza concentrato. Non aveva usato i suoi attacchi più potenti ed era per questo che aveva perso contro il principe fortunato.

…..

Il secondo incontro di pomeriggio fu semplice.

La dea del tiro con l’arco non mostrò l’arco. In effetti non si presentò nemmeno e fu squalificata automaticamente. Il re di Chambord passò alle finali.

Se fosse accaduto ad altri partecipanti, tutto il pubblico avrebbe rifiutato il risultato e avrebbe chiesto agli ufficiali di indagare. Gli arbitri stessi avrebbero cercato informazioni per capire se qualcuno aveva barato.

Ma dato che tutti sapevano che la dea del tiro con l’arco proveniva da Chambord e che era una sottoposta del re, aveva senso. Nel continente Azeroth, il sottoposto non poteva attaccare il suo padrone. Inoltre, il potere dimostrato dal re di Chambord durante la battaglia con la principessa Cindy era di gran lunga superiore al livello di Elena. Anche se fosse avvenuto l’incontro, le sue possibilità di vincere erano troppo basse.

La forza del sovrano di Chambord sconvolgeva gli altri.

Una Spada, la persona ritenuta un potenziale rivale per il re di Chambord, era stato sconfitto inaspettatamente da Shevchenko. A quanto pareva, il sovrano di Chambord sarebbe diventato campione. A meno che… a meno che il principe fortunato non sorprendesse di nuovo tutti. Ma quella possibilità era troppo remota.

Il Pugno Dominatore contro la grande incognita Shevchenko.

Questo era l’incontro finale del torneo.

La finale si sarebbe venuta nell’arena numero uno tre giorni dopo.

Shevchenko era rimasto ferito gravemente da Una Spada. Si diceva che anche lui fosse svenuto dopo aver lasciato la presa sulla sua enorme spada. Shevchenko avrebbe avuto bisogno di due giorni per riprendersi.

Ma poteva farlo in così poco tempo? Nessuno lo sapeva.

Dopotutto la guerra a sud di Zenit era urgente e presto sarebbe avvenuta la battaglia tra i due Grandi Guerrieri. Perciò, fare sì che il campione diventasse il comandante della nuova legione era più importante. Dato che la situazione a Zenit era caotica, nessuno sapeva se ci sarebbero stati altri problemi. Il tempo era il bene più prezioso!

Da questa prospettiva, Fei era in vantaggio. Dopotutto non aveva dovuto combattere nelle semifinali.

…..

I due giorni volarono.

Durante questo periodo di tempo, Fei finì tutte le missioni nella terza mappa di Kurast. Secondo i suoi ricordi, l’ultima missione, il Guardiano, dove aveva dovuto sconfiggere il boss Mephisto, sarebbe stata molto difficile; questo Mephisto aveva un po’ di sottoposti potenti!

Se Fei fosse stato un personaggio normale, ci avrebbe messo un po’ per completare questa fase. Ora però era così forte da stravolgere l’equilibrio del “gioco”. Eccetto per Mephisto per cui ci era voluto un po’ più tempo, lui ed Elena completarono facilmente la missione.

Dopo che Mephisto era stato ucciso, Fei ottenne l’elmo dell’Odio di Natalya, il totem di Natalya.

L’Odio di Natalya aveva quattro componenti che erano tutti set verdi di livello 7 per assassini. Era un equipaggiamento potente e uno dei pochi set d’élite nel mondo di Diablo. Il totem di Natalya era un’ottima ricompensa, ma Fei non era sicuro di poter radunare le altre componenti, che erano gli stivali, la maglia e le forbici.



