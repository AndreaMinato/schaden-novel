---
title: Capitolo 340 - Calmo Vortice
pubDate: 2024-05-24T12:41:47.916Z
tags:
    - htk
---

Dopo aver completato ogni missione del Porto Kurast, il personaggio di Fei era già al livello 78.

L’unica cosa che lo deluse fu il fatto di non aver ottenuto ricompense speciali. Sembrava che avrebbe dovuto fare superare la mappa a tutti gli altri sei personaggi. Dopotutto aveva ottenuto le sue tre abilità miracolose solo dopo aver completato il Campo delle Ranger con ogni modalità.

Per diventare al più presto un membro d’élite di classe lunare, Fei non tornò agli altri personaggi. Invece entrò nella quarta mappa, la Fortezza del Pandemonio come barbaro.

Si diceva che l’arcangelo Tyrael avesse aperto un portale per permettere agli eroi di viaggiare fino alla linea difensiva del cielo contro l’inferno: la La Fortezza del Pandemonio.

La Fortezza del Pandemonio era localizzata nelle montagne di fronte alle porte dell’inferno e il terreno era davvero roccioso.

C’era un solo percorso tortuoso dalla Fortezza del Pandemonio ed era ampia meno di un metro e conteneva migliaia di gradini. Sembrava che fosse difficile assediare quel posto.

Dall’altra parte della via, c’era un’ampia pianura chiamata Steppe Esterne. Dopodiché un percorso stretto conduceva alle Pianure della Disperazione. E infine una via stretta conduceva alla Città dei Dannati.

Era ovvio che la Fortezza del Pandemonio separasse il cielo dall’inferno a causa della sua posizione strategica.

La Fortezza del Pandemonio era coperta da nuvole tutto il giorno e non si poteva vedere la luce del sole. Quando Fei salì per i migliaia di gradini che conducevano alla Fortezza del Pandemonio, vide molta foschia di colore rosa. Si diceva che questo fosse il sangue evaporato dai morti.

Le tre mappe più famose nella Fortezza del Pandemonio erano le Steppe Esterne, le Pianure della Disperazione e la Città dei Dannati.

C’erano moltissimi demoni potenti qui.

C’erano migliaia di cavalieri che avevano combattuto per la libertà degli umani qui e numerosi onorevoli Sacri Cavalieri avevano lottato contro il male qui. La maggior parte di loro era morta durante la lunga guerra e il loro sangue tingeva di rosso la terra.

Era triste vedere tutti questi uomini morti per l’onore venire usati dal male. I loro cadaveri erano stati contaminati dal potere infernale ed erano diventati mostri e diavoli. Era triste da vedere dato quanto erano stati orgogliosi di uccidere il male con le loro lame prima di morire.

Questo era l’ambiente della Fortezza del Pandemonio.

La prima cosa che fece Fei quando entrò nella Fortezza del Pandemonio fu parlare con l’NPC. Voleva vedere se fosse dotato di intelligenza e il risultato non lo sorprese, questi tipi erano come programmi dal comportamento rigido. Eccetto per i dialoghi prestabiliti, non potevano muoversi e interagire con Fei come gli NPC nel Campo delle Ranger in modalità barbaro.

Nel palazzo dorato nella Fortezza del Pandemonio, Fei trovò l’arcangelo Tyrael che aveva incontrato prima. Questo potente angelo indossava un’armatura dorata formidabile, aveva un paio di grosse ali e aveva anche numerosi tentacoli bianchi. Anche se era solo un NPC noioso, la potente aura attorno a lui non poteva essere ignorata. In effetti questo palazzo dorato era pieno della sua pressione distinta. Fei doveva ammettere che l’arcangelo Tyrael era l’NPC più potente che avesse mai incontrato.

Fei ricevette la sua prima missione da questo “angelo con i tentacoli”: Angelo Caduto. Aveva bisogno di uccidere un angelo caduto di nome Izual e porre fine alle sue sofferenze.

Questa missione non era difficile. Proprio prima che avvenisse l’incontro finale, Fei uccise Izual e completò la prima missione della Fortezza del Pandemonio.

Ora il barbaro di Fei era al livello 79.

…..

Con il passare del tempo, tutti nella capitale e nell’area del campo si entusiasmarono sempre di più.

Nei prossimi tre giorni, sarebbero avvenute due incontri incredibili. Uno sarebbe stato tra il re di Chambord e l’incognita Shevchenko, mentre l’altro sarebbe stato tra il Grande Guerriero di Zenit, Krasic, e quello di Spartax, Lkunta.

L’incontro del torneo era una battaglia tra membri della giovane generazione e rappresentava il futuro di Zenit, e l’altra era una battaglia tra guerrieri della generazione più vecchia e avrebbe decretato il fato dei due imperi. Sia il loro livello che l’importanza di entrambe le battaglie erano massimi, per questo tutti erano entusiasti.

Dato che ci sarebbe stato lo scontro tra il re di Chambord e Shevchenko domani, molti stavano monitorando entrambe le parti. Inoltre stava circolando ogni genere di diceria.

Alcuni dicevano che Shevchenko fosse rimasto gravemente ferito da Una Spada e non si fosse ancora ripreso; sospettavano che Shevchenko si sarebbe arreso.

Alcuni avevano detto che, per tenere uno scontro imparziale, il sovrano di Chambord avesse donato una potente pozione a Shevchenko per aiutarlo a guarire. Altri ancora dicevano che la pozione in realtà fosse un veleno e che il principe fortunato stesse morendo…

Tutte queste voci cambiavano solo i rapporti delle ricompense delle case da gioco a San Petersburg. La gente che cercava profitti era ovunque e si diceva che ci fossero innumerevoli scommesse sull’incontro finale della competizione e sulla battaglia dei Grandi Guerrieri.

Si diceva anche che perfino alcuni nobili e grandi organizzazioni partecipassero a queste scommesse e alcuni erano sicuri che queste case da gioco fossero state create per quei nobili. In effetti era noto che la principessa avesse scommesso molti soldi sia sul re di Chambord che sul Grande Guerriero di Zenit. Il secondo principe Dominguez aveva scommesso solo una moneta d’oro su Fei, ma non aveva scommesso nulla sulla battaglia tra Grandi Guerrieri.

Ciò che era più sorprendente fu che sia il quarto principe Chrystal che la principessa della famiglia Beag avessero scommesso molti soldi puntando su Shevchenko.

Dato che la maggior parte delle persone credeva che sarebbe stato il sovrano di Chambord a vincere, chi scommetteva su di lui sarebbe stato ricompensato poco, la forza del re di Chambord era evidente.

La battaglia dei Grandi Guerrieri era ancora più squilibrata; perfino gli scommettitori più audaci e avidi avevano scommesso su Krasic. Anche se la gente non sapeva quale fosse il Grande Guerriero più formidabile, i cittadini di Zenit avevano scelto di credere nell’esperto del loro paese.

Quando il loro impero stava rischiando di collassare, i cittadini avevano mostrato un raro coraggio e unità.

…..

Era sera.

Dentro il campo di Chambord.

Fei stava ancora istruendo Inzagi e i “quattro piccoli draghi”.

Questa era stata la vita di Fei ultimamente. Di giorni avrebbe istruito i suoi discepoli e si sarebbe allenato con i suoi sottoposti. Inoltre non si sarebbe dimenticato di aiutare il padre di Robbin, il vecchio Aryang, a guarire. Dopo un po’ di giorni e una piccola quantità di Pozione Hulk, i muscoli delle gambe di Aryang si erano rafforzati. Ora poteva camminare lentamente con un bastone.

Negli ultimi due giorni, nemmeno Fei uscì dal campo di Chambord. A parte quando riposava di notte, sarebbe sempre stato in pubblico. Gli estranei avrebbero pensato che il sovrano di Chambord fosse molto sicuro di sé e non avesse bisogno di preoccuparsi dell’incontro finale.

Tuttavia Fei avrebbe sempre ricevuto due lettere con delle informazioni quasi identiche.

Una proveniva da Paris e parlava delle attività delle spie della Sacra Chiesa.

Fei doveva ammettere che la Sacra Chiesa era una macchina potente. Una volta attivata, aveva un’efficienza pazzesca. In questo ultimo periodo di tempo, chiunque avesse parlato con Fei sarebbe stato indagato di nascosto. Perfino il Cavaliere del Sole Dorato Chris-Sutton che aveva combattuto contro Fei era stato convocato dal vescovo della chiesa regionale di Zenit.

Se Chris-Sutton non avesse adorato Paris, non le avrebbe detto tutto riguardo al suo incontro con il vescovo. Ma dato che l’aveva fatto, Paris era venuta a sapere che il vescovo aveva chiesto informazioni sull’incontro di Chris-Sutton con Fei.

“Alexander, devi stare attento. La Sacra Chiesa sembra averti preso di mira per qualche motivo. Spero che non ti farai coinvolgere dalla lotta nascosta tra l’impero e la Sacra Chiesa. Perfino un membro d’élite di classe lunare verrebbe fatto a pezzi se si intromettesse e facesse un passo falso. Ricordatelo bene!”

Nell’ultima lettera Paris lo aveva avvertito.

A giudicare dal contenuto della missiva, Fei intuì che il rapporto tra l’impero e la Sacra Chiesa non fosse buono. In effetti pareva che ci fossero degli attriti. Questo era il motivo per cui Paris pensava che la Sacra Chiesa stesse spiando Fei.

“Non c’è da meravigliarsi che la Sacra Chiesa stia mantenendo un basso profilo in questi giorni. Il vescovo Sergiyeli non ha nemmeno partecipato alla cerimonia di apertura della competizione. Così ci sono dei problemi nel loro rapporto, uh?” Pensò Fei.

Sembrava che la situazione a Fei fosse più pericolosa di quanto pensasse.

Sotto la facciata calma c’erano diversi intrighi.

L’altra lettera proveniva da una figura alta che sarebbe apparsa fuori dal portale di teletrasporto. Questo esperto era la persona che Fei aveva mandato a proteggere il vecchio Zolasc e il piccolo Modric all’ufficio delle lettere, la rete di informazioni nascosta di Chambord.

Questo esperto era un NPC del Campo delle Ranger e per questo poteva usare il portale di teletrasporto.



