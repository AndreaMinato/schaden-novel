---
title: Capitolo 341 - Il Segreto di Shevchenko
pubDate: 2024-05-24T13:41:47.916Z
tags:
    - htk
---

La missiva dell’Ufficio delle Lettere non era dettagliata come quella di Paris riguardo a come la Sacra Chiesa stava indagando su di lui. Dopotutto l’Ufficio delle Lettere era stato fondato non troppo tempo fa e non poteva competere con la rete di informazioni di Paris. Tuttavia, eccetto i movimenti della Sacra Chiesa, la lettera parlava di ogni altra informazione riguardo alle organizzazioni di Zenit. Sembrava che questi due chambordiani comprendessero bene la situazione nella capitale sia che sopra che sotto la superficie.

Fei doveva ammettere che il vecchio Zolasc e il piccolo Modric fossero entrambi talentuosi nel raccogliere informazioni. Come un seme che aveva appena iniziato a crescere, l’Ufficio delle Lettere aveva un potenziale illimitato. Fei aveva fiducia in queste due persone e non era impaziente di iniziare il suo raccolto. Un giorno l’Ufficio delle Lettere sarebbe diventato una rete di informazioni al livello della Ricerca Celeste e dell’Inchiesta Terrena; due organizzazioni di massimo livello che si estendevano per tutto il continente.

L’atteggiamento calmo e rilassato di Fei era la sua copertura per le spie della Sacra Chiesa che lo stavano monitorando di nascosto.

Dopotutto Fei era solo un potenziale sospettato nel caso del mago dei nonmorti. Una volta che la Sacra Chiesa non avesse potuto radunare abbastanza prove, avrebbe smesso di spiarlo.

…..

Il secondo giorno.

Palco della spada numero uno.

L’incontro finale stava per iniziare.

Decine di migliaia di persone circondavano l’arena. Eccetto per le aree di riposo dei due regni e dell’area VIP, era tutto gremito di gente. La folla era così assiepata che era difficile perfino passarci un ago.

Nel caso la loro visuale fosse stata ostruita da persone più alte, alcuni si erano portati le loro sedie. Tuttavia i più avidi che avevano portato delle scale erano stati picchiati dagli altri dietro.

Nel lasso di tempo di quattro ore dall’alba ad ora, c’erano state numerose zuffe per i posti migliori. Nei casi più estremi, alcuni poveri soldati della pattuglia imperiali erano stati colpiti ed erano rimasti feriti.

Tutto questo dimostrava quanto era popolare l’incontro finale.

Invece dei soliti dieci maghi reali, ce n’erano venti attorno al palco oggi. Eccetto un mago più vecchio e canuto, tutti gli altri erano più giovani. Con le loro divise rosse dai ricami dorati, stavano a venti metri di distanza l’uno dall’altro e sembravano davvero curiosi. Anche loro erano impazienti di vedere lo scontro.

La gente influente e i capi di grandi fazioni come Dominguez, Tanasha, Paris e Chrystal apparirono tutti nell’area VIP.

Nonostante il fatto che Tanasha e Paris avessero cercato di uccidersi a vicenda nel picco della montagna orientale a Chambord, sembravano davvero intime in pubblico. Erano sedute molto vicine e si sorridevano. Le due splendide donne attirarono all’istante l’attenzione di molti uomini, ma solo pochi potevano vedere le “scintille” tra di loro.

Nell’area di riposo di Chambord, apparirono guerrieri come Lampard. Più di una decina di loro circondarono la futura regina Angela per proteggerla e anche questo attirò molta attenzione.

Fei e Shevchenko erano uno di fronte all’altro sul palco.

Anche l’arbitro aveva annunciato l’inizio dello scontro, nessuno si mosse.In confronto alle acclamazioni e all’entusiasmo del pubblico, l’atmosfera sul palco era relativamente calma.

 Con lo spadone conficcato nella fessura tra delle piastrelle di roccia e lo scudo di legno in spalla, Shevchenko disse: “Prima devo ringraziarti per la tua pozione. Altrimenti non sarei riuscito nemmeno a reggermi in piedi, figuriamoci venire qui a competere.”

Il suo fisico forte e il suo sorriso fermo diedero una buona impressione a Fei.

“Volevo solo sapere quanto è forte la persona che ha sconfitto Una Spada.” Fei sorrise.

Sapeva che la pozione che aveva mandato a Shevchenko era efficace, ma il merito era principalmente dei dottori e dei maghi della fazione di Shevchenko.

Il solo dubbio che aveva Fei era che Shevchenko non sembrava agitato come lo era stato nella proiezione del Cristallo Divy. Sia la sua aura che il suo comportamento sembravano molto diversi dalla persona registrata da Robbin.

“Perché c’è una differenza del genere? Che non si sia ripreso completamente?”

Mentre Fei si stava facendo qualche domanda, Shevchenko si inchinò con cortesia. Questo principe poi prese lo scudo di legno e brandì lo spadone nero impugnandolo da sotto.

<em>Whoosh!</em>

Qualcosa cambiò.

Iniziò ad emanare un’aura particolare, come se stessero bruciando fiamme invisibili.

Fei si accigliò. Aveva percepito un cambiamento indescrivibile non appena Shevchenko aveva brandito la spada.

Aveva la sensazione che la persona di fronte a lui fosse cambiata.

“Colpo del fuoco!”

Ci aveva messo solo un secondo per passare da umile a frenetico. Risuonò un ruggito arrabbiato assordante. Fiamme rosse apparirono all’improvviso sulla spada nera mentre puntava verso Fei come una meteora.

<em>Tink!</em>

Fei evocò all’istante i suoi guanti metallici dotati di uncini e colpì la parte piatta della spada.

I due si scontrarono e risuonò un forte fragore seguito da scintille. I volti dei venti maghi reali impallidirono velocemente mentre lanciavano velocemente degli incantesimi per annullare il rumore. Il pubblico molto vicino al palco non fu abbastanza fortunato e iniziò ad uscire sangue dalle loro orecchie.

Fei sentì le braccia intorpidirsi mentre l’energia del fuoco sfrecciava per le sue mani attraversando i guanti metallici e il contraccolpo lo fece arretrare di un passo.

Shevchenko invece fu costretto ad indietreggiare di cinque passi. Usò la spada nera per alleviare un po’ dell’impatto e creò una serie di scintille prima di poter recuperare l’equilibrio.

“Che forza enorme! Gli dei hanno donato un’enorme forza fisica a questo principe!” Fei capì.

Sembrava che Shevchenko diventasse un’altra persona quando teneva lo scudo e la spada in mano. Finalmente stava rivelando l’aura tirannica, suicida e tragica che era stata registrata dal Cristallo Divy.

“Sgualembro!!”

Mentre gridava, lo spadone nero si trasformò in un tornado. Con l’aiuto di questo slancio, Shevchenko sfrecciò nell’aria. Circondato da una nuvola di energia grigia, tempestò di colpi l’avversario.

<em>Tink! Tink! Tink!</em>

Risuonarono una serie di tonfi. Le enormi ondate di energia incresparono l’aria e le scintille erano come fuochi artificiali di notte.

Durante questo breve momento, il pugno e la spada si erano scontrati almeno cento volte.

Dopodiché Fei e Shevchenko si separarono.

Fei arretrò di tre passi, Shevchenko di otto.

Anche se il principe fortunato ansimava pesantemente e sembrava un po’ instabile, la sua aura potente si stava rafforzando sempre di più. Come una bestia impazzita, saltò di nuovo verso Fei ancora più velocemente mentre stabilizzava il suo corpo.

“Fendente Orizzontale!”

La spada nera tracciò una linea nell’aria. Anche se era una mossa semplice, conteneva molta energia; sembrava che avrebbe tagliato la terra a metà.

“Ahahah, bene!”

Finora Fei non aveva mai incontrato un avversario capace di affrontarlo usando pura forza fisica. Anche se non aveva bisogno di sfoderare tutto il suo potere, questa battaglia diretta e aggressiva lo riempiva di energia. Senza schivare, attaccò direttamente la spada usando entrambi i pugni.

Negli ultimi giorni, la forza di Fei era aumentata rapidamente e con costanza. Dopo aver ucciso molti mostri la scorsa notte, il suo barbaro adesso era al livello 80; già l’equivalente di un guerriero a nove stelle di grado intermedio. Dato che era molto più forte di Shevchenko, non aveva problemi nell’affrontare l’attacco, sentiva solo un po’ di torpore ai palmi dopo.

“Viaaaa!!!!!”

Shevchenko gridò nel suo stato frenetico. I suoi occhi erano rossi e le vene della mano con cui impugnava la spada sporgevano come le radici di un albero; era chiaro che stesse usando tutta la sua forza.

Tuttavia non poté ritirare la spada che stava tra i pugni di Fei.

Il re scosse lievemente la testa.

Dopo aver combattuto contro Shevchenko, aveva la sensazione che ci fossero altri motivi dietro la sconfitta di Una Spada. Anche se il principe fortunato poteva minacciare quel genio con la sua potenza, sarebbe stato quasi impossibile per lui sconfiggere Una Spada. Che peccato che Una Spada non fosse stato in forma durante le semifinali e che fosse stato battuto da Shevchenko.

Perché Una Spada aveva perso? Era un mistero!

Ora Fei aveva scoperto un altro segreto riguardo a Shevchenko.

Quando il principe fortunato combatteva, sarebbe entrato in uno stato frenetico; era simile a persone affette da disturbo della personalità multipla di cui Fei aveva sentito parlare, un individuo che sarebbe passato ad un’altra personalità in certe situazioni.

Shevchenko normalmente era un tipo brillante e gradevole, ma sarebbe entrato in uno stato frenetico quando afferrava lo scudo di legno e la spada nera.

In questo stato, Shevchenko sarebbe stato consistente come un robot e sarebbe diventato più forte con il passare del tempo.

<em>Tink!</em>

Fei scosse i pugni e la sua forza da guerriero a nove stelle si scatenò velocemente e poi si trattenne.

<em>Buzz! Buzz!</em>

Sotto questo folle impatto, la spada nera volò via dalla mano di Shevchenko come se fosse stata colpita da un fulmine e la lama ronzò mentre vibrava nell’aria.

Quando cadde, l’intero palco tremò violentemente come se ci fosse caduta una montagna sopra.

Tutti sussultarono con sorpresa.

Ciò che accadde dimostrò la teoria di Fei. Senza la spada nera in mano, le fiamme terrificanti negli occhi di Shevchenko scomparirono e la sua espressione passò da frenetica a confusa, per poi tornare lucida. Il tipo brillante e gradevole era tornato!



