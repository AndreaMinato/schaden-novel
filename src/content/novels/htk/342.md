---
title: Capitolo 342 - Ammirato da Tutti
pubDate: 2024-05-24T14:41:47.916Z
tags:
    - htk
---

“Ho perso.” Ovviamente Shevchenko era consapevole della sua seconda personalità. Dopo aver visto la spada nera a venti metri di distanza, ammise la sconfitta: “Sua maestà è il guerriero numero uno tra tutti i regni affiliati!”

Dopo che Shevchenko si avvicinò alla sua arma, la colpì con il piede sinistro e le diede un calcio in modo che tornasse nel suo fodero. Prima che l’arbitro nascosto molto lontano potesse annunciare il risultato, il pubblico e l’intera area degli accampamenti iniziò ad acclamare il vincitore. Per un momento sembrava avessero emesso un’onda sonica simile ad uno tsunami; stavano tutti esultando mentre assistevano alla nascita di un re dei guerrieri.

Nell’area di riposo di Chambord, ogni guerriero come Pierce, Drogba e Robbin saltarono e gridarono.

Anche Angela era molto entusiasta, il suo viso era tutto rosso e nei suoi occhi c’erano lacrime cristalline.

Questa splendida ragazza stava ripensando al passato. Sei mesi fa stava ancora cercando di proteggere Alexander ed era preoccupata per il suo futuro. Ora quel timido e stupido Alexander era diventato un campione del torneo tra regni e riceveva acclamazioni da tutti sul palco. Questo cambiamento drastico faceva singhiozzare questa ragazza pura e brillante.

Anche Lampard, che era accanto a lei, stava sorridendo nonostante la sua solita solennità.

Guardando il sole brillante che stava ancora sorgendo nel cielo, cercò di contenere l’entusiasmo. Ripensò al suo vecchio amico, il vecchio Alexander, e ripensò al desiderio che sembrava aver represso per sempre. Come un seme secco sotto la pioggia, era tornato a crescere lentamente.

Anche la gente nell’area VIP si alzò. Tanasha e Paris erano fianco a fianco e cominciarono ad applaudire. Il secondo principe Dominguez che aveva ancora quel cagnolino di nome Oka tra le braccia sorrideva. Anche altri esperti come la principessa Cindy del regno Bulan e i due guerrieri del fuoco e del vento di Gudong batterono le mani ed esultarono; anche se ad alcuni di loro non piaceva il re di Chambord, dovevano rispettare questo giovane che avrebbe comandato la nuova legione.

Il quarto principe Chrystal però sembrava incupito e Beyonce della famiglia Beag mostrò uno sguardo pieno di emozioni contrastanti; nessuno sapeva cosa stesse pensando.

La “tenda d’acqua” cadde con uno scroscio e il pubblico poté vedere con più chiarezza Fei.

Un corteo lussuoso si fece strada tra la folla protetta dai soldati di Zenit. La carrozza a capo del gruppo aveva un trono fatto di draghi senza un tetto; era per Fei e permetteva alla gente ai lati della strada di vedere ed ammirare il guerriero numero tra tutti i regni affiliati.

La principessa Tanasha, il secondo principe Dominguez e gli altri salirono sul palco con l’intenzione di ricompensare tutti i guerrieri arrivati tra i primi posti nella competizione.

Fei invece si era seduto sul trono draconico. Il corteo girò in cerchio all’area degli accampamenti per poi fare una parata nella capitale.

Nonostante fosse solo una parata, era un grande onore visto che tutti a San Petersburg avrebbero saputo chi era il campione della competizione.

La carrozza entrò nella capitale attraverso la porta a sud e la gente era già assiepata ai lati della via. Molte ragazze lanciarono petali di fiori nell’aria, rendendo profumata la brezza d’inverno fredda e i giovani tiravano rami d’ulivo sulla strada di fronte al corteo. La folla era anche affacciata ai balconi degli edifici o si era arrampicata sugli alberi e sulle statue per vedere il guerriero numero uno.

Risuonavano grida e acclamazioni nelle orecchie di Fei, stordendolo un po’, la sua forza non poteva aiutarlo in questo caso.

Il corteo arrivò nella piazza di fronte al palazzo reale e Fei ricevette un’armatura dorata come ricompensa; era qualcosa che l’imperatore Yassin aveva aggiunto alla lista di premi un mese fa. Aveva intenzione di donare l’armatura di persona, ma si diceva che le sue condizioni fossero peggiorate dieci giorni fa e che non si potesse più muovere liberamente. Così furono le domestiche reali a farlo al suo posto.

Con l'Armatura Dorata fatta dagli alchimisti e maghi della corte reale, Fei si sentiva al centro del mondo mentre era seduto sul trono draconico e ascoltava le acclamazioni di decine di migliaia di persone.

Si sentiva proprio un vincitore.

Tuttavia non si perse in questo grande onore. Mentre la carrozza passava davanti a vari edifici, percepì numerose potenti aure.

Ogni potente maestro aveva una sua aura colorata simile a delle fiamme; erano di varie dimensioni e solo altri potenti maghi e guerrieri potevano percepirle usando il loro sesto senso, la gente normale non le avrebbero sentite minimamente.

Fei che era in modalità barbaro era molto sensibile a queste aure. Si era reso conto che c’erano sei aure di guerrieri dalla sesta alla settima stella nelle undici torri enormi ad ovest. Un po’ di esse erano familiare; erano le aure dei Cavalieri della Giustizia. Era ovvio che quelle torri nere fossero nel palazzo dei cavalieri imperiali.

A parte in quella zona, c’erano anche centinaia di torri magiche di diversa forma e dimensioni che contenevano maghi tra le cinque e le sei stelle. Inoltre, anche i quartieri generali di famiglie nobili del gruppo di mercanti Soros comprendevano potenti esperti.

Naturalmente c’erano anche delle zone isolate dal resto del mondo da formazioni misteriose.

Il primo posto del genere che notò fu il palazzo reale. Non riusciva a sondarlo, sembrava che una sfera invisibile ricoprisse l’edificio e facesse rimbalzare all’indietro il suo potere spirituale. Eccetto per il palazzo reale, anche le quattro torri magiche più alte e quella nera nel palazzo dei cavalieri della giustizia erano isolate dal resto del mondo.

Dopo che la vettura di Fei entrò nell’area residenziale, il giovane cambiò espressione.

“Uh? Ci sono formazioni isolanti anche qui?” Si rese conto che c’era un’altra potente barriera in una piccola proprietà dall’aspetto ordinario.

Quest’area non era ad accesso limitato. Anche se c’erano soldati di pattuglia per le strade, Fei avrebbe potuto percepire comunque cosa stava accadendo con il suo potere spirituale.

Il re osservò l’edificio e notò un po’ di giovani dall’aspetto arrogante che stavano uscendo. Questi uomini erano molto più magri rispetto ai cittadini di Zenit e indossavano vestiti blu scuro appariscenti. Inoltre i loro capelli erano tutti legati con degli anelli triangolari di bronzo.

Fei capì che non dovevano provenire da Zenit.

Pensò all’imminente battaglia tra Grandi Guerrieri e capì cosa stava succedendo.

Queste persone dovevano essere gli esperti di Spartax venuti a proteggere il loro Grande Guerriero, Lkunta.

Era la proprietà dove viveva Lkunta e probabilmente era un membro d’élite di classe lunare. La sua forza era di gran lunga superiore a quella di Fei e probabilmente pochi maestri a Zenit potevano rivaleggiare con lui. Con una tale differenza di forza, era normale che Fei non potesse capire cosa c’era dentro l’edificio.

Fei non odiava davvero la gente dell’impero Spartax come un normale cittadino di Zenit. Dato che si era “reincarnato”, nonostante si fosse abituato alla sua identità di re di Chambord e aveva accettato i suoi leali sudditi, non si era fatto prendere dai conflitti di Zenit. Perciò si limitava a guardare solo con curiosità i nemici di Zenit.

Tuttavia i giovani che uscirono dall’edificio lo guardarono con ostilità.

Al giovane davanti all’improvviso venne in mente qualcosa di divertente e disse qualcosa ai suoi compagni, e iniziarono a ridere indicando Fei. Poi il tipo a capo del gruppo alzò all’improvviso la mano.

<em>Whoosh!</em>

Risuonò un ronzio, ma presto fu sovrastato dalle acclamazioni delle decine di migliaia di persone.



