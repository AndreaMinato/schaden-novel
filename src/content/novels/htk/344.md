---
title: Capitolo 344 - La Scommessa dell’Anziano
pubDate: 2024-05-24T16:41:47.917Z
tags:
    - htk
---

Tuttavia la spiegazione di Dominguez chiarificò la situazione.

“Subito dopo che la guerra sarà finita, la legione Zanna di Lupo sarà sciolta. Tutte le forze d’élite torneranno ai loro regni e non dovranno mantenere un rapporto di subordinazione con il re di Chambord. Inoltre il sovrano di Chambord potrà solo assumere la posizione di comandante e non potrà ottenere vero potere militare.”

“Tra quindici giorni la legione Zanna di Lupo si sposterà verso il fronte meridionale.” Dominguez finì di annunciare l’ordine dell’imperatore Yassin dal palco.

Le tre-quattro ore dopo furono lunghe e noiose.

I maestri e i rappresentanti dei regni ricompensati salirono sul palco per ricevere tesori, gemme magiche, armi e altro ancora. Naturalmente i perdenti dovettero cedere qualcosa.

A Fei piacevano i tesori, ma odiava aspettare in fila a riceverli; gli ricordava di come aspettava allo sportello in banca nella sua vita precedente. Tuttavia era il re e avrebbe potuto mandare qualcuno al suo posto. Dopo la fine della cerimonia, tornò subito nel campo di Chambord.

Fei adesso era il re di un regno affiliato di livello 1, un nobile di livello 2 e il comandante della legione Zanna di Lupo. Era una figura davvero potente e influente, ed era ricercato da molte persone.

Quando arrivò all'accampamento, si spaventò.

Il campo di Chambord era circondato da persone ed era difficile passare oltre alla folla. Se queste persone non indossassero vestiti lussuosi e non avessero regali in mano, Fei avrebbe pensato che volessero causare guai.

Erano tutti qui per Fei.

Sapeva che stava per succedere qualcosa e passò velocemente alla modalità assassino, scomparendo dalla vettura.

Come aveva previsto, subito dopo essere scomparso, i visitatori videro la carrozza e si precipitarono velocemente verso di essa. Con sorrisi di lusinga, riferirono i nomi dei loro maestri e che regali stavano presentando. Sembrava perfino che volessero fare passare i doni attraverso la finestra della vettura.

Dopo aver sentito il rumore fuori, Fei, che era già tornato nella sua tenda, si entusiasmò un po’.

Chiamò un Cavaliere dello Zodiaco di nome Ivanovic. Dopo aver ricevuto l’ordine, l’uomo si inchinò e se ne andò.

Cosa successe fece ridere tutti i chambordiani.

Erano stati sistemati un po’ di tavoli nel campo e lo spazio vuoto dove si allenavano i soldati era stato recintato. Tutte le persone qui per consegnare i regali furono ammesse una per una. Dopo che passarono i doni e fecero registrare le loro informazioni, fu chiesto loro di andarsene cortesemente.

Nessuno era stato cacciato via, ma non avrebbero potuto vedere il sovrano di Chambord.

I due guerrieri dall’aspetto robusto di Chambord che erano rientrati tra i primi 13 posti in classifica spiegarono con un sorriso che il sovrano si era stancato dopo la competizione e che aveva bisogno di riposarsi; se qualcuno lo avesse svegliato, si sarebbe infuriato e avrebbe ucciso un po’ di persone.

Perfino i “visitatori” più potenti e nobili dovevano andarsene docilmente.

Non potevano fare nulla contro il vero potere.

Durante l’intero pomeriggio, alle persone incaricate di registrare dolse la mano e furono sostituite più di una decina di volte. Tutti i poliziotti e i Cavalieri dello Zodiaco che avevano il compito di spostare i regali avevano le spalle indolenzite e intorpidite; erano più stanchi adesso rispetto a quando avevano combattuto prima.

Quando giunse la notte il campo finalmente divenne meno affollato.

I chambordiani non avevano mai smesso di sorridere, quasi vennero loro dei crampi alla faccia. Perfino la principessa decaduta Victoria che di solito era pigra era corsa fuori ad aiutarli. Stelle dorate brillavano nei suoi splendidi occhi mentre guardava le montagne di regali, quasi voleva togliersi le scarpe e rotolarsi per i regali gridando: “Sono tutti miei… tutti miei…” Se non avesse temuto i rimproveri di Fei, l’avrebbe già fatto.

Di pomeriggio Angela aveva già mandato cavalli veloci e messaggeri per passare la notizia a Chambord.

Se fosse tutto filato liscio, il regno piccolo e remoto nel nord avrebbe saputo il risultato della competizione entro domani sera. Ci sarebbero stati grandi festeggiamenti anche lì.

Ora nessun regno affiliato osava sfidare il sovrano di Chambord e tutti i paesi che avevano avuto conflitti con loro probabilmente sarebbero venuti ad implorare perdono.

L’ultima persona che aveva consegnato i regali era un nobiluomo di mezz’età. Quando uscì dal campo e vide i festeggiamenti dentro la zona ad accesso limitato, sospirò e commentò:

“I chambordiani sono troppo subdoli!”

Non era mai dovuto andare in un regno di zoticoni a cercare di intrattenere un rapporto amichevole con loro e sembrava che queste persone barbariche ed avide non capissero il princìpio del dare e ricevere! Per tutto il pomeriggio avevano fatto solo due cose; ricevere doni e ricevere altri doni!”

Si erano dimenticati completamente di restituire qualcosa in cambio.

In effetti non avevano nemmeno fatto una singola promessa, figuriamoci ricambiare con un dono a loro volta. Erano tutti qui per vedere il sovrano di Chambord, ma nessuno di loro aveva visto quell’avido bastardo.

…..

“Ahahah! È questo ciò che significa farsi venire i crampi alle mani a forza di contare soldi?”

Fei rise con orgoglio mentre guardava il rapporto della principessa decaduta Victoria. Anche se aveva il Cubo di Horadrim e poteva fare soldi in molti modi, era comunque emozionante vedere così tanti tesori.

Ciò che aveva ricevuto questo pomeriggio superava le tasse e gli introiti della famiglia reale di Chambord degli ultimi dieci anni!

Tutti nella tenda centrale erano contenti, incluso Lampard che di solito era serio.

Anche se Fei era stato la causa principale della svolta di Chambord, ognuno qui aveva contribuito al successo del loro paese con il loro sangue e il loro sudore. Avevano tutti guardato e partecipato all’ascesa di Chambord, e provavano un certo orgoglio.

Anche se Chambord fosse diventata un enorme impero e il re avesse accettato numerosi guerrieri al suo comando, nessuno avrebbe potuto portare via questa soddisfazione da loro.

Drogba, che di solito mostrava una facciata dura, si emozionò così tanto che cominciò a piangere.

Normalmente Pierce avrebbe colto questa occasione per deriderlo, ma anche lui stava singhiozzando. Sei mesi fa, quando aveva lanciato un attacco suicida contro i nemici con le corazze nere, Pierce aveva pensato di essere spacciato. Allora non sapeva che era avvenuto un miracolo e che sarebbero avvenuti molti altri prodigi…

Solo le persone che avevano sperimentato il periodo duro e pericoloso di Chambord potevano capire perché questi uomini duri stavano piangendo.

Robbin e suo padre, il vecchio Aryang, erano seduti in silenzio nella tenda centrale. Anche se non avevano sperimentato la storia di Chambord, furono contagiati dalle emozioni attorno.

“Victoria, separa i doni in due pile. I tesori di una pila verranno distribuiti a tutti, mentre l’altra dev’essere caricata sulle carrozze… saranno utili dopo…” Fei restituì il rapporto alla principessa decaduta e le diede un ruolo importante.

Tuttavia Victoria non si rese conto di questo riconoscimento; la sua attenzione era completamente concentrata su qualcos’altro. Chiese con entusiasmo: “Tutti nel campo? Così anche io avrò la mia parte?”

“Sei davvero una principessa? Sei così avida.” Fei si accigliò; non aveva altro da dire a questa ragazza.

“Ah?”

Victoria abbassò la testa con delusione e le salirono le lacrime agli occhi.

Ma un momento dopo si rese conto che avrebbe ancora ricevuto la sua parte nonostante questo rimprovero. Le tornò subito il sorriso e si precipitò fuori dalla tenda per organizzare tutto. Il suo abito rosso attillato faceva risaltare il suo fisico seducente e le sue gambe snelle erano davvero allettanti; era proprio bella.

Tutti gli altri nella tenda risero quando videro questo scambio.

Questa ragazza era davvero speciale; era l’unica persona che sarebbe stata rimproverata con un’espressione seria dal re.

Fei scosse di nuovo la testa.

Anche se le origini di Victoria non erano state confermate, era brava a gestire soldi e aveva le sue idee; forse era il suo talento o lo aveva appreso facendo esperienza. Dato che era brava con i dettagli, Fei avrebbe lasciato che si occupasse di questo compito. Dopotutto non era una potente guerriera; anche se avesse voluto ricorrere a dei trucchetti, non sarebbe potuta sfuggire da Fei.

In quel momento il sovrano si ricordò di nuovo di quanto mancavano altri talenti a Chambord oltre che ai guerrieri.

Il vecchio Aryang si alzò all’improvviso e chiese rispettosamente: “Sua maestà, quali sono i suoi piani per la legione Zanna di Lupo?”

“Eh… non ne sono ancora sicuro.”

A Fei venne il mal di testa solo a pensarci. Le conoscenze che aveva appreso durante la sua vita precedente come studente universitario e con il gioco di Diablo non comprendevano il settore militare; sarebbe stato difficile per lui costruire una legione e non ci aveva nemmeno pensato ancora. In effetti non aveva avuto nemmeno l’occasione di lavarsi i denti dopo cena.

“Sua maestà, ho alcune idee da cui potrebbe trarre spunto…” Come se si fosse già preparato, il vecchio Aryang tirò fuori una pergamena bianca dalla manica e la alzò sopra la testa.

Tutti furono sorpresi, incluso Robbin stesso. In quanto uno dei comandanti dei Cavalieri dello Zodiaco, Robbin aveva addestrato i suoi uomini con impegno e non aveva avuto molto tempo per prendersi cura di suo padre. Sapeva che suo padre si stava riprendendo grazie all’aiuto del re, ma non sapeva che si fosse preparato così.

“Dopo quel giorno, mio padre non ha parlato più di strategia militare per sei anni. Perché oggi…” Robbin guardò suo padre ed ebbe la sensazione che il suo cuore orgoglioso fosse rinato.

L’atmosfera nella tenda si mitigò.

In quanto “nuovo arrivato”, il vecchio Aryang non aveva una posizione ufficiale. Era stato ammesso qui perché era il padre di Robbin. Tecnicamente ciò che stava facendo era raccomandarsi; era un po’ improvviso. Per dirla in termini più diretti, sembrava che Aryang non capisse quale fosse il suo posto. Costruire una nuova legione era il compito principale del sovrano e avrebbe determinato il futuro di Chambord. Perché il re avrebbe dato un compito così importante ad un “estraneo”?

Fei gettò un’occhiata verso il vecchio Aryang, che però rimase molto calmo.

Il suo corpo un po’ curvo era fermo come una statua e i suoi capelli bianchi mostravano la sua esperienza. Viste le sue condizioni e il fatto che era rimasto senza casa per molto tempo, sembrava avere settant’anni invece che cinquanta. Tuttavia i suoi occhi brillanti non erano annebbiati, anzi, sembravano pieni di saggezza.

Fei fece segno alla sua guardia del corpo Torres di prendere la pergamena bianca e poi la lesse.

Dopo un po’ Fei sospirò e guardò il vecchio Aryang per un po’. Presto fece un cenno alla gente nella tenda e disse:” Voi potete andare ora.” Poi guardò l’anziano e disse: “Rimani per favore.”

Anche se nessuno sapeva cosa stesse pensando il sovrano, tutti seguirono i suoi ordini.

Robbin guardò suo padre con preoccupazione. Aprì bocca, ma non sapeva cosa dire, così anche lui se ne andò velocemente fuori dalla tenda.

Calò il silenzio nella tenda.

Fei indicò il posto accanto a lui e disse: “Maestro Aryang, per favore si accomodi qui. Lasci che finisca di leggere questo prima.” Dopodiché tornò a leggere la pergamena, pienamente concentrato.

Il vecchio Aryang poté smettere di trattenere il fiato.

Prima di incontrare il re di Chambord, si era quasi arreso completamente. Ma sembrava che gli dei avessero provato compassione per lui e suo figlio e che avessero dato loro un’enorme opportunità dopo averli torturati.

Credeva nelle sue capacità, si fidava dei suoi occhi che avevano visto sia gloria che dolore. La gente che si era precipitata a dare doni al re di Chambord stava guardando solo questo momentaneo splendore oggi, ma il vecchio aveva visto il folle potenziale di questo giovane.

Il vecchio Aryang aveva osservato con attenzione la situazione fin dal giorno in cui era arrivato. Aveva capito i punti di forza e di debolezza di Chambord.

I punti forti di Chambord erano il suo re giovane, potente, carismatico e diverso dagli altri dal potenziale illimitato e i suoi guerrieri impavidi.

Gli svantaggi di Chambord erano i suoi territori e la sua popolazione limitati. In questo continente pieno di trucchi, strategie, potenti esperti, energia magica e da guerriero e geni talentuosi, Chambord non avrebbe potuto dominare usando solo la forza di una persona; perfino quegli esperti di massimo livello avevano i loro eserciti e organizzazioni.

L’imperatore Yassin ne era un chiaro esempio. Il motivo per cui l’imperatore Yassin era stato definito un raro genio tra centinaia di imperi era per il fatto che controllava l’impero numero 1 Zenit.

Un vero regno e impero aveva bisogno sia di guerrieri che di saggi.

A Chambord non mancava la forza, ma aveva carenza di persone sagge e intelligenti. C’erano solo potenti guerrieri, che però non erano comandanti talentuosi ed esperti nella gestione amministrativa. Anche se il sovrano di Chambord poteva creare molti miracoli, non era un generale talentuoso.

Naturalmente il vecchio Aryang non aveva sottovalutato il sovrano di Chambord.

In molti casi, i re e gli imperatori leggendari non erano ottimi comandanti. Il re di Chambord aveva un’aura di mistero e un carisma indescrivibili, e chiunque, inclusi gli incauti guerrieri, avrebbero ascoltato i suoi ordini.

Da questa competizione, era chiaro che Una Spada avesse perso contro il re di Chambord sia in termini di forza che di carisma. Maestri come i guerrieri del vento e del fuoco di Gudong, lo Spadaccino d’Argento arrogante, l’altera principessa Cindy di Bulan e l’incognita Shevchenko ammiravano il sovrano di Chambord, per loro non sarebbe importato se avessero perso contro di lui.

Invece Una Spada aveva rivelato le sue vedute ristrette ed era caduto dal suo trono. Al momento, perfino i guerrieri ordinari preferivano il re di Chambord, figuriamoci le figure eroiche con le loro prospettive uniche.

Ora il re di Chambord era un nobile di secondo livello, il suo paese era un regno affiliato di livello 1 con più risorse e aveva l’opportunità di costruire una nuova legione. Dal punto di vista di Aryang c’era tutto quello che serviva, bastava solo prepararsi appropriatamente. Aveva la sensazione che il re di Chambord avrebbe avuto l’occasione di separarsi da Zenit e fondare un suo impero!

Ciò di cui aveva più bisogno il sovrano era di talenti.

Talenti in ogni campo.

Il vecchio Aryang sapeva di essere un talento del genere, specialmente in campo militare. Aveva ottenuto le sue glorie ed era orgoglioso. Se il sovrano di Chambord si fosse fidato di lui e gli avesse dato un’opportunità, era sicuro di poterlo aiutare a diventare un drago.

Naturalmente avrebbe anche avuto bisogno che lo aiutasse a vendicarsi e a lavare via la macchia dal suo nome.

Aveva osservato abbastanza la situazione in questi giorni e aveva preparato in anticipo la pergamena che stava leggendo Fei; sapeva che il sovrano di Chambord sarebbe diventato campione fin dall’inizio.

Ciò che aveva fatto era una scommessa. Anche se non era stato appropriato da parte sua raccomandarsi visto che non aveva ancora una posizione ufficiale, aveva fatto un tentativo per capire se il sovrano di Chambord sarebbe stato abbastanza ambizioso e coraggioso da poter ottenere la sua lealtà.

In quel momento aveva capito di aver vinto la scommessa.

Il re di Chambord non lo aveva deluso.

Il fatto che lo avesse chiamato “maestro Aryang” era sufficiente per lui. Ora stava solo aspettando con pazienza che il sovrano di Chambord finisse di leggere.

Nella pergamena aveva menzionato ogni tipo di raccomandazione, da come costruire una legione a come ottenere il controllo della legione Zanna di Lupo dopo che la guerra fosse finita e come farla diventare un vero esercito.

Credeva che questo avrebbe interessato questo giovane re imprevedibile.

…..

Dopo due ore.

“Non sono ancora usciti?”

Robbin era molto agitato mentre camminava avanti e indietro fuori.

Questo guerriero aveva giurato lealtà a Fei, ma era un po’ spaventato per suo padre, che era sempre stato serio di fronte a lui. Lo conosceva e per questo temeva che suo padre potesse offendere il sovrano con il suo approccio diretto e la sua testardaggine. Se fosse accaduto, Robbin non avrebbe saputo da che parte stare.

Anche gli altri guerrieri di Chambord erano curiosi.

Quando il vecchio Aryang aveva fatto quella domanda due ore fa e aveva dato quella pergamena bianca a Fei, molti si erano resi conto di aver sottovalutato questo anziano quasi invalido.

Quel vecchio doveva avere origini speciali.

Proprio mentre tutti stavano diventando un po’ impazienti, le tende si aprirono. Dopo aver visto un sorriso nel volto del sovrano e come stava sorreggendo il vecchio Aryang, si rilassarono e capirono che era andato tutto per il meglio.

Tuttavia ciò che disse il re dopo scioccò tutti.

“D’ora ina vanti il maestro Aryang avrà l’incarico di costruire la legione Zanna di Lupo. Tutti devono ascoltarlo e chi non lo farà sarà accusato di tradimento.”



