---
title: Capitolo 345 - Battaglia sul Picco (1)
pubDate: 2024-05-24T17:41:47.917Z
tags:
    - htk
---

“Come desidera sua maestà.”

Anche se molte persone iniziarono a farsi domande e si stavano chiedendo come il vecchio Aryang fosse riuscito a conquistarsi la fiducia di Fei, nessuno obiettò mentre si inginocchiavano per accettare l’ordine. Dopotutto veneravano e si fidavano del sovrano.

Robbin era il più entusiasta; non perché suo padre avesse ottenuto la fiducia del sovrano e avesse ricevuto una carica importante, ma perché stava mostrando un sorriso brillante sul suo viso che negli ultimi anni aveva rivelato solo disperazione. Sembrava che un vecchio albero rinsecchito fosse tornato a fare i germogli.

…..

L’intervento del vecchio Aryang era arrivato nel momento giusto per Fei. Aveva la sensazione che qualcuno gli avesse dato una borsa d’acqua calda quando aveva freddo e un cuscino quando era stanco.

Nella pergamena, il vecchio aveva parlato di come costruire la legione Zanna di Lupo, includendo chi nominare come comandanti di squadre, battaglioni e brigate. Aveva descritto i motivi dietro le sue scelte e aveva anche menzionato alcune delle sue idee audaci. Se fosse andato tutto secondo i piani, questa legione sarebbe diventata la truppa di Fei in meno di un anno.

Anche se Fei non voleva davvero questa nuova legione, si era reso conto che il vecchio Aryang era un vero talento.

Dopo aver letto la pergamena, parlò al vecchio per più di un’ora. Anche se Fei non sapeva nulla per quanto riguardava materie militari, poteva capire che il vecchio aveva molta esperienza in questo campo.

Quando l’anziano parlava di questioni militari, non poteva nascondere il suo orgoglio e la sua sicurezza. L’aura dominante che emanava quando ne discuteva gli aveva dato la sensazione che quest’uomo dall’aspetto ordinario fosse stato un famoso generale che aveva comandato su un enorme numero di soldati.

Forse questo vecchio era stato una figura influente in passato, ma era accaduta una tragedia che lo aveva ferito gravemente alle gambe, e che gli aveva fatto perdere la famiglia e la casa. Si era solo potuto nascondere con suo figlio Robbin, che era un guerriero a cinque stelle che aveva dovuto servire il piccolo regno di Tudor per sopravvivere.

Fei non voleva chiedere al vecchio Aryang cosa gli era successo.

Sapeva solo che Chambord era in disperato bisogno di talenti e il vecchio Aryang era una risorsa importante.

Allo stesso tempo Fei non era preoccupato che il vecchio lo tradisse.

Dato che aveva usato la pozione Hulk per curare le sue gambe, aveva in qualche modo posto un sigillo nella sua mente. In qualche modo lo avrebbe reso più leale nei confronti di Fei, che avrebbe potuto percepire i suoi cambi di emozione attraverso questa mistica connessione spirituale.

Inoltre Fei non pensava che il vecchio Aryang e Robbin fossero persone così infide.

La fiducia tra uomini proveniva dall’istinto e Fei si fidava del suo istinto.

Questo era il motivo per cui non aveva chiesto a Robbin e suo padre da dove provenissero e non li aveva ispezionati. Si era fidato di loro ed era stato per questo che aveva permesso al vecchio di avere il completo controllo sulla costruzione della legione Zanna di Lupo.

Ora Fei poteva delegare questo compito.

Ad essere sinceri, un “otaku” come Fei non si trovava a suo agio nel campo militare; c’erano così tante informazioni da apprendere.

Era più interessato all’imminente battaglia tra Grandi Guerrieri.

Questo scontro non era monitorato solo da Zenit e Spartax. Anche gli altri grossi imperi adiacenti come Jax, Eindhoven e San Germain stavano monitorando con attenzione il conflitto tra i due imperi.

Si diceva che sarebbero venuti anche lo spadaccino numero uno dell’impero Jax, Huntelaar, il generale numero uno di Eindhoven, Costakarta e il principe ereditario di San Germain, Girano, insieme a degli emissari, per assistere allo scontro.

Mentre si stava avvicinando il giorno della battaglia, tutti si stavano chiedendo chi avrebbe avuto il diritto di assistere allo scontro.

I normali guerrieri itineranti e i cittadini di Zenit non avrebbero avuto questa occasione.

Si diceva che nessuno dei due Grandi Guerrieri volesse spettatori, ma sotto la pressione degli imperi adiacenti, avevano accettato un pubblico di cento persone. Questi cento posti erano desiderati da numerosi guerrieri e si diceva che alcuni fossero disposti a pagare perfino 1.000.000 monete d’oro per ottenerne uno.

Dopotutto era raro vedere uno scontro tra due Grandi Guerrieri.

Esperti bloccati al picco di un certo livello avrebbero potuto trarre ispirazione dallo scontro e salire di grado. Inoltre, poter assistere alla battaglia tra due Grandi Guerrieri era un grande onore.ed era qualcosa di cui ci si poteva vantare. Perciò, a parte i guerrieri, anche nobili e capi di grandi famiglie sarebbero stati disposti a pagare una lauta somma per ottenere un posto.

Fei non era troppo preoccupato al riguardo.

La famiglia reale e il quartier generale di Zenit avevano decretato che i primi venticinque maestri nella competizione avrebbero ricevuto ognuno un posto. Gli imperi Jax, Eindhoven e San German avrebbero ottenuto cinque posti e la chiesa regionale, il Palazzo d’Estate, ne avrebbe avuti dieci. Gli ultimi cinquanta sarebbero stati distribuiti tra famiglie nobili e potenti soldati e comandanti con abbastanza meriti militari. Naturalmente anche questi esperti formidabili normalmente sarebbero provenuti da famiglie nobili.

Chambord aveva ricevuto sei posti e così Fei poteva aspettare pazientemente il giorno dello scontro.

Durante questo periodo di tempo, il vecchio Aryang si mise a costruire la legione Zanna di Lupo su ordine di Fei.

La fama e il carisma del sovrano di Chambord furono dimostrati completamente.

In poco tempo, numerosi regni affiliati si unirono alla legione Zanna di Lupo con le loro forze d’élite, incluso il regno Byzantine che adesso era al quarto livello e Gudong, che adesso era al secondo. In un solo giorno si erano riempite tre brigate su cinque.

“Tuttavia, tra i maestri che ho raccomandato, ce ne sono un po’ che hanno accettato di unirsi alla legione poi hanno esitato.” Il vecchio Aryang fece rapporto a Fei la notte del secondo giorno; sembrava che ci fosse un significato più profondo dietro le sue parole.

“Non importa se non potremo riempire la legione. Non dobbiamo forza nessuno.” Fei non era preoccupato.

Il vecchio Aryang fu sul punto di dire qualcosa, ma ebbe la sensazione che ci fossero dei significati nascosti dietro le parole del sovrano. Pensò che il re stesse mettendo alla prova le sue capacità, così si trattenne e uscì silenziosamente dalla tenda.

…..

Di sera, Fei entrò nel mondo di Diablo per uccidere mostri e salire di livello.

Dopo le due notti precedenti di duro lavoro, Fei aveva completato le prime due missioni della Fortezza del Pandemonio. Non solo aveva ucciso l’angelo caduto, aveva anche trovato il Martello della Fornace dal Fiume Infernale e aveva distrutto la Pietra dell’Anima di Mephisto, uno dei tre signori dell’inferno. Dopodiché, Diablo era rimasto l’unico boss rimasto.

Al momento aveva completato per metà la terza missione nella Fortezza del Pandemonio, la Fine del Terrore.

Questa missione era molto difficile da completare visto che l’obiettivo era il boss finale Diablo. Dopo aver attraversato il Fiume Infernale, Fei era riuscito ad entrare nel Santuario del Caos. Dopo essere entrato nel palazzo, aver aperto i cinque sigilli e aver eliminato un enorme numero di mostri e demoni, Diablo sarebbe apparso accompagnato da un enorme terremoto. La missione di Fei era di ucciderlo.

Nelle ultime due notti, Fei aveva già aperto tre sigilli e annientato molti mostri.

Il suo personaggio ora era al livello 83 ed era molto forte. Aveva anche ottenuto un po’ di oggetti arancioni di livello 5, ma non erano buoni quanto quelli che Fei aveva comprato dall’NPC usando molti soldi. Perciò Fei conservò quelli migliori nel suo inventario e vendette il resto.

Dato che sarebbe apparsa un’enorme quantità di mostri d’élite ad ogni sigillo aperto, Fei non osò scioglierli tutti e cinque in una volta. Scelse di prendersela con calma e alla fine aprì tutti e cinque i sigilli e uccise i mostri in quattro ore.

Nella sala del palazzo piena di pilastri di pietra rosso scuro e lava infernale, ci fu un terremoto e risuonò una serie di ruggiti fragorosi e arrabbiati. Era apparso Diablo!

Questo signore malvagio era pieno di muscoli rossi e dalla sua schiena emergevano otto enormi spuntoni d’osso. Aveva dei punti ferita spaventosi e una grande capacità di rigenerazione. Uno dei suoi ruggiti era sufficiente ad uccidere all’istante un guerriero a sei stelle.

Dopo che Fei ed Elena avevano schivato agilmente i suoi attacchi facendo del loro meglio, finalmente riuscirono ad eliminare questo super boss.

Diversi oggetti colorati caddero a terra dopo la sua uccisione, c’erano anche due set verdi. Tuttavia Fei non ebbe il tempo di raccoglierli, il suo tempo di gioco era finito. Dato che Elena era un’abitante del Mondo di Diablo, non poteva vedere gli oggetti a terra e raccoglierli per lui. Sembrava che Fei sarebbe dovuto tornare a prenderli la prossima volta.

Ora il suo barbaro era al livello 84.

…..

Il tempo non era molto buono nel campo. Erano già le otto di mattina, ma il cielo era ancora buio. Sembrava che le nuvole nere fossero un velo malvagio che bloccava la luce del sole. Senza luce e senza vento, c’era un’atmosfera cupa.

Dopo che Fei si svegliò con Angela e si lavò con l’aiuto della futura regina, uscì dalla tenda. Tuttavia si accigliò all’istante mentre sentiva un brutto presentimento.

Mezz’ora dopo, una serie di carovane condotte da cavalieri con armature dorate apparirono nell’area degli accampamenti. Dopo mezz’ora, portarono i venticinque maestri nei primi 25 posti nella montagna del Grande Guerriero.

La battaglia si sarebbe svolta al tramonto, proprio sul picco della montagna del Grande Guerriero.

Le persone abbastanza fortunate da ricevere un posto sarebbero dovute arrivare prima del tramonto e rimanere nell’area degli spettatori.

Questa era una rara opportunità e perfino il presuntuoso Una Spada ubbidì alle disposizioni delle guardie reali e fu disposto a separarsi dalla sua spada arrugginita. Dopo che gli spettatori furono tutti disarmati, dovettero superare una dura ispezione e arrivarono ai piedi della montagna del Grande Guerriero alle tre di pomeriggio.



