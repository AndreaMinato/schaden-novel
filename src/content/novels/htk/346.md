---
title: Capitolo 346 - Battaglia sul Picco (2)
pubDate: 2024-05-24T18:41:47.917Z
tags:
    - htk
---

La montagna del Grande Guerriero era a San Petersburg. Guardandola da lontano, sembrava un loto in fiore. C’erano un totale di undici picchi; le dieci più basse circondavano un picco a forma di spada che svettava tra le nuvole. Nonostante fossero così tanti, in realtà questa zona non era troppo ampia, occupava meno di cinque chilometri quadrati.

Come se gli undici picchi crescessero da terra, non c’erano rilievi attorno ad essi. I dieci picchi all’esterno erano tutti molto ripidi ed erano tutti coperti da rocce bianche.

Un famoso poeta itinerante aveva descritto la montagna del Grande Guerriero di Zenit come un paio di mani di un dio che tenevano una lama affilata.

Questa metafora descriveva accuratamente l’impressione che avevano i cittadini di San Petersburg.

Un gruppo di persone che includeva Fei fu condotto al terzo picco a sud dalle guardie reali. La vetta era alta seicento metri e pendeva leggermente verso l’area esterna. Quando la gente arrivava in cima, avrebbe avuto la sensazione che la montagna stesse per collassare. Nonostante questo, era uno dei picchi più piatti in confronto agli altri nove.

Visto che la luce del sole spesso non arrivava in questa zona, era molto umido sotto. Era pieno di muschio, rampicanti grigi e numerosi insetti e serpenti velenosi. Quest’area di solito era accessibile solo alla famiglia reale di Zenit ed era molto silenziosa.

In fondo a questo picco c’era un percorso stretto e cupo. Si diceva che si fosse formato naturalmente e che poi fosse stato ritoccato artificialmente. Ora conduceva in cima al picco e tutte le persone abbastanza fortunate da poter assistere all’incontro salirono usando questo sentiero.

Prima che arrivassero gli esperti dei regni affiliati, c’erano già sette gruppi di persone a camminare su per questo percorso.

Questo ordine rappresentava la differenza di posizione. Fei e la gente attorno a lui erano solo maestri dei regni affiliati e la loro posizione era di un po’ inferiore agli emissari degli altri imperi, alla chiesa regionale e ai nobili della capitale. Tuttavia, dato che erano abbastanza fortunati da poter assistere allo scontro, non avevano nulla di cui lamentarsi.

In fondo al picco, Fei e gli altri maestri furono di nuovo perquisiti da una squadra di guardie e maghi della corte reale. Solo dopo aver riconfermato le identità di queste persone e aver preso gli anelli spaziali di tutti quanti permisero a questo gruppo di procedere.

L’ispezione era stata davvero severa.

All’entrata del percorso, Fei vide una guardia reale tenere un oggetto viola rotondo. Questo oggetto emanava luci viola mentre sondava tutti quanti. Quando passò su uno degli esperti di un regno affiliato, si illuminò e l’uomo fu placcato all’istante a terra e ammanettato.

Prima che riuscissero ad arrivare alla montagna del Grande Guerriero, uno dei 25 esperti era già stato escluso.

Il percorso dentro il picco era molto più secco rispetto al fondo e c’erano delle luci arancioni che venivano attivate dai suoni ogni cinque metri di distanza. Mentre camminavano, i bagliori si sarebbero accesi e avrebbero mostrato la strada; dopo che superavano l’area, le luci si sarebbero spente da sole.

Il percorso aveva molte svolte. Dopo un po’ divenne difficile capire in che direzione stavano andando, ma tutti sapevano di stare salendo visto che il sentiero era inclinato. In effetti, alcune parti del sentiero erano connesse orizzontalmente con catene di metallo e la gente non aveva altro modo per superarle se non scalare.

Fortunatamente il più debole nel gruppo era un guerriero a quattro stelle e un percorso come questo non sarebbe stato difficile da superare a questo livello.

Guidati da tre guardie reali, il gruppo di Fei finalmente vide la luce del sole e sentì il fruscio del vento dopo trenta minuti. Poi la loro visuale si ampliò quando videro uno spazio aperto circolare di circa 100 metri di diametro.

C’erano più di una decina di uomini di mezz’età con abiti marroni in piedi nel campo. Inoltre portavano spade lunghe e scudi di legno in spalla.

Dopo che le tre guardie reali parlarono con l’uomo più vecchio con fare impassibile, si girarono e se ne andarono; era chiaro che avessero finito la loro missione come guide.

Fei capì quanta importanza stava dando Zenit a questo scontro tra Grandi Guerrieri.

Le tre guardie reali erano tutte guerrieri a quattro stelle e la decina di uomini di mezz’età sul campo erano esperti a cinque stelle. I loro movimenti erano sicuri, ma fermi, e sembravano che possedessero energia dell’elemento terra. Anche il modo in cui si vestivano era diverso; non sembravano soldati, né guardie reali. Se Fei non si sbagliava, dovevano essere maestri della montagna del Grande Guerriero.

<em>Tink! Tink! Tink! Tink! Tink!</em>

Risuonò una serie di clangori rapidi e metallici, e la folla si guardò attorno. Si resero conto di essere in cima al terzo picco a sud e che attorno al campo c’erano statue alte venti metri del Dio della Guerra che stava sollevando la spada e lo scudo. Dietro le sculture c’era la collina alta più di 600 metri. Le nuvole bloccavano la visuale e i venti forti rendevano difficile sentirsi l’un l’altro.

I clangori provenivano dalle catene di ferro nere al confine del campo.

Numerose catene nere erano connesse da una parte del campo dove c’era una statua del dio della guerra ad una zona oscurata dalle nuvole. Mentre il vento soffiava, queste catene si erano scontrate e avevano fatto rumore.

L’uomo di mezz’età a capo del gruppo dalla barba corta annuì verso la folla e disse: “Seguiteci per favore.” Camminò verso il confine del campo e saltò sulle catene di ferro in movimento. Con agilità e fermezza, sfrecciò tra le nuvole mentre camminava sulle catene.

Tutti ne furono sorpresi.

Il picco era alto e i venti erano forti. Se fosse accaduto qualcosa e una persona fosse caduta, sarebbe rimasta uccisa sul colpo.

“Bisogna proprio passare per le catene? Dove portano?”

Molti esitarono.

Dopo un momento di silenzio, lo Spadaccino d’Argento si posò le mani sui fianchi e li derise: “Siete dei codardi. Vi faccio vedere.”

Dopo aver detto questo, saltò subito sulle catene e scomparì tra le nuvole come un fulmine.

Ora che qualcuno aveva fatto il primo passo, gli altri fecero lo stesso.

La principessa Cindy attirò l’invidia degli altri. Dopo un breve incantesimo, apparirono un paio di ali verdi traslucide sulla sua schiena e con un po’ di battiti scomparì tra le nuvole. Sembrava che i maghi fossero in vantaggio qui.

Presto rimasero solo pochi esperti, la maggior parte di loro era la più debole nel gruppo. Dopo essersi scambiati delle occhiate, non poterono resistere al desiderio di voler assistere alla battaglia tra Grandi guerrieri e balzarono a denti strette sulle catene.

Fei fu l’ultimo a saltare sulle catene; si mosse solo dopo che tutti gli altri scomparirono tra le nuvole.

Era pensoso. Dopo aver visto quegli uomini di mezz’età con le spade e gli scudi, aveva avuto una strana sensazione; gli erano sembrati familiari, ma diversi. Da quando si era svegliato aveva avuto un brutto presentimento, che stesse per accadere qualcosa di brutto. Ora la sensazione era più intensa.

Tuttavia non era il posto adatto per fermarsi a riflettere.

Saltò sulle catene e si mosse velocemente; attraversarle non era una sfida per lui.

In quel momento risuonò un grido.

…..

C’era una piazza di pietra dall’altra parte delle catene. Era più grande del campo sul terzo picco a sud ed era tra le nuvole. Era a meno di 1000 metri dal terzo picco e ci sarebbero voluti solo pochi minuti per arrivarci per un esperto. Presto mancavano solo poche persone.

Ma dato che una delle persone che mancava era il re di Chambord, il gruppo lo trovò un po’ strano.

Mentre tutti si stavano incuriosendo, risuonarono dei rumori mentre il sovrano di Chambord apparì tenendo una persona per mano.

“Grazie sue maestà!”

“Grazie per avermi salvato la vita sua maestà!”

Non appena le due persone toccarono terra, si inchinarono velocemente e ringraziarono Fei. A quanto pareva erano quasi cadute dalla montagna a causa del vento ed erano state salvate dal re. Queste persone erano molto grate per il suo aiuto.

Tuttavia il gruppo doveva superare un altro percorso fatto di catene di ferro, così i due non osarono più continuare. Sarebbero dovuti rimanere al primo picco ad est per ora e delle persone li avrebbero aiutati a scendere.

Dopo altri sei ponti di catene, il gruppo finalmente arrivò a metà strada dal picco centrale della spada.

Il terreno della montagna del Grande Guerriero era troppo pericoloso ed era difficile perfino per un guerriero a quattro stelle salirci; era impossibile per le truppe e la gente normale conquistarlo.

Era una fortuna che a metà strada ci fosse un percorso molto più sicuro che conduceva al picco centrale.

Dopo un’ora a percorrere questo lungo sentiero tortuoso, tornarono a vedere la luce del sole proprio mentre tutti stavano diventando impazienti. Si precipitarono fuori e uscirono dal tunnel.

Rimasero tutti sorpresi quando uscirono.

Trovarono colline, erba, fiori, alberi, lievi brezze, fiumi, animali intelligenti… era inverno a Zenit, ma sembrava che qui fosse primavera.

Questo posto pareva isolato dal mondo esterno e anche solo respirare l’aria qui faceva dimenticare ogni preoccupazione e problema.



