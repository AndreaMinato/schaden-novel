---
title: Capitolo 35 – La sorpresa di Elena
pubDate: 2023-06-11T13:54:16.364Z
tags:
    - htk
---


Capitolo regolare,
0 capitoli in coda, 0/5
-Schadenfreude

Fei rimase scioccato. Decapitò velocemente i mostri di fronte a lui e si girò per vedere cos'era successo. A quanto pareva Elena non era stato affatto attaccata da mostri, ma stava osservando con sguardo spento l'entrata di una cupa caverna in lontananza. Si era irrigidita e le mani con cui teneva l'arco stavano tremando incontrollabilmente. Le lacrime scorrevano sul suo viso pallido mentre fissava un oggetto carbonizzato.

Fei era preoccupato. Si precipitò da Elena. Quando si avvicinò, scoprì che era il cadavere rovinato di un'esploratrice.

Il corpo indossava la rozza armatura di cuoio nera comune per le ranger. Aveva anche lei i capelli rossi, ma sembrava più giovane di Elena; circa 17 anni. Sicuramente era stata torturata dai mostri quando era viva. Il suo petto era squarciato e le mancava il cuore. C'erano delle lesioni terrificanti sulla sua coscia sinistra e la pelle della destra non c'era più, rivelando l'osso sotto. Sembrava fosse stata mangiata da qualcosa...

"Oh cielo! ...No... Lei... è Nina, è scomparsa quando stavamo cercando cibo nelle Lande Insanguinate ed era..."
Elena non riuscì più a reggersi in piedi. Cadde su un ginocchio e non riuscì a trattenere le lacrime. "Aveva solo 17 anni, ed era la prima volta che aveva lasciato l'accampamento e aveva partecipato ad una missione... e si era offerta di farlo... Nina lavorava duramente nell'accampamento. Non importava quanto dovesse impegnarsi, aveva sempre un brillante sorriso e ci incoraggiava come un angelo allegro, facendoci ridere. Com'è potuto... Sniff... Questi mostri dovrebbero andare tutti all'inferno!"

Dopo aver ascoltato le grida di Elena, Fei capì in parte cos'era successo. Era ovvio che questo cadavere fosse qualcuno che la donna conosceva. Era stata rapita dai mostri un mese fa mentre erano in missione ed era morta in modo orribile in questa caverna.

A 17 anni una ragazza si sarebbe dovuta godere la vita e divertirsi, ma Nina era andata incontro ad un tragico destino. Questo intristì Fei, nonostante non sapesse chi fosse.

Fin dall'inizio, il mondo di Diablo aveva dato a Fei una sensazione realistica. Provava dolore quando era ferito, gli NPC avevano una loro intelligenza, provavano sete, fame e si stancavano se combattevano per troppo tempo... Ma istintivamente Fei trattava ancora questo mondo come un gioco.

Tuttavia, dopo aver visto il cadavere mutilato di fronte a lui e aver ascoltato la storia di Nina, Fei pensò di essersi proprio sbagliato. Anche il mondo di Diablo era vero. I residenti di questo mondo non solo erano intelligenti, ma provavano emozioni. Erano umani viventi, non erano strisce di codice programmate da qualcuno.

"Va bene Elena, non piangere. Uccidiamo tutti i mostri qui e cerchiamo vendetta per Nina!"

Fei non sapeva come confortare questa bellezza. Le prese la mano e la sollevò. La dea della guerra che prima aveva ucciso brutalmente i mostri, ora era debole come un'ordinaria ragazzina bisognosa di cure e protezione. Fei aveva visto il suo lato debole sotto il suo portamento silenzioso e indipendente.

Forse questa era la sua vera natura, soppressa dall'orribile ambiente in cui si trovavano. Non importava quanto fosse forte o calma mentre affrontava i mostri; Elena aveva solo 21 anni. Sulla terra, la maggior parte delle ragazze della sua età sarebbero state a scuola e avrebbero avuto un brillante futuro. Nel mondo di Diablo invece si dovevano allenare per sopravvivere e battersi contro mostri feroci. Non era raro per loro vedere i loro amici e le loro famiglie morire e non poterci fare nulla.

Fei scavò un grosso buco con la sua ascia e seppellì il cadavere di Nina. Quando spostò il corpo, Fei trovò qualcosa, non monete d'oro od oggetti, ma una tascata di semi di piante.

La ragazzina che era uscita dal campo delle ranger per cercare cibo aveva salvato i suoi 'tesori' anche se era morta in un ambiente simile. Elena trattò questi semi come i suoi tesori più preziosi e li ripose con cura in tasca. Dopo aver seppellito Nina, i due continuarono il loro viaggio.

Elena era ancora agitata per ciò che era accaduta e sfogò la sua tristezza uccidendo i mostri. Fei non combatté molto; ogni volta che stava per colpire, le frecce avrebbero ucciso i mostri, mandandoli all'inferno.

L'atteggiamento di Elena nei confronti di Fei cambiò molto. Anche se non stavano ancora parlando molto mentre continuavano ad avanzare per il passaggio oscuro, Fei sentiva che il suo sguardo si era addolcito quando lo osservava...

Andando avanti, trovarono altri due cadaveri di esploratrici. Fortunatamente Elena non le conosceva, così risparmiò molti problemi a Fei. Tuttavia, fu compassionevole e si prese il tempo per seppellire appropriatamente le povere donne.

Visto che Fei si ricordava della strada da prendere dal gioco, scelse la via che li avrebbe condotto nella Foresta Oscura, invece che scendere al secondo piano del Passaggio Sotterraneo.

Era più luminoso qui, simile a quando Fei ed Elena erano usciti dal portale del Passaggio Sotterraneo.

La Foresta Oscura non era così cupa. C'erano più erba ed alberi rispetto alle Lande Insanguinate e le Pianure Gelate nonostante non fosse affatto simile ad una foresta.

La pioggia cadeva dal cielo. Fei volse lo sguardo in lontananza e vide folle di mostri e demoni. Erano molto più aggressivi. Quando videro le due persone apparire dal portale, iniziarono a caricare verso di loro gridando.

"Whoosh, whoosh, whoosh!!"

Una raffica di frecce gelate piovvero come le pallottole di una mitragliatrice.

"Whir, whir, whir..."

Fei fece disegnò un arco letale con la sua ascia a due mani.

Sotto il massacro di questi due guerrieri impazziti, i mostri e i demoni morirono a frotte.

Fei ed Elena mieterono vittime con grande velocità.

Urla miserabili riempirono la foresta. I due si avvicinarono velocemente ad un grosso albero rinsecchito alto circa 50 iarde (50 m) mentre calpestavano la carne e il sangue dei mostri.

Era l'albero di Inifuss.

C'erano pile di cadaveri putrefatti sotto di esso. Sciami di insetti aleggiavano sui corpi. Alcuni pezzi di carne pendevano dai rami, colando sangue inscurito e pus. La puzza avrebbe fatto vomitare chiunque. Era una scena infernale.

Fei si tappò il naso mentre si avvicinava lentamente all'albero, e poi lo toccò.

"Pa!"

Una pergamena bianca uscì dal tronco.

Fei la raccolse e la aprì. C'era un grosso cerchio che conteneva una stella a cinque punte disegnata con un liquido rosso nerastro simile al sangue simboli misteriosi coprivano il resto della pergamena. Sembrava un oggetto magico, ma Fei non capiva nulla.

"Pare che dovrò farlo tradurre da Akara."

Fei lo ripose nell'inventario e raccolse anche un po' di oggetti preziosi caduti ai mostri. Poi usò la pergamena del portale cittadino, facendo riapparire il passaggio blu.

Fei si girò e fece segno ad Elena, che lo stava proteggendo, di seguirlo nel portale. Tuttavia lei mostrò un'espressione sorpresa.

"Questa... è una pergamena del Portale Cittadino?"

La sua voce tremò. Come se non riuscisse a credere ai suoi occhi.

La mercenaria attraente pensò: "Se le mie sorelle avessero questo tipo di pergamene magiche, quante vite potrebbe salvare? Forse Nina sarebbe ancora viva..."

"Sì, è un Portale Cittadino."

Nonostante Fei avesse notato il cambio d'umore di Elena, non ci pensò molto. "Cosa c'è di speciale in un portale cittadino che costa solo 80 monete d'oro?" Era alle strette e aveva bisogno di molto tempo per eseguire i suoi piani. Non aveva tempo da sprecare, così rispose con noncuranza ed entrò nel portale.

.....

Campo delle Ranger.

Fei andò dritto dalla sacerdotessa Akara per farsi tradurre la pergamena. Elena lo seguì e attraversò con cautela il portale. Questa era la prima volta che lo usava per tornare nell'accampamento, così era piena di shock e curiosità. Aveva intenzione di andare dalle sue sorelle e dire loro della morte di Nina, ma pensando alla sua nuova identità e alla missione di Fei, esitò e cambiò idea.

Dopo tre minuti, Fei tornò indietro velocemente con la pergamena in mano.

"Perché non sei andata a parlare con le tue sorelle?"



