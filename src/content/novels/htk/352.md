---
title: Capitolo 352 - Battaglia sul Picco - Tre Colpi della Spada Celeste
pubDate: 2024-05-25T00:41:47.918Z
tags:
    - htk
---

“Tre Colpi della Spada Celeste?”

L’istinto del barbaro di Fei gli suggerì che c’era una storia tra Lkunta e Krasic, questi due si dovevano conoscere molto bene. I Tre Colpi della Spada Celeste ovviamente erano una tecnica di combattimento. Mentre aveva pronunciato questo nome, Krasic aveva mostrato un’espressione orgogliosa.

Fei notò che anche l’espressione di Lkunta era cambiata. Non solo, anche i tre guerrieri più potenti tra il pubblico, Huntelaar, Costakarta e Girano mostrarono sorpresa.

Naturalmente tutto questo accadde in un attimo di secondo.

La maggior parte della gente era presa dallo scontro e non notò questi dettagli.

“Condanna dal Cielo? Ahahah, condanna? Fammi vedere come userai i Tre Colpi della Spada Celeste per sconfiggermi.” Lkunta era sulla testa dell’orso del fuoco della distruzione. Un momento dopo, le fiamme attorno a lui avvolsero lui e la bestia demoniaca, formando una figura di fuoco alta più di 30 metri. Emanando un calore folle, il fuoco vorticò nell’aria e presto circondò Krasic come se fosse dotato di vita propria.

Krasic però mantenne la calma mentre teneva la Spada Celeste. L’arma lunga due metri era in netto contrasto con il suo corpo magro, ma questa immagine lo faceva sembrare davvero potente. Con la mano destra sulla spada e puntando l’arma verso il suo avversario, Krasic passò l’indice e l’anulare sulla lama. All’istante quattro lampi di energia verde sfrecciarono attraverso il fuoco di fronte a lui verso la sagoma di fuoco.

Whoosh!

L’aspetto più sorprendente fu che questi quattro lampi di energia verdi trapassarono facilmente il fuoco e scomparirono in lontananza come meteore.

Era ovvio che questi attacchi non avessero ferito Lkunta e il suo orso. Sembrava che si fossero trasformati in elementi del fuoco e fossero immuni ad ogni danno fisico.

“Ahahah, mi hai deluso Krasic! Questa è la tua Condanna dal Cielo?” La risata arrogante di Lkunta risuonò tra le fiamme. “Se i Tre Colpi della Spada Celesti sono così deboli, allora ne sarei proprio deluso.”

Tuttavia pareva che Krasic avesse la situazione sotto controllo.

Mosse il polso destro e l’enorme immagine di una Spada Celeste apparì nel cielo. Come una formazione mistica, numerose lame verdi comparirono al suo interno prima che il pubblico potesse reagire. Presto il cielo si riempì di spade di energia verde.

L’energia vorticava come tornado e sembrava che del fumo fosse apparso dal nulla e coprisse la luna.

Mentre i suoi capelli neri svolazzavano al vento, Krasic alzò la testa e disse con sguardo gelido: “Condanna dal Cielo!”

Prima che finisse di parlare, batté la Spada Celeste con la mano destra e tutta l’energia verde iniziò a muoversi. Mentre pioveva dal cielo verso il gigante di fuoco, risuonò un sibilo acuto.

Stavolta le spade non si limitarono a passare vicino, scomparirono nel fuoco.

“Aaaaah…” Richeggiò una serie di grida arrabbiate e il ruggito dell’orso del fuoco della distruzione fu ancora più chiaro. Era ovvio che Lkunta fosse nei guai.

In quel momento una luce verde brillò e Krasic si trasformò in un raggio di luce che seguì tutte le altre spade. In un attimo di secondo, la Spada Celeste trafisse il fuoco.

“Ah! No!” Risuonò un altro grido.

Lkunta era immune ai danni fisici e si era sopravvalutato. Di conseguenza le lame di Krasic l’avevano ferito facilmente.

Tuttavia Lkunta reagì velocemente.

Mentre gridava, il fuoco rosso sangue divampò ancora più violentemente e la Spada Celeste non riuscì ad avanzare ulteriormente dopo essere penetrata per venti centimetri tra le fiamme. Kraisc era parallelo al terreno e le fiamme verdi che lo circondavano tenevano a distanza di un metro le fiamme rosse che stavano cercando di raggiungerlo.

Un momento dopo, il gigante di fuoco sembrò ancora più distinto e, dopo che gli spuntarono due braccia lunghe dieci metri, iniziò ad usarle per attacare Krasic.

Krasic sembrava calmo nonostante i pugni di fuoco stessero per colpirlo. Gridò piano e scosse la spada nelle sue mani. Il suo corpo iniziò a roteare rapidamente e la Spada Celeste sembrò diventare un trapano. Le onde d’energia terrificanti si dispersero attorno e il pubblico al di sotto delle cinque stelle non riuscì nemmeno a rimanere in piedi. Si rotolarono a terra come bottiglie d’acqua scosse dal vento e si aggrapparono ad alberi e ad enormi rocce per evitare di venire spazzati via.

“Whoosh!”

Brillò un lampo di luce.

Risuonò un sibilo ancora più acuto.

Krasic attraversò il gigante di fuoco con le spade, lasciando un buco di tre metri di diametro.

Dopo un ruggito bestiale, il fuoco rosso cominciò a diminuire di dimensioni. Il grosso corpo di Lkunta apparì tra le fiamme, c’era un buco delle dimensioni di una scodella nel suo addome. Sangue schizzava fuori dalla ferita e le rocce su cui colava il suo sangue si annerivano e fumavano.

“Ah… sono disposto ad ubbidire all’antico contratto. Le ferite sul mio corpo possono essere spostate, il sangue nel mio corpo può essere rimpiazzato, la mia anima spaventata può essere calmata. Sono un suddito leale di dio, l’onorabile e gentile…” Lkunta cantilenò velocemente una serie di antichi giuramenti.

Accadde un fenomeno bizzarro.

L’orso del fuoco della distruzione iniziò a ruggire di dolore e un enorme buco apparì nel suo corpo, ma le ferite di Lkunta scomparirono. Le sue lesioni erano passate alla bestia demoniaca con cui aveva firmato un contratto spirituale e si era ripreso all’istante! Il suo viso pallido ora aveva ripreso colore.

Questo era il potere terrificante dei guerrieri delle bestie spirituali.

Le ferite letali per gli umani sarebbero state minori per le bestie demoniache. Le bestie demoniache di livello dieci avrebbero sentito solo dolore, ma un buco del genere non avrebbe minacciato la loro vita. Questo avrebbe permesso al Grande Guerriero Lkunta di riprendersi completamente.

“Mi hai fatto arrabbiare!” Lkunta gridò con furia. "Affronta le conseguenze dell’aver provocato un guerriero delle bestie spirituali: Frusta del Dio del Fuoco!!”

Fruste di fuoco apparirono nell’aria, erano tutte spesse quanto un dito. Erano color cremisi e sembravano serpenti lunghi più di 50 metri. Sembravano appariscenti nel cielo buio e stavano puntando verso Krasic a gran velocità.

“Secondo Colpo - Punizione dal Cielo!”

Arrivò un altro potente attacco da Krasic. Menò un fendente orizzontale verso il basso e un’enorme spada verde lunga più di cento metri apparì nel cielo. Emanando ondate di energia, colpì spietatamente Lkunta.

Anche se l’enorme lama non si stava muovendo velocemente, sembrava inarrestabile.

Tutte le fruste di fuoco furono tagliate silenziosamente a metà dalla spada. Anche se Lkunta fece del suo meglio per crearne altre, le fruste che potevano uccidere facilmente guerrieri a sei stelle sembravano morbide come il burro sotto l’enorme spada verde.

“Maledizione!”

Dato che non poteva difendersi, Lkunta cercò di schivare. Anche l’enorme orso del fuoco della distruzione si sentì in pericolo e balzò…

<em>Puff!</em>

L’enorme spada verde che stava viaggiando a velocità moderata tagliò uno degli arti dell’orso del fuoco della distruzione.

Sangue simile a fiamme schizzò fuori dalla ferita mentre la bestia demoniaca ruggiva. Quando cadde su un po’ di guerrieri di Spartax che non erano riusciti a spostarsi in tempo, gli uomini gridarono di dolore e finirono inceneriti.

<em>Boom!</em>

La spada verde era troppo potente e Krasic non poteva nemmeno tirarla indietro. L’arma impattò contro il picco alto più di cento metri e lo tagliò a metà. Enormi rocce caddero giù come se la montagna fosse sul punto di collassare. Dopo che la spada scomparì, le due metà della cima erano arrivate a dieci metri di distanza.

Un colpo così potente!

Non c’era da meravigliarsi che si chiamasse Punizione dal Cielo!

Spada Celeste!

Erano tutti scioccati. La forza di Krasic aveva superato le aspettative di molte persone! Diversi uomini pensavano che sarebbe stato un incontro alla pari, ma sembrava che Lkunta fosse impotente contro di lui. Anche se aveva un orso del fuoco della distruzione di livello 10, Lkunta non poteva tenere testa al Grande Guerriero di Zenit.

Dato che era in vantaggio, Krasic non mostrò nessuna pietà. Brandendo la Spada Celeste, inseguì l’avversario e attaccò.

Lkunta fece segno di afferrare qualcosa e due lunghe lame di fuoco apparirono nelle sue mani. Le armi dall’aura potente si scontrarono con la Spada Celeste.

Tink! Tink! Tink! Tink! Tink!

Apparirono numerose scintille ed energia di spada nel cielo e la battaglia tra i due Grandi Guerriero arrivò al culmine mentre iniziavano entrambi uno scontro ravvicinato. Uno verde e uno rosso, intento omicida ed energia da guerriero crearono una scena folle.

Lame di energia rossa volarono in ogni direzione e lasciarono marchi profondi per le montagne attorno ai due Grandi Guerrieri, come se coltelli invisibili stessero scolpendo il suolo.

Anche l’energia verde sfrecciava nell’aria. Anche se Krasic era coinvolto in uno scontro ravvicinato, stava comunque scagliando questa energia. Ogni fendente di energia era sigillato nell’aria e brillava nell’oscurità, come se fosse in attesa di essere risvegliato.

Questa scena incantò il pubblico facendolo dimenticare di ogni rumore attorno e lo entusiasmò.

“Lkunta, usa tutta la tua forza!” Alla fine Krasic sembrò diventare feroce.

Rispetto a com’era impassibile all’inizio della battaglia, mosse la spada e rilasciò un terrificante intento omicida nell’aria. L’energia di Krasic trafisse le difese delle spade di fuoco e lasciarono profonde ferite nel corpo di Lkunta.

“Ahahah! Krasic, che peccato che la tua Spada Celeste non possa uccidermi!” Mentre rideva fragorosamente, Lkunta cambiò il suo stile di combattimento e non si difese più. Si concentrò completamente sull’attacco e riuscì a lasciare una profonda ferita sulla spalla di Krasic mentre veniva trafitto da un fendente di energia.

Con il supporto della bestia demoniaca di livello 10, Lkunta poteva guarire all’istante e mantenere le sue capacità combattive.

Krasic invece non poteva trasferire le sue ferite altrove. Ogni volta le sue capacità combattive si sarebbero ridotte di un po’.

“Ahahah, Krasic, sei tu a dover usare tutta la tua forza!”

Lkunta iniziò ad attaccare in modo ancora più aggressivo. Sembrava volesse suicidarsi e usò tutte le sue tecniche. Presto, anche se era fradicio di sangue, riuscì comunque a mantenere la sua forza. Invece Krasic era rimasto ferito per sei volte.

Le sue spalle, le sue braccia e le sue gambe erano ferite, e l’energia del fuoco dell’avversario continuavano a precipitarsi nei suoi canali di energia. Krasic sentì che la sua energia da guerriero stava avendo difficoltà a scorrere nel suo corpo.

“Un ultimo attacco per vincere!”

Dopo che Krasic respinse Lkunta, arretrò per 100 metri. A mezz’aria, la Spada Celeste cominciò a tremare violentemente nella sua presa. Energia verde fluttuò fuori dalla lama e la Spada Celeste stessa cominciò a roteare come un tornado dopo che Krasic fece un gesto con la mano.

“Terzo Colpo - Perdono dal Cielo!”

L’energia verde senza forma cominciò a precipitarsi fuori dal suo corpo e perfino l’ambiente attorno iniziò a cambiare. Le nuvole e il vento stavano cambiando, e fulmini apparirono nelle nubi di energia verde. Le nuvole nel cielo iniziarono lentamente a vorticare attorno a Krasic, sembrava che la sua terza mossa fosse capace di connettersi alla natura!

Krasic strinse la Spada Celeste e disse piano: “Nessun desiderio e nessuna avidità, nessun sé e nessuna esistenza, dimenticami e salva la spada… perdona ogni colpa!!”

Con un lieve cenno della Spada Celeste, le nuvole di energia verde si mossero verso Lkunta come nebbia.

Sangue schizzò dal corpo di Lkunta non appena fu toccato dalle nubi verdi, anche se fece del suo meglio per difendersi. L’orso del fuoco della distruzione sotto i suoi piedi fu avvolto dalla foschia e iniziò a ruggire per la paura. Anche se cercò di fare del suo meglio, fu inutile. Il suo enorme corpo esplose e una pioggia fatta di sangue, carne e pezzi d’ossa cadde sul picco.

“Ah, orso del fuoco della distruzione!!” Lkunta ne fu terrorizzato.

Il terzo colpo, Perdono dal Cielo, aveva ucciso una bestia demoniaca di livello 10 e aveva portato via metà del suo potere.

Sembrava che lo scontro fosse finito ora che l’orso era morto.

Lkunta era rimasto gravemente ferito e non poteva più combattere. Lo scontro era finito! Tutti i guerrieri di Zenit iniziarono ad esultare…

In quel momento…

Whoosh!

Una spada argentata sfrecciò nel cielo come una meteora e puntò verso il pettorale destro di Krasic. Il Grande Guerriero si era indebolito molto dopo aver usato la sua tecnica suprema e non riuscì a difendersi. Tremò e sembrò sul punto di cadere da un secondo all’altro.



