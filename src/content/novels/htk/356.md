---
title: 'Capitolo 356 - Battaglia sul Picco: Uccidere tutti'
pubDate: 2024-05-25T04:41:47.919Z
tags:
    - htk
---

Prima che Krasic potesse finire la sua frase, aveva già lanciato un attacco verso il cielo. Mentre tutti erano rimasti sorpresi dalle sue parole, un fendente verde si precipitò su una nuvola nera. Con un fragore, sembrò lasciare una ferita nello spazio.

<em>Boom!</em>

Una lingua di fuoco rossa si scontrò con l’energia verde, e un’enorme onda d’urto si disperse attorno. Presto le energie cremisi e verde scomparirono.

“Ahahah, non mi aspettavo che mi avresti trovato!” Risuonò una risata fragorosa nel cielo. Fei però sentì che la voce era un po’ tremante e che era piena di intento omicida.

CI fu un altro lampo di energia dopo la risata.

La velocità di questo fendente creò una serie di scintille e fumo, e prese di mira Krais che era a mezz’aria nel cielo in silenzio.

Come se questo attacco avesse scatenato un’apocalisse, la gente ebbe la sensazione che una montagna stesse per abbattersi su di loro nonostante non fossero l’obiettivo dell'attacco. Di fronte ad una pressione così enorme, risuonarono molti crepitii di ossa, sembrava che fossero sul punto di venire schiacciati.

Questa presenza… un altro membro d’élite di classe lunare!

Tutta la gente dalla parte di Zenit rimase scioccata e Tanasha mostrò un po’ di sorpresa dallo sguardo… i nemici avevano ottenuto un altro membro d’élite di classe lunare come rinforzo?

In confronto, Zenit ora era in assoluto svantaggio! Anche se prima erano in vantaggio numerico, questo nuovo membro d’élite di classe lunare era sufficiente a ribaltare la situazione.

Fei si accigliò e mostrò un’espressione seria.

Il sovrano aveva riconosciuto l’aura di questa persona; non poteva dimenticarsela!

Questo membro d’élite di classe lunare era l’assassino misterioso che lo aveva preso di mira nell’area dell’accampamento.

Quest’uomo aveva costretto Fei a fuggire come un cane e ad usare molti punti esperienza per evocare il boss Duriel per bloccare danni per lui. Solo usando tutte le sue abilità Fei era riuscito a nascondersi nel mondo di Diablo e il suo barbaro era calato dal livello 40 al 39 dopo aver consumato un gran numero di punti esperienza. Dopo che Fei era scappato, questo assassino era stato inseguito da Krasic ed era rimasto gravemente ferito da lui nelle montagne Moro.

Visto che questo assassino aveva lasciato un sigillo spirituale nel suo corpo, Fei aveva dovuto iniziare ad allenare con diligenza il suo potere spirituale. Così era entrato nel campo di battaglia per caso, aveva compreso i sigilli dello spazio dei pugni spirituali che solo i membri d’élite di classe lunare potevano usare e aveva incontrato il Grande Guerriero Krasic.

Entrambe le tecniche che aveva usato durante il tentativo di assassinio e i sigilli spaziali lasciati nel campo di battaglia avevano permesso a Fei di memorizzare chiaramente la sua aura.

Dopotutto era la prima volta che Fei aveva dovuto affrontare un pericolo così letale nel continente Azeroth.

“Hai perso contro di me già una volta, ora sei qui per ricevere la tua condanna a morte?” Krasic sogghignò.

Senza cambiare espressione, fece un sigillo usando entrambe le mani e l’enorme spada celeste lunga circa due metri roteò rapidamente nell’aria. Il Grande Guerriero usò di nuovo Punizione dal Cielo e l’enorme lama verde lunga circa 100 metri riapparì. Attaccò e l’enorme spada si scontrò con l’energia rossa che proveniva dalle nuvole. Quando i due colpi si scontrarono, l'intero picco centrale cominciò a tremare.

“Ah! Impossibile! No! Il tuo potere… com’è diventato così forte all’improvviso?” Disse l’assassino misterioso.

Allo stesso tempo, Lkunta, Huntlaar e Costakarta sussultarono.

Chiaramente avevano percepito che questa Punizione dal Cielo era molto più forte rispetto a prima. Solo membri d’élite di classe lunare al di sopra del livello Luna Nuova potevano smantellare quell’energia rossa, e questo significava che Krasic al momento era molto più potente di loro.

Anche se erano scioccati, sapevano bene di non poter continuare a lungo questo combattimento. Dopo essersi scambiati un’occhiata e aver visto lo shock l’uno negli occhi dell’altro, rinunciarono alla loro dignità da membri d’élite di classe lunare e cominciarono ad attaccare Krasic allo stesso tempo.

“Oh cielo! Proteggete il nostro Grande Guerriero!” Gridò qualcuno.

“Proteggete il Grande Guerriero e aiutatelo a ritirarsi! Blocchiamoli! Anche a costo di morire, dobbiamo aiutare il Grande Guerriero a ritirarsi!”

“Fratelli di Zenit! Combattiamo!”

Questo improvviso cambiamento fece impazzire tutti i guerrieri stellari di Zenit. Anche se non potevano nemmeno difendersi dall’energia residua dei membri d’élite di classe lunare, i loro onori e responsabilità come cittadini di Zenit li rendeva disposti a morire al posto di Krasic. Perfino i nobili deboli e timidi si fecero coraggio e caricarono contro i nemici come pazzi.

Fei non disse nulla.

Con una pozione curativa in bocca, usò l’Abilità Turbine e sfrecciò verso i nemici come un tornado.

La situazione era caotica. Tra tutti, solo i dieci della Sacra Chiesa erano rimasti in disparte a guardare con tranquillità cosa accadeva. Sembrava che non volessero essere coinvolti.

Il principe ereditario di San Germain, Girano, mosse lievemente il bastone con un’espressione seria e ondate di elementi magici cominciarono a ruggire.

Boom!

Prima che tutti i guerrieri di Zenit potessero unirsi alla battaglia, un potere enorme apparì e respinse tutti via. Non era un potere assassino e scomparì dopo aver fatto arretrare tutti. Un momento dopo risuonò la voce di Krasic: “Guerrieri di Zenit, fatevi da parte! Ricordate l’onore e la gloria di Zenit! Il Grande Guerriero li farà rimanere qui per sempre, sul picco centrale e sotto la mia Spada Celeste!”

Questa frase era piena di grande sicurezza e onore impeccabile.

Anche se la voce di Krasic non era stata potenziata dalla sua energia e non era molto fragorosa, colpì i cuori di tutti i cittadini di Zenit. Si sentirono ribollire il sangue e provarono una grande sicurezza e orgoglio!

Fei fu animato dallo spirito eroico che Krasic stava mostrando in quel momento.

Era il lato più dominante che avesse mai visto di lui.

Pensandoci, Fei gradualmente si rese conto che Krasic era il Grande Guerriero di un impero di livello 1 nonostante fosse calmo e tenesse un basso profilo. Era un potente esperto che aveva ucciso decine di migliaia di persone e aveva creato fiumi di sangue 26 anni fa, era il Grande Guerriero di Zenit che era stato approvato dal genio Yassin ed era rimasto nella sua montagna per 26 anni, il suo onore e la sua dignità non potevano essere sfidati!

Quando il suo impero avesse avuto bisogno di lui, questo guerriero di basso profilo avrebbe mostrato la sua presenza crudele e tirannica.

Era un vero guerriero!

In confronto a krasic, Fei pensò che il suo modo di dominare fosse simile a quello di un bandito; era rozzo e privo di stile.

<em>Boom! Boom! Boom! Boom!</em>

Mentre Fei era rimasto scioccato, le sorti della battaglia si ribaltarono in un secondo. Krasic scatenò tutto il suo potere, superando ogni immaginazione. Ogni singola sua mossa era piena di potere naturale e tutti i suoi colpi potevano respingere Costakarta che era al picco delle sue condizioni. Sembrava che Krasic avesse nascosto un po’ della sua forza durante la battaglia precedente.

“Muori!” Gridò Krasic mentre menava un fendente.

Il potere terrificante squarciò lo spazio e sia Huntelaar che Lkunta furono respinti. Anche se entrambi vomitarono sangue, Lkunta ricevette molti più danni e una profonda ferita apparì sul suo collo.

Era già terrorizzato; era rimasto scioccato dal potere senza precedenti del suo nemico.

“Perché è così potente? Di questo passo nessuno di noi potrà uscirne vivo!”

Dopo che Lkunta fu colpito di nuovo, l’energia violenta di colore verde si agitò nel suo corpo. Non poteva più reprimerla e gridò all’assassino misterioso: “Fratello Amauri! Non possiamo competere con lui! Ritiriamoci!”

“Ahahahah, nessuno di voi potrà andarsene da qui oggi!” Come se fosse diventato un’altra persona, Krasic non era più calmo e composto. Con fare tirannico, inseguì spietatamente i nemici e sembrava avere intenzione di uccidere tutti e quattro i membri d’élite di classe lunare.
