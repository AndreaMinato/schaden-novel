---
title: Capitolo 357 - Battaglia sul Picco: Fine (1)
pubDate: 2024-05-25T05:41:47.919Z
tags:
    - htk
---

I quattro membri d’élite di classe lunare sfrecciarono via ed erano pronti a scappare. L’improvvisa esplosione di potere di Krasic aveva distrutto la loro sicurezza; pensavano che sarebbero stati uccisi se fossero rimasti qui ancora a lungo.

Tuttavia Krasic non diede loro la possibilità di scappare.

Dopo un altro sigillo, lampi di energia verde li inseguirono come meteore.

<em>Puff…</em>

“Ah…”


Amauri e Costakarta provarono a difendersi entrambi dall’energia di spada, ma furono respinti. Come uccelli che erano stati colpiti da una freccia, caddero dal cielo e si schiantarono a terra, sollevando nuvole di polvere.

Allo stesso tempo, la Spada Celeste scagliò due enormi rocce da 450 chili verso Lkunta e Huntelaar, che stavano scappando in un’altra direzione.

“Me**a!”

“Apriti!”

I due membri d’élite di classe lunare sentirono il pericolo imminente e impallidirono. Sapevano che Krasic stava cercando di ucciderli con questo colpo e si girarono velocemente per bloccare le rocce.

<em>Boom!</em>

Un palmo di fuoco rosso e una spada d’energia argentata si scontrarono con le rocce. Mentre risuonava un’esplosione, le due rocce si ridussero in pezzi. Come fuochi d’artificio appariscenti, i frammenti di roccia, di polvere e fiamme colorate volarono in ogni direzione.

Due energie verdi sfrecciarono tra il polverone a folle velocità a trafissero Lkunta e Huntelaar. Due fiori di sangue sbocciarono nel cielo.

“Ah!”

<em>Puff!</em>

I due membri d’élite di classe lunare caddero dal cielo come aquiloni a cui erano stati tagliati i fili.

“Ahahahahah…” Krasic rise eroicamente con la spada in mano.

Il Grande Guerriero di Zenit sembrava una divinità demoniaca!

Non era più tranquillo e composto. Invece sembrava altero e tirannico. Mentre la sua aura potente si espandeva sempre di più, i suoi lunghi capelli svolazzavano al vento. Il suo viso era nascosto dai suoi capelli e si potevano intravedere solo i suoi occhi pieni di gelo e intento assassino.

“Muori!” Gridò il Grande Guerriero di Zenit mentre alzava la Spada Celeste.

I quattro membri d’élite di classe lunare rabbrividirono come se fossero stati folgorati.

Erano rimasti tutti gravemente feriti, le loro capacità combattive erano calate drasticamente e il dolore aveva intorpidito i loro nervi, rallentando i loro tempi di reazione.

Prima che potessero reagire, Krasic era apparso di fronte a Lkunta con la fiamma d’energia verde e menò un fendente spietato verso il basso.

<em>Whoosh!</em>

Una testa volò nel cielo.

Lkunta aveva un’espressione scioccata stampata in faccia, come se fino all’ultimo non ci avesse potuto credere.

Prima di questa battaglia, pensava di essere il protagonista di una trama che avrebbe scioccato il continente. Non credeva che il suo ruolo sarebbe cambiato così drasticamente all’ultimo momento, uccidendolo!

<em>Bam!</em>

Il corpo decapitato di Lkunta cadde a terra, sollevando un po’ di polvere.

Un membro d’élite di classe lunare era morto così!

Un Grande Guerriero di un impero di livello 1 era morto!

Normalmente un esperto del genere veniva stimato da molte persone e raramente sarebbe morte prematuramente.

Ciò che era accaduto scioccò molte persone, che rimasero completamente in silenzio sul picco centrale.

Anche i guerrieri di Zenit che odiavano Lkunta non potevano credere ai loro occhi.

“Il Grande Guerriero di Spartax che ci ha messo sotto così tanta pressione è davvero morto?”

“Ah! Scappiamo! Presto!” Il grido roco e pieno di paura di Amauri ruppe il silenzio.

Aveva perso un po’ di sicurezza dopo essere stato sconfitto da Krasic nelle montagne Moro. Aveva pensato di recuperare fiducia uccidendo Krasic e completando questa operazione, ma il contrattacco improvviso lo aveva demoralizzato completamente. Dopo aver visto il suo fratello Lkunta morire di fronte a lui, aveva provato terrore e pensava che non avrebbe mai sconfitto questo Grande Guerriero di Zenit.

Il collasso mentale di Amauri fece perdere l’ultimo briciolo di speranza ad Huntelaar e a Costakarta.

“Wuuuuuuu…” risuonò una serie di ululati da Huntelaar.

Quasi nello stesso istante, risuonarono battiti di ali. Sotto la luce argentata della luna, emersero cinque ombre enormi; ognuna di esse era lunga più di quattro metri. Mentre sfrecciavano verso il picco della spada centrale, emanavano una pressione indescrivibile che aumentò via via che si avvicinavano.

“I cavalieri… I cavalieri dei grifoni dell’impero Jax! I sovrani del cielo!” Gridò qualcuno.

Sorpreso, Fei volse lo sguardo verso i nuovi arrivati.

Le bestie che caricavano dal cielo erano speciali. Avevano corpi da leoni, ma testa e ali d’aquila; la loro apertura alare era superiore a venti metri. Le loro code di lupo si agitavano mentre le loro ali riflettevano una luce bronzea.

Aprendo il becco, rilasciarono grida acute che potevano gelare il sangue e fare accelerare il battito cardiaco. Mentre si avvicinavano al picco, sollevarono forti raffiche con le ali. Soffiarono via rocce pesante e l’energia di alcuni guerrieri di Zenit sfrecciata contro di loro fu annientata ancora prima che potesse raggiungere i cavalieri dei grifoni.

Si diceva che un grifone maturo cresciuto nelle terre selvagge potesse arrivare al decimo livello proprio come l’orso di fuoco della distruzione che aveva avuto Lkunta. Tuttavia i grifoni qui oggi erano stati addomesticati dall’impero Jax. Per coordinarsi meglio con gli esseri umani, erano stati addomesticati. Di conseguenza la loro forza era diminuita; la maggior parte di loro era al settimo livello, l’equivalente di guerrieri stellari a sette stelle.

Questi grifoni erano intelligenti. Potevano percepire chiaramente il potere terrificante di Krasic e mantennero una distanza di 1000 metri dal picco centrale; non erano disposti ad avvicinarsi.

“Via!” Huntelaar balzò e sporse una mano. Come se stesse afferrando qualcosa, aumentò di quota e montò su un grifone.

Lo sguardo di Amauri si accese e usò lo stesso metodo per salire su un grifone.

Costakarta si fece da parte velocemente e fece lo stesso gesto.

Ormai i guerrieri di Zenit si erano resi conto che avevano gettato delle corde da dei grifoni e che questo aveva permesso ai guerrieri di scappare.

Al picco delle loro condizioni, i tre membri d’élite di classe lunare potevano volare a mezz’aria con facilità. Ora erano così feriti che non sarebbero riusciti a fare nemmeno un salto di mille metri e avevano dovuto contare su delle corde. Era difficile descrivere quanto fosse pessima la loro situazione.

“Chew…”

I grifoni ruggirono e le onde ultrasoniche stordirono i guerrieri di Zenit, non riuscirono minimamente ad inseguire le bestie.

I grifoni intanto continuarono a salire di quota. Anche se erano abbastanza in alto per schivare gli enormi scudi magici di San Petersburg e gli attacchi dei maghi dalle torri, iniziarono ad allontanarsi.

“Krasic! I tre imperi si vendicheranno per l’affronto di oggi!”

“Ahahah, so che anche tu sei gravemente ferito! Riposa bene! La prossima volta Zenit sarà conquistata e la tua testa sarà appesa alle porte del palazzo reale di San Petersburg!”

“Krasic! Dato che non ci hai potuto uccidere tutti qui, ciò che è successo a mio fratello Lkunta accadrà anche a te! Lo giuro sul nome di Amauri!”

Le grida e le minacce dei tre membri d’élite di classe lunare risuonarono nel cielo. Sembrava che sapessero che Krasic era rimasto ferito e che non poteva inseguirli, parevano molto più rilassati. Cos’era successo oggi era troppo vergognoso; erano in quattro, ma erano stati comunque ridotti in queste condizioni.

I grifoni salirono sempre più di quota, stavano per fuggire. Krasic non si mosse e Girano si era seduto su un’enorme roccia a bere vino servito dalle sue quattro domestiche. Sembrava che i due non volessero inseguire i nemici e gli altri guerrieri di Zenit non erano in grado di raggiungerli.

Proprio mentre i tre stavano per scappare. Accadde uno strano fenomeno…

“Dove credete di essere? È così facile entrare e uscire dalla mia San Petersburg?”

Una voce maestosa riecheggiò dal palazzo reale lontano. Un’energia indescrivibile apparì sotto forma di correnti dorate.

Mentre tutti volgevano lo sguardo verso la voce, rimasero scioccati! Non erano luci dorate, ma draghi! Ogni drago dorato era lungo dieci metri ed era maestoso. La loro aura era maestosa e raggiunsero velocemente i grifoni.

I cosiddetti sovrani del cielo erano privi di difese di fronte a questi draghi. In un solo secondo, furono fatti a pezzi e i loro resti caddero dal cielo.



