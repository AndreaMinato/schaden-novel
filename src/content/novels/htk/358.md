---
title: Capitolo 358 - Battaglia sul Picco: Fine (2)
pubDate: 2024-05-25T06:41:47.919Z
tags:
    - htk
---

Risuonarono un po’ di grida sorprese mentre un po’ di persone caddero insieme ai cadaveri dei grifoni. Alcuni riuscirono a controllare la traiettoria della caduta e i soli abbastanza forti per farlo erano membri d’élite di classe lunare come Huntelaar. Erano riusciti a scappare nell’oscurità, ma erano ancora dentro a San Petersburg.

In quel momento nessuno prestò loro attenzione, erano tutti concentrati sui draghi dorati volati fuori dal palazzo reale. Quella presenza maestosa e il loro potere terrificante scioccò tutti i guerrieri di Zenit; alcuni degli esperti più deboli furono costretti ad inginocchiarsi a terra.

Ogni guerriero di Zenit ebbe l’impulso di venerare quell’aura dominante.

Quando la maggior parte della gente si destò dallo shock, i draghi dorati si erano già trasformati in puntini di luce che si dispersero nell’aria come lucciole. Presto scomparì tutto e questo diede l’impressione che fosse stato solo un sogno. Tuttavia quell’aura dominante rimase presente.

“Quello è… Il Pugno del Drago?” Mormorò qualcuno così piano che sembrava stesse parlando nel sonno.

Fei ne fu scioccato! Si girò e si voltò in direzione di chi aveva parlato. Era il più vecchio del gruppo della Sacra Chiesa. Stava mostrando stupore e perfino un lieve senso di rispetto e paura.

Pugno del Drago!

Pugno del Drago!!

Pugno del Drago!!!

Queste parole scioccarono tutti quanti. Era ancora più sbalorditivo dei draghi dorati nel cielo.

Tutti sapevano cosa significavano quelle parole! Cosa rappresentavano!

Erano una leggenda impareggiabile! Era un miracolo e la leggenda di un signore!

L’Imperatore Yassin!

Negli ultimi 26 anni, Yassin aveva creato e padroneggiato una tecnica di combattimento appena al di sotto della classe solare, ed era stato l’orgoglio di Zenit e l’incubo di Spartax.

Ultimamente, le notizie riguardo alla malattia e alla potenziale caduta dell’imperatore Yassin si erano diffuse per la regione e il fatto che si fosse assentato durante la competizione tra i regni affiliati sembrava aver dimostrato questa diceria.

Tuttavia il Pugno del Drago aveva mostrato le zanne!

Cosa significava?

L’Imperatore Yassin non era malato come si diceva in giro?

Sembrava che nemmeno Krasic si sarebbe potuto difendere dal potere dei draghi dorati… Come poteva una persona malata e morente usare una mossa del genere?

Quasi tutti i guerrieri di Zenit volevano ruggire ed esprimere le loro emozioni.

“L’Imperatore Yassin sta bene!” Questa notizia era molto entusiasmante per la gente sul picco centrale. Se l’imperatore fosse stato bene, l’impero Zenit non sarebbe mai stato invaso.

L’Imperatore sarebbe riuscito a proteggere e a mantenere la stabilità dell’impero con i suoi pugni.

Nessuno avrebbe potuto sfidarne la maestà, proprio come nessuno poteva difendersi dal Pugno del Drago.

Tutti credevano che l’impero Spartax avrebbe ordinato subito alle sue truppe di ritirarsi non appena si fossero diffuse notizie dello stato di buona salute dell’imperatore Yassin.

“Puff…!!”

Proprio mentre tutti erano ancora incantati dalla maestosità del Pugno del Drago, ci fu un cambiamento improvviso.

Risuonò il rumore di una persona che sputava sangue e Fei si irrigidì subito dopo essersi voltato in direzione del suono. Krasic aveva iniziato a tremare e sputava sangue dalla bocca come una fontana, anche la profonda ferite inflitta da Huntelaar iniziò a sanguinare.

“Anziano!” Fei accorse e sorresse Krasic, che stava per cadere.

In quel momento il vecchio era completamente ricoperto di sangue.

Fei scoprì qualcosa di terrificante! Pareva che il sangue stesse fuoriuscendo da ogni poro del corpo di Krasic! Questo era il sintomo di una grave ferita, come se tutte le sue ossa e la sua carne fossero state schiacciate da un’enorme pressione. Fei ne fu stordito! Krasic era più ferito di quanto sembrava.

“Ah, signor Grande Guerriero!”

“Signor Krasic… è… è ferito?”

Tutti i guerrieri di Zenit gridarono e sussultarono. Nessuno si aspettava che Krasic fosse così gravemente ferito dopo che aveva ucciso Lkunta e respinto gli altri tre membri d’élite di classe lunare. Volevano tutti accorrere ad aiutarlo.

In quel momento…

<em>Woosh! Woosh! Woosh!</em>

30-40 persone saltarono di fronte a loro e li bloccarono. Indossavano tutti abiti marroni e portavano lunghe spade sulle loro schiene. Con espressioni solenni, stavano attorno a Krasic. La persona a capo del gruppo era molto giovane e non aveva un bell’aspetto, ma i suoi occhi brillanti e le sue sopracciglia taglienti lo facevano sembrare molto speciale. Pareva un po’ altero e solitario come Una Spada, ma ra molto più caloroso e amichevole.

“Signore e signori, per favore fermatevi qui.” Quest’uomo fu molto cortese, ma impedì a tutti di salire.

Anche se la gente era preoccupata per il Grande Guerriero e le sue condizioni, ubbidirono e si fecero da parte.

Era chiaro che queste persone appena apparse provenivano tutte dalla montagna del Grande Guerriero. In altre parole, probabilmente erano tutti discepoli di Krasic. Anche se non ricoprivano una posizione ufficiale, non potevano essere sottovalutate. Nella montagna del Grande Guerriero, perfino un servo non poteva essere sottovalutato.

Tutti i guerrieri circondavano Krasic e impedirono agli altri di avvicinarsi, ma non fermarono Fei. Invece sembrava che lo rispettassero e lo guardavano con ammirazione. Con grande comprensione e coordinazione, queste persone bloccarono la visuale agli altri e isolarono ogni parola di Krasic e di Fei dall’esterno.

“Ah, la vita è come un sogno… 10.000 anni sono troppo lunghi, voglio solo combattere per oggi e per domani!”

Dopo che tracannò il vino nella coppa dorata, Girano sospirò mentre abbracciava le sue quattro serve. I cinque scomparirono in seguito ad un’ondata di energia magica. Girano era il solo membro d’élite di classe lunare ancora in salute e se ne sarebbe potuto andare facilmente.

Il quarto principe Chrystal indicò Fei e chiese con risentimento: “Perché può rimanere accanto al signor Grande Guerriero?”

Nessuno gli rispose.

I guerrieri della montagna del Grande Guerriero nemmeno lo guardarono e lo ignorarono completamente, il capo del gruppo mostrò perfino un sorriso sdegnoso.

“Andiamo!” Disse la principessa Tanasha mentre guardava Krasic e Fei che erano dietro a tutti questi guerrieri della montagna del Grande Guerriero. Fece un cenno della mano e se ne andò via insieme a Ziene e ai suoi sostenitori.

“Andiamo anche noi.” Il secondo principe Dominguez e Paris si scambiarono un’occhiata e fecero lo stesso.

Le persone più osservatrici chiaramente scoprirono che alcuni esperti dei regni affiliati si erano già schierati. Alcuni partirono con Tanasha e altri se ne andarono con Dominguez e Paris.

…..

Fei stava ancora stringendo Krasic tra le braccia. L’aura del vecchio si stava indebolendo continuamente e Fei poteva percepire chiaramente come la forte vitalità da membro d’élite di classe lunare stava fuoriuscendo dal suo corpo come dell’acqua da una bottiglia sconfinata; era davvero crudele.

Fei tirò fuori una bottiglia di pozione della giovinezza dal suo inventario e la versò nella bocca di Krasic nonostante il vecchio avesse cercato di fermarlo; Krasic era troppo debole per fermarlo.

Tuttavia gli effetti non furono buoni come si aspettava Fei.

Anche se un membro d’élite di classe lunare era potente e una bottiglia di Pozione della Giovinezza non poteva curare ogni ferita, avrebbe dovuto almeno fermare le emorragie. Stranamente, sembrava che la pozione fosse inutile; l’energia vitale stava ancora fuggendo dal suo corpo molto velocemente.

“Coff… non sprecare una pozione così preziosa… Le mie ferite… nemmeno gli dei potrebbero guarirmi…” Krasic tossì mentre scuoteva la testa. “Il mio cuore… cuore…”

Fei rimase stordito dalla dichiarazione del vecchio.



