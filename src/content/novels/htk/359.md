---
title: Capitolo 359 - Battaglia sul Picco: Polvere
pubDate: 2024-05-25T07:41:47.919Z
tags:
    - htk
---

Krasic era molto speciale visto che il suo cuore era localizzato nella parte destra del suo petto, così era stato distrutto già dall’agguato di Huntelaar.

Anche se un membro d’élite di classe lunare era potente, sarebbe morto se avesse perso il suo cuore.

Poi Fei scoprì velocemente perché Krasic era riuscito a scatenare così tanto potere e sconfiggere quattro membri d’élite di classe lunare, c’erano quattro spuntoni fatti da cristalli magici verdi che erano penetrati nel profondo del corpo magro di Krasic.

“Tecnica Proibita della Resurrezione dei Canali d’Energia?”

Fei si intristì profondamente.

Era una tecnica proibita creata dall’Imperatore Yassin. Fei aveva letto informazioni al riguardo nelle note che gli aveva portato Krasic e sapeva chiaramente i requisiti e le conseguenze nell’usare una tecnica del genere.

Era un metodo autodistruttivo per stimolare i quattro canali di energia principali nel proprio corpo e avrebbe permesso di usare un’energia molto più potente del normale. Tuttavia ci sarebbero state gravissime conseguenze. Nemmeno una persona completamente illesa sarebbe sopravvissuta per più di un’ora dopo aver usato la tecnica.

“Allora è per questo che Krasic è diventato così potente e ha sconfitto quattro membri d’élite di classe lunare da solo… Ha usato l’ultimo briciolo della sua energia per usare la Tecnica Proibita della Resurrezione dei Canali d’Energia e ha sacrificato la sua vita per proteggere la dignità dell’impero. Anche se non fosse rimasto così ferito, non potrebbe vivere per più di un’ora…” Fei era commosso.

Si sentiva proprio senza speranze e impotente.

Non si era sentito così impotente da quando era entrato nel continente di Azeroth. Aveva pensato che con il mondo di Diablo sarebbe riuscito a superare ogni ostacolo. In effetti aveva risolto la maggior parte dei pericoli che aveva affrontato. Anche quando Amauri aveva cercato di assassinarlo, era riuscito a scappare. Ma stavolta…

Fei ripensò a tutte le sue tecniche e ai suoi oggetti. La pozione curativa, quella del mano, della giovinezza, la pozione Hulk, quella della morte apparente, il Portale Cittadino e la pergamena di identificazione… sembrava che non avesse nulla che potesse resuscitare qualcuno.

Si ricordava che i mercenari potevano essere resuscitati nel gioco di Diablo se fossero stati uccisi, ma Fei non l’aveva mai messo alla prova e non sapeva come attivare e usare questo sistema di resurrezione.

“Devo fare un tentativo, devo trovare il sistema di resurrezione nel mondo di Diablo. Devo… devo…” Come se fosse impazzito, iniziò a mormorare tra sé e sé mentre il sudore colava dalla sua fronte. Era troppo preoccupato e per questo si stava agitando. Stava cercando di trovare un modo per salvare Krasic e avrebbe aperto un portale per il mondo di Diablo per chiedere aiuto ad Akara e a Cain.

In quel momento, Krasic sembrò riprendersi. I suoi occhi tornarono a brillare e le sue ferite smisero di sanguinare. Si tirò su a sedere e mostrò un sorriso sul suo volto serio, come se avesse pensato a qualcosa di splendido. Guardò le stelle brillanti nel cielo notturno e mormorò: “Bere due bottiglie di vino durante un brutto periodo e incontrarsi per una partita di scacchi…”

<em>Nota traduzione: è un Poema cinese.</em>

“Anziano, le sue ferite…” Fei era preoccupato riguardo alle condizioni di Krasic e lo interruppe.

Krasic abbassò la testa e disse: “Hai letto della Tecnica Proibita della Resurrezione dei Canali d’Energia prima e sono sicuro che tu ne sappia le conseguenze.” Stava ancora sorridendo e sembrava che fosse stato sollevato da un peso enorme.

Fei annuì mentre sentiva di stare per piangere.

“Ho completato… la mia missione…” Krasic si alzò. Anche se barcollava un po’, la sua schiena era dritta. Avanzò lentamente e fece segno a Fei di seguirlo. Disse: “So che hai molte domande, ma non ho molto tempo per spiegarti tutto.”

“Potrei essere in grado di guarirti, io…” Fei era davvero ansioso. Non era più il re tirannico che sembrava avere tutto sotto il suo controllo; in quel momento sembrava un bambino impotente.

Krasic scosse la testa e rifiutò l’offerta di Fei.

Vedendolo barcollare di nuovo, Fei si avvicinò velocemente e lo sorresse. Krasic cercò di allontanarsi, ma era troppo debole per farlo. Dopo un breve momento, sospirò e disse: “Non credevo che sarei stato sorretto da qualcuno due volte durante i miei quarant’anni d vita.”

I due camminarono molto lentamente, ma il picco della spada centrale non era così vasto. Arrivarono al confine in poco tempo.

Il vento della montagna soffiava e  l’aria gelida riempì di solitudine e tristezza Fei. I lunghi capelli di Krasic svolazzarono, non era più tirannico come un momento fa. Non sembrava più un Grande Guerriero, ma un vecchio ordinario per strada. Quando il vento soffiava su di lei, Fei sentì perfino che stava tremando.

Questa scoperta lo intristì ancora di più. Era così doloroso che a Fei sembrava che stessero morendo i suoi genitori.

“Dopo stasera non ci sarà più un Grande Guerriero di Zenit.” Disse Krasic guardando l’orizzonte cupo. Non era ancora mezzanotte e doveva ancora sorgere il sole.

“Nemmeno Spartax.” Fei ripensò al duello e alle espressioni di Huntelaar, Costakarta e Amauri. Con intento omicida, indicò il cielo e disse: “Un giorno spazzerò via gli imperi Jax, Eindhoven e Spartax!”

“L’odio è molto più facile da provare in confronto alla responsabilità. Ti ricordi ancora di ciò che ti ho detto la scorsa volta, Alexander?” Chiese Krasic.

“Lo ricordo Anziano. Ha detto che sono molto simile a sua maestà l’’imperatore Yassin e che non voleva che diventassi come lui. Mi ha detto di ricordare che l’essenza del potere è proteggere i propri cari e ciò che amo…” Rispose Fei.

Krasic annuì e continuò: “Non voglio che cambi idea. Non mi importa che tu mi vendichi, ma spero che non mi vendicherai se scoprirai un’altra verità.”

“Un’altra verità?”

Krasic annuì.

Fei rifletté ed ebbe la sensazione dia ver capito qualcosa.

“Se Zenit sta davvero per collassare, spero che potrai proteggere i cittadini e aiutarli ad evitare le lame dei nemici…” Aggiunse Krasic.

“Chi osa sfidare Zenit quando l’Imperatore Yassin sta bene?” Fei pensò al potere del Pugno del Drago ed ebbe la sensazione che nessuno l’avrebbe provocato.

“Odi Yassin? Pensi che avrebbe potuto uccidere all’istante Lkunta e che così non sarei dovuto morire?” Krasic sembrò capire il significato dietro le parole di Fei e spiegò: “Questo perché ha abbastanza motivi per non farlo.”

Fei rimase in silenzio.

“Ah, Tanasha… Anche se è così talentuosa, è così malata ed è una ragazza. Che peccato che solo lei può ottenere la sua eredità… Che peccato…” Krasic pensò a qualcos’altro e sospirò di nuovo.

“La principessa è una mia buona amica. Se ha bisogno di me, la proteggerò con tutte le mie forze.” Fei aveva capito cosa intendeva dire Krasic. La principessa era una delle poche amiche che aveva in questo mondo e l’avrebbe aiutata sicuramente in caso ne avesse avuto bisogno. Tuttavia aveva capito il significato più profondo dietro le parole di Krasic e provò ancora più gratitudine.

“Da quando ti ho conosciuto, ho capito che saresti diventato un miracolo. Che peccato che non potrò vederlo io stesso quando dominerai il continente…” Krasic guardò le stelle nel cielo e disse con un tono rilassato come non mai: “Non mi sono goduto il paesaggio con tranquillità da così tanto tempo. Guarda quanto sono splendide le stelle!”

Prima che Fei potesse rispondere, lo guardò e rise: “D’ora in avanti nulla potrà legarmi e non devo niente a nessuno!”

Mentre soffiava altro vento, il corpo magro di Krasic si deteriorò. Il suo viso invecchiò con una velocità folle. Si trasformò velocemente in un vecchio pieno di rughe. Poi la sua pelle perse la sua brillantezza e si seccò… Alla fine il suo corpo cominciò a ridursi in polvere e volare via.

Come una statua di sabbia, stava scomparendo poco a poco sotto il vento freddo.

Il corpo del Grande Guerriero di Zenit si disperse per la terra che aveva protetto per 26 anni.

Le sue ceneri si sparsero sulle case, sul muro difensivo bianco, sul suolo nero, sulle grandi motnagne e per i fiumi… per l’intero impero di Zenit!

Fei rimase a guardare in silenzio. Sapeva che questo era il terrificante effetto collaterale della Tecnica Proibita della Resurrezione dei Canali d’Energia. Mentre il corpo di Krasic si dissolveva, Fei ripensò ad una frase in particolare che aveva detto: dopo stasera non ci sarà più un Grande Guerriero di Zenit.



