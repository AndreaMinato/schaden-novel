---
title: Capitolo 361 - Dichiarare Guerra
pubDate: 2024-05-25T09:41:47.920Z
tags:
    - htk
---

Rendere pubblico cos’era successo nella montagna del Grande Guerriero era come dichiarare guerra contro Jax ed Eindhoven.

Non appena Huntelaar e Costakarta avevano deciso di assassinare Krasic, avrebbero causato altre due guerre. Anche se Zenit sapeva che entrare in conflitto con altri due paesi l’avrebbe danneggiata, l’impero doveva farlo!

Questa era la legge assoluta del continente di Zenit. Fare un agguato ad un Grande Guerriero significava inimicarsi il suo impero!

Se Zenit avesse deciso di trattenersi, sarebbe diventato lo zimbello dell’intero continente!

Fei pensava che la principessa temporaneamente avrebbe cercato di tenere segreto l’incidente vista la sua intelligenza. Sembrava un’idea migliore finire la guerra con Spartax a sud prima di entrare in conflitto con Jax ed Eindhoven. Dopotutto era troppo difficile per Zenit affrontare tre imperi allo stesso tempo… Nessuno si aspettava che la situazione sarebbe arrivata fino a questo punto!

“È giunta l’era del caos?”

“Cosa stanno pensando gli ufficiali di Zenit?”

Fei sentiva di non stare più capendo la situazione.

Tuttavia le sue ipotesi si avverarono.

In meno di un’ora, calò un’atmosfera stranamente silenziosa, ma nervosa a San Petersburg.

Clip-clop, clip-clop, clip-clop!

Risuonarono le sirene alle porte di San Petersburg e diversi messaggeri si precipitarono fuori dalla capitale sotto la protezione di due decine di cavalieri con armature nere. Si stavano dirigendo verso tutte le regioni di Zenit ad annunciare che l’impero stava per dichiarare guerra contro Jax ed Eindhoven!

Stavano per scoppiare altre guerre!

I guerrieri di Zenit erano emozionati e perfino i cittadini ordinari erano un po’ eccitati e ansiosi; la morte di Krasic aveva stimolato il loro lato irremovibile.

Di fronte al pericolo, perfino un coniglio avrebbe osato affrontare un leone. Anche se l’impero di Zenit era debole in confronto ai tre imperi combinati, alla gente non mancava voglia di combattere.

Dato che Krasic era risieduto nella sua montagna negli ultimi 26 anni, tutti a Zenit avevano sentito i benefici che aveva portato. Il rispetto e l’affetto che provavano per il Grande Guerriero di Zenit si erano trasformati in rabbia, e c’erano molti guerrieri che indossavano fasce nere; un modo per porgere rispetto a Krasic. Queste persone giravano attorno al quartier generale militare e volevano che le truppe attaccassero direttamente le capitali di Eindhoven e di Jax!


La gente era frenetica.

Fei notò espressioni pericolose e accese nei volti delle persone.

Pareva che l’intero impero stesse per perdere il controllo.

Poteva essere stato pianificato fin dall’inizio. Fei sentiva un’atmosfera un po’ folle, specialmente dopo la grande coscrizione militare.

A mezzogiorno, Fei fu convocato dalla famiglia reale di Zenit.

…..

San Petersburg, regione residenziale.

Dentro l’edificio in cui era stato Lkunta di Spartax.

Le tre persone sedute nella sala principale erano in brutte condizioni e si stavano scambiando sguardi spaventati. Chi avrebbe pensato che fossero tutti potenti guerrieri dalle loro espressioni impaurite?

Questi tre guerrieri erano il generale numero uno di Eindhoven, Costakarta, lo spadaccino numero uno di Jax, Huntelaar, e il membro d’élite di classe lunare di Spartax, Amauri.

Pensavano che sarebbero potuti scappare da San Petersburg una volta saliti sui loro grifoni, ma erano stati tutti scaraventati giù da quella persona. Erano già feriti e la caduta aveva aggravato le loro condizioni. Se non fossero stati molto coscienti di dove si trovavano e non fossero individui intelligenti, sarebbero stati trovati dai guerrieri e dai soldati di Zenit.

“Chi avrebbe pensato che sarebbe stato ancora capace di attaccarci? Che le notizie del peggioramento delle sue condizioni fossero false?” Huntelaar era stato proprio spaventato dai draghi dorati che aveva visto la scorsa notte.

Al momento lo spadaccino numero uno di Jax era cosparso di sangue. Il suo braccio destro che si era rotto dopo la caduta era già guarito, ma le sue ferite non erano ancora guarite visto che non si era potuto sbarazzare della terrificante energia verde sul suo corpo.

“Se quell’uomo sta bene, allora il piano per cui abbiamo lavorato per così tanti anni è inutile.” Anche Amauri era ferito. Un’enorme ferita si estendeva dalla sua spalla fino al suo addome, e il sangue stava ancora scorrendo mentre l’energia verde era ancora visibile sulla ferita. Dopotutto anch’essa era una ferita causata dalla Spada Celeste.

“Non è così male.” Costakarta che era rimasto in silenzio per molto tempo all’improvviso parlò: “Se stesse bene, probabilmente saremmo già morti la scorsa notte. Chi può sopravvivere al Pugno del Drago usato a piena potenza? Dato che non ci ha ucciso, significa che è debole e che potrebbe morire da un secondo all’altro.”

“Esatto!” Gli sguardi di Huntelaar e Amauri si accesero dopo aver sentito queste parole.

Erano entrambi figure potenti e molto intelligenti. Normalmente erano perspicaci, ma la fama di quell’uomo era brillante come il sole e nessun genio era riuscito a confrontarsi con lui. Erano rimasti terrorizzati ed erano rimasti inquietati dal Pugno del Drago. Per questo non avevano nemmeno capito la situazione.

“Ci siamo preparati per così tanti anni e abbiamo speso moltissimi soldi e risorse. Più di 10.000 persone di più di dieci imperi hanno sacrificato la vita e abbiamo ottenuto più di 10.000 messaggi da loro dopo che si sono intrufolati nel palazzo reale di Zenit. Dopo più di 1000 operazioni e 10.000 prove, siamo sicuri che non può vivere a lungo. Ora sta per morire! Un drago senza i suoi artigli e le sue zanne non è spaventoso.
Questa operazione è fallita solo perché non ci aspettavamo che l’impero San Germain ci avrebbe tradito.” Costakarta rifletté e continuò: “Fino ad un certo punto, l’operazione non è stata un completo fallimento. Anche se non sono sicuro del perché Krasic sia diventato così potente, sono sicuro che gli è costato caro! Era già gravemente ferito prima della battaglia e anche se non morirà, non potrà riprendere le forze per quattro o cinque anni!”

“È vero.” Huntelaar mostrò di nuovo sicurezza. “Con ferite così gravi, non potrà riprendersi in poco tempo nemmeno se ricevesse l’aiuto dei sacerdoti di classe lunare della Sacra Chiesa. Dato che il rapporto tra Zenit e la Sacra Chiesta è così ostile, sono sicuro che non lo aiuteranno. Ahahah! Zenit è come un coyote che ha perso gli artigli; non è più una minaccia.”

Amauri annuì.

Costakarta sospirò lievemente.

Aveva detto tutto questo perché voleva calmare Huntelaar e Amauri e alleviare un po’ del loro stress. Dato che erano bloccati a San Petersburg e avevano perso più della metà della loro forza, se non fossero stati attenti, i soldati nemici avrebbero potuto scoprirli; se fosse successo avrebbero rischiato la vita. In momenti critici come questo, dovevano essere più calmi e pazienti.

Questa era la grande differenza tra veri generali e potenti guerrieri.

Dopo aver riflettuto un po’, Costakarta continuò: “Tuttavia dobbiamo prestare più attenzione a quel giovane che usava le spade rosse e verdi. È riuscito a resistere per più di dieci minuti mentre combatteva contro di me e sembrava un ventenne! È stato scioccante! Ha un talento simile a quell’uomo! Dobbiamo ucciderlo presto, altrimenti diventerà un enorme problema per noi in futuro!”

“Intendi il re Alexander?” Amauri annuì e disse: “Quel piccolo sovrano merita la nostra attenzione. Ha ucciso il boia numero uno di Spartax prima e ho cercato di assassinarlo dopo aver visto il suo talento. Che peccato che è scappato in tempo e la mia comparsa ha attirato Krasic!”

Sia Amauri che Costakarta avevano combattuto contro Fei prima e non osavano sottovalutare la forza di questo giovane sovrano.

Tuttavia Huntelaar non la pensava così. Questo spadaccino numero uno di Jax era molto altero e sogghignò con un’espressione arrogante: “Umpf! È solo un piccolo re di un regno affiliato. È degno della nostra attenzione? Posso ucciderlo dopo che mi riprenderò!”

Amauri e Costakarta si scambiarono un’occhiata e non dissero altro. Sapevano che era inutile provare a convincere questo spadaccino e discutere avrebbe solo causato problemi per loro visto che erano in una situazione così pericolosa.

In quel momento risuonarono rumori dentro l’edificio.

I tre uomini si tesero.

“Non preoccupatevi, è Lanji.” Costakarta ascoltò con attenzione il rumore e ne fu subito sollevato.

Presto riecheggiò una serie di passi ed entrò una giovane di bell’aspetto. Indossava un normale vestito da donna di Zenit e i suoi lunghi capelli neri erano legati da una fascia bianca con motivi a fiori. La sua pelle era scura e i suoi muscoli la facevano sembrare splendida e selvaggia.

Stava portando una scatola di cibo economica e Fei l’avrebbe riconosciuta immediatamente se fosse stato qui. Era la guardia che era stata salvata dalle lame di Fei grazie all’intervento di Costakarta.

“Padre.” La giovane salutò prima Costakarta, poi guardò gli altri due membri d’élite di classe lunare e disse: “Signori, ho portato un po’ di cibo. Potete mangiare prima.”

Il profumo del cibo delizioso riempì la stanza.

“Ci sono buone notizie?” Chiese Costakarta mentre mangiava e recuperava energie.

“È tutto chiaro. Gli ufficiali di Zenit non hanno nascosto nulla e ciò che è successo nella montagna del Grande Guerriero è diventato di dominio pubblico. C’è un’ottima notizia!” La ragazza si fermò per un secondo per poi dire: “Non molto tempo dopo che ce ne siamo andati, il Grande Guerriero Krasic è morto a causa delle sue gravi ferite!”



