---
title: Capitolo 362 - Zona di Battaglia del comandante numero uno
pubDate: 2024-05-25T10:41:47.920Z
tags:
    - htk
---

“È… morto?” Costakarta rimase così scioccato che quasi fece cadere la costoletta arrostita a terra.

“Com’è possibile? Che siano delle notizie false che Zenit ha diffuso per ingannarci?” Nemmeno Amauri ci poteva credere. Il Grande Guerriero li aveva sconfitti così facilmente la scorsa notte e sembrava improbabile che Krasic sarebbe morto subito dopo. <em>’Come ha fatto una persona morente ad usare così tanta forza la scorsa notte?’</em> Pensava.

“Quell’informazione non dovrebbe essere sbagliata. Non ho usato la nostra rete di informazioni a San Petersburg. Tutti nella capitale lo sanno e ne sono scossi. Allo stesso tempo, si sono diffuse anche notizie di come Lkunta è stato ucciso da Krasic!” Continuò Lanji mentre rifletteva con calma: “Inoltre Zenit ha dichiarato guerra contro gli imperi Jax ed Eindhoven!”

La sala piombò nel silenzio dopo che Lanji finì di parlare.

I tre membri d’élite di classe lunare stavano pensando alle conseguenze di ogni notizia.

“Ci dev’essere qualcosa sotto. Come oserebbe Zenit iniziare una guerra con tre imperi allo stesso tempo? Hanno un asso nella manica segreto di cui non siamo a conoscenza? Dato che Krasic è morto e quell’uomo è mezzo morto, chi può proteggere Zenit?” Mormorò Amauri mentre inghiottiva con cautela il cibo; stava facendo del suo meglio per non muovere i muscoli attorno all’enorme ferita al torace.

“Ti sei dimenticato dell’impero San Germain?” Costakarta scosse la testa. In quanto famoso generale, era in grado di guardare la situazione in prospettiva. “Quel bastardo di Girano ha osato attaccarci, così è ovvio che ci sia dietro l’Imperatore Blank di San Germain. Dato che hanno già tradito l’accordo tra i sette imperi, come possiamo essere sicuri che Zenit non abbia altri alleati?”

“Hai ragione. Non possiamo essere sicuri che San Germain sia l’unico impero che ci ha tradito. L’onore del nostro accordo è stato già dimenticato da alcuni bastardi spudorati!” Lo spadaccino numero uno di Jax all’improvviso sogghignò mentre continuava a divorare il suo cibo.

Costakarta e Amauri furono spaventati dalle sue parole, ma entrambi annuirono istintivamente.

Ciò che aveva detto Huntelaar in effetti era ragionevole. Quell’uomo che temevano era molto bravo ad escogitare dei piani e non avrebbe iniziato una guerra che non era pronto a fare. Anche se fosse morto, avrebbe creato numerose trappole terrificanti per distruggere i suoi nemici.

Era un incubo combattere contro una persona del genere.

Tuttavia dovevano affrontarlo. Se avessero scelto di fare un compromesso in un momento del genere, avrebbero perso i loro imperi, i loro cari e le loro identità.

“La situazione va oltre il nostro controllo.” Dopo che Costakarta finì di mangiare, si preparò ad usare la sua energia da guerriero per accelerare la sua guarigione. “Dato che ora tutti sanno cos’è successo la scorsa notte, sono sicuro che tutti gli imperatori faranno le loro decisioni. Ciò che dobbiamo fare ora è guarire velocemente e lasciare San Petersburg non appena possiamo!”

In questo piano preparato da più di dieci anni, perfino membri d’élite di classe lunare erano solo pedine nelle mani degli imperatori.

Per un momento, la morte di Lkunta aveva dato molta ansia ai tre membri d’élite di classe lunare. Sarebbero dovuti essere maestri venerati da numerosi guerrieri, ma adesso erano solo sacrifici che avrebbero dato inizio ad un’era caotica. Nessuno di loro era sicuro di poter sopravvivere per vedere il risultato del loro duro lavoro.

“Buona idea. Dobbiamo riprenderci velocemente e partire subito.” Amauri e Huntelaar si scambiarono un’occhiata e accettarono il suggerimento di Costakarta.

Una bacchetta magica blu cristallina rilasciò luci azzurre nell’edificio e nascose completamente le aure dei tre membri d’élite di classe lunare. Questa bacchetta magica di livello divino era la chiave del loro piano di fuga visto che li avrebbe aiutati a nascondersi dagli occhi dei guerrieri di Zenit.

Il posto più pericoloso era il più sicuro.

Ora si stavano nascondendo nella residenza dov’era vissuto Lkunta ed erano sicuri che nessuno si sarebbe aspettato che tornassero qui dopo che i soldati di Zenit avevano ispezionato l’edificio.

Con l’aiuto di Lanji che poteva uscire e comprare cibo, e raccogliere informazioni di nascosto, questi tre membri d’élite di classe lunare avrebbero avuto bisogno di un po’ di tempo per riprendersi. Una volta che fossero guariti a sufficienza, sarebbero riusciti a scappare usando i tunnel che avevano preparato in anticipo.

…..

La persona che aveva convocato Fei a palazzo era Tanasha e questo lo sorprese un po’.

Nel primo palazzo all’entrata, Fei vide la Dea dell’Intelligenza, Tanasha, che si stava godendo lentamente la sua colazione. Quando lo vide, lo salutò e gli fece cenno di venire a mangiare con lei.

Sotto le occhiate sorprese delle domestiche e dei servi, Fei si avvicinò al tavolo e cominciò a godersi il pasto senza esitazione.

Da quando era tornato al campo di Chambord, aveva sentito una stanchezza senza precedenti.

Per la prima volta non era entrato nel mondo di Diablo per salire di livello nonostante avesse del tempo di gioco a disposizione. Invece aveva dormito vestito e tenendo Angela tra le braccia fino al mattino. Dopodiché aveva pattugliato il campo ed era stato convocato dal palazzo reale prima che avesse l’occasione di fare colazione. Era un po’ affamato al momento in realtà.

Tanasha sorrise mentre i suoi occhi blu cristallo fissavano l’uomo che stava divorando cibo senza ritegno. Per qualche motivo, si sarebbe sempre sentita rilassata quando era con lui; come se un grosso peso sulle sue spalle fosse stato sollevato temporaneamente quando era con lui.

<em>’Se non fosse stato per la pozione viola che mi ha dato, sarei già morta ormai…’</em>

La principessa sospirò mentre ci pensava. Anche se era molto intelligente agli occhi degli altri, avrebbe anche fatto questi pensieri. <em>’Forse la morte è molto più facile ed è un’opzione migliore…’</em> mentre stava riflettendo, all’improvviso ricordò che anche la prima volta che aveva visto Fei era stata ad un tavolo da pranzo.

Dopo essersi asciugato il latte dal mento, Fei chiese a Tanasha senza nemmeno alzare lo sguardo: “Li hai trovati?”

Tanasha ovviamente sapeva a cosa si stava riferendo. Sia la pattuglia imperiale che le guardie reali avevano perlustrato l’intera capitale, incluse le torri magiche, ma non erano riusciti a trovare tracce dei tre membri d’élite di classe lunare. Erano introvabili come tre gocce d’acqua nell’oceano.

Tanasha però non era ansiosa. Sorrise: “Li troveremo prima o poi. Il quartier generale di Zenit ha escogitato un piano e farà un’altra ricerca a tappeto. Non riusciranno mai ad uscire da San Petersburg.”

Fei rise: “Sapevo che non li avreste trovati così facilmente. Lascia che me ne occupi io.”

“Puoi trovarli?” Tanasha ne fu un po’ sorpresa.

“Eh.” Fei si asciugò le labbra e si stese confortevolmente sulla sedia. Incrociò le braccia al petto senza preoccuparsi della sua immagine e cambiò argomento: “Così perché mi hai convocato così presto di mattina?”

Tanasha posò le posate sul tavolo e si alzò. Camminò verso una parete e disse: “Sai che Zenit ha dichiarato guerra contro Eindhoven e Jax, vero? Perciò, a parte la zona di battaglia a sud, il quartier generale militare ha deciso di creare altre due zone di battaglia…”

<em>Woosh!</em>

Tanasha svelò l’enorme mappa quadrata ampia dieci metri quadrati tirando via il grosso tessuto rosso che la copriva.

Fei la seguì e diede un’occhiata più da vicino.

Era una mappa di Zenit e degli imperi adiacenti.

Il territorio di Zenit sembrava un trapezio rozzo. La maggior parte del territorio orientale si affacciava all’Oceano del Tremito. Spartax era a sud e una piccola parte del confine meridionale era connessa ad Eindhoven. Ad ovest c’era Jax.

Chambord era nella parte settentrionale di Zenit. C’era un’enorme area di montagne a nord di Chambord ed erano marcate di grigio; sembrava una zona davvero desolata.

Fei lesse con attenzione questa mappa.

La confrontò con quella mappa misteriosa che aveva ottenuto dal mago a quattro stelle Evans e si rese conto che, a parte il fatto che fosse antica, era quasi uguale. Non c’erano linee di confine sulla mappa misteriosa, e questo significava che era stata creata prima della fondazione di questi imperi.

Fei si convinse ancora di più dell’autenticità della mappa misteriosa.

“Il quartier generale militare ha deciso di aprire la seconda zona di guerra qui e la terza qui…” Tanasha cerchiò un’area a sud-ovest e un’area ad ovest con un evidenziatore magico di colore rosso e disse: “Le guerre sono qui e nessuno può evitarle. Secondo il piano originale, la legione Zanna di Lupo si sarebbe dovuta dirigere a sud. Ora posso darti l’opportunità di scegliere in che zona vuoi andare.” Tanasha sorrise mentre indicava le aree che aveva cerchiato.

“Si fidano così tanto di me?” Fei sogghignò mentre si sfregava il mento. I suoi occhi si stavano spostando tra le due zone cerchiate dalla principessa.



