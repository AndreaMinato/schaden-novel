---
title: Capitolo 367 - Folle Fei (2)
pubDate: 2024-05-25T15:41:47.921Z
tags:
    - htk
---

Un secondo dopo, la spada di Huntelaar infilzò il pettorale destro dell’avversario e il pugno del suo nemico colpì il suo addome.

<em>’Questo giovane è pazzo! È disposto a venire ferito per potermi colpire!’</em> Questo fu il primo pensiero di Huntelaar.

Dopodiché questo spadaccino numero uno di Jax non riuscì più a pensare.

Che dolore!

Era troppo doloroso!

Non avrebbe mai pensato che il pugno di un guerriero stellare gli avrebbe inflitto così tanto dolore e danni. Aveva la sensazione che una tale sofferenza non sarebbe dovuta esistere in questo mondo! Come una maledizione infernale che poteva risucchiare tutta la sua forza, non riuscì nemmeno a muovere un dito mentre il dolore sovraccaricava il suo sistema nervoso.

“Puff!”

L’enorme impatto del pugno di Fei riaprì subito le ferite di Huntelaar; sangue schizzò come una fontana dalle numerose piccole lesioni.

Anche se sembrava che il suo corpo enorme simile ad una scimmia fosse indistruttibile, si piegò come un gamberetto bollito e fremette violentemente.

Poi i suoi occhi cominciarono a lacrimare incontrollabilmente.

I succhi gastrici si mischiarono al sangue nella gola mentre venivano vomitati.

Erano tutte reazioni automatiche quando si veniva colpiti all’addome.

Un pugno!

Era stato solo un pugno!

Tuttavia la forza fisica di un barbaro di livello 84 era enorme.

Anche se Huntelaar era un membro d’élite di classe lunare che era più potente della media, non poteva comunque difendersi da questo colpo.

Il suo corpo si piegò e si inginocchiò a terra mentre si copriva la pancia con dolore; era una scena che si poteva vedere in una normale zuffa da strada.

Lo spadaccino numero uno di Jax aveva perso temporaneamente ogni sua capacità combattiva.

Invece la sua spada aveva trafitto il pettorale destro di Fei.

La lama era ancora infilzata nel suo corpo e il sangue scorreva lentamente dalla ferita, macchiando il suo abito blu.

“Chi ca**o è una formica? Chi ca** è il drago?”

Come se non potesse sentire dolore, Fei afferrò i capelli di Huntelaar come un pazzo e lo trascinò dalla Spada Celeste come se fosse un sacco di patate. Sogghignò: “Che peccato che il mio cuore sia a sinistra e non a destra. Stupido idiota! Spadaccino numero uno ‘sto ca**o, membro d’élite di classe lunare di ‘sto ca**o. Vomiterai se berrai troppo e proverai dolore quando verrai colpito come tutti gli altri! Fai di nuovo il superiore eh! Uh? Fa****o!” Gridò Fei.

<em>Pia! Pia! Pia! Pia!</em>

Fei schiaffeggiò subito Huntelaar quattro volte senza trattenersi e la faccia dello spadaccino si gonfiò mentre volavano via un po’ di denti.

La testa di Huntelaar presto assomigliò a quella di un maiale e la sua bocca era così gonfia che il suo respiro era diventato rumoroso.

Fei non sarebbe stato soddisfatto nell’abbattere con un solo colpo l’avversario.

Sentiva che qualcosa stava esplodendo dentro di lui e stava bruciando.

Abbandonò ogni atteggiamento da re e da nobile.

Doveva sfogare la sua rabbia!

Doveva sfogarla usando il modo più brutale, selvaggio e diretto!!

Per un momento, rivide nella sua mente quella figura magra e dritta, ma Fei sapeva che non avrebbe mai più rivisto quella persona paterna. Sapeva che non poteva farci nulla e quella frustrazione lo faceva sentire come se scorresse lava e non sangue nelle sue vene. Aveva la sensazione che al posto del suo cuore ci fosse un vulcano pronto ad eruttare.

Tutti rimasero in silenzio mentre guardavano questo folle sovrano.

I 40 guerrieri della montagna del Grande Guerriero, le 300 guardie reali, Tanasha che era seduta nella sua vettura magica, i soldati d’élite della pattuglia imperiale, i soldati di tutte le legioni, i cittadini di Zenit che stavano ancora accerchiando l’area, e perfino Amauri e Costakarta rimasero scioccati da questa scena.

Per un momento i due membri d’élite di classe lunare si dimenticarono di aiutare Huntelaar. Non li si poteva biasimare; lo scontro si era concluso troppo velocemente! Nessuno si aspettava che il re di Chambord sarebbe riuscito a vincere usando un solo colpo.

Il loro istinto da guerrieri suggerì loro che non stavano affrontando un umano, ma un drago arrabbiato capace di distruggere il mondo!

Alcuni provarono compassione per lo spadaccino numero uno di Jax. In quel momento stava subendo un’umiliazione insopportabile. Per un membro d’élite di classe lunare, venire trascinato dal suo avversario di fronte a migliaia di nemici e a due dei suoi compagni era peggio che venire ucciso.

Tuttavia i quaranta uomini della montagna del Grande Guerriero si entusiasmarono e i loro sguardi si accesero; volevano tutti uccidere Huntelaar per vendicare Krasic e vedere il nemico umiliato in questo modo era davvero eccitante per loro.

Questo stile di combattimento semplice e barbarico di questo re aveva acceso un fuoco nei cuori di molte persone!

Il sangue ribolliva!

Le anime stavano bruciando!

<em>Puff!</em>

Sangue schizzò dalla ferita.

Come se non potesse percepire il dolore, Fei afferrò l’impugnatura della spada e la estrasse lentamente dal suo corpo.

<em>Tink!</em>

Fei la lanciò con noncuranza a terra e ignorò completamente la sua enorme ferita sanguinante.

In quel momento Fei non stava sorridendo. I suoi occhi rossi si fissarono su Amauri e Costakarta mentre rilasciava un ruggito bestiale. Poi una serie di immagini residue apparirono nell’aria mentre sfrecciava verso di loro.

Avrebbe affrontato due membri d’élite di classe lunare alla volta!

Un guerriero stellare contro due membri d’élite di classe lunare?

“È impazzito?”

I quaranta soldati della montagna del Grande Guerriero e alcune guardie reali iniziarono ad avanzare per aiutarlo; dopotutto anche se erano entrambi feriti, Amauri e Costakarta erano membri d’élite di classe lunare che potevano uccidere da soli decine di migliaia di persone.

<em>Bam! Bam! Bam! Bam!</em>

Prima che potessero reagire in tempo, risuonarono clangori.

Mentre le tre figure si stavano scontrando, potenti ondate di energia si diffusero attorno e respinsero tutti quanti.

Dopo un attimo di secondo, i tre si separarono.

Ripiombò il silenzio.

Presto la gente cominciò a sussultare mentre stava assistendo ad una scena indimenticabile.

C’era una lama nella spalla destra del re di Chambord; lo aveva tagliato così in profondità da aver quasi troncato il suo braccio destro. Nel suo fianco era apparsa una ferita profonda che lo aveva tagliato a metà orizzontalmente. Il sangue schizzava dalle due ferite come una fontana e presto macchiò il suo abito e il terreno. Da lontano pareva che molte rose stessero fiorendo.

Tuttavia, nonostante fosse gravemente ferito, la sua schiena era dritta come una lancia, proprio come Krasic.

Accanto a lui, sia Amauri che Costakarta caddero a terra come Huntelaar.

I due membri d’élite di classe lunare si stavano coprendo l’addome mentre lacrime, bava, muco e sangue colava dalle loro facce. Volevano reagire, ma il dolore rendeva difficile perfino respirare per loro.

Fei stava ansimando.

Proprio come aveva fatto prima, alzò lentamente il braccio e tirò fuori la lama fuori dalla sua spalla destra. Il sangue iniziò a schizzare e fu assalito da dolore e torpore. Tuttavia strinse i denti e si trattenne dal fare rumore; in quel momento aveva la sensazione che solo il dolore potesse alleviare le sue pene.

Abilità del Barbaro: Pelle di Ferro.

Aumentava le difese del barbaro.

Dato che i membri d’élite di classe lunare erano feriti e potevano solo usare il 50% della loro forza, Fei aveva scommesso tutto su questa abilità e sulla vitalità naturalmente forte del barbaro usando il metodo più diretto per mettere fuori combattimento i tre nemici.

Anche se i tre membri d’élite di classe lunare erano molto più forti e resistenti, l’addome era ancora una delle aree più deboli di un corpo umano. Correndo il rischio di venire tagliato a metà, Fei aveva fatto ciò che doveva per completare l’obiettivo.

Questo stile di combattimento folle aveva indebolito la sensazione di bruciore che stava sentendo Fei, facendolo sfogare un po’.

<em>Whoosh!</em>

<em>Whoosh!</em>

Usando la lama che aveva appena estratto dalla spalla, Fei tagliò i tendini e i legamenti delle braccia e delle gambe dei tre e distrusse spietatamente i sei più importanti canali di energia nei loro corpi. Dopodiché gettò la lama a terra e ansimò mentre si sedeva senza badare alla sua immagine e cominciò ad occuparsi delle sue ferite.

“Tu… uccidimi, uccidimi…!” Amauri non voleva essere umiliato come Huntelaar e gridò mentre si dimenava. Non aveva più potere; era peggio che venire uccisi agli occhi dei guerrieri.

Fei lo guardò freddamente mentre apriva la bocca e tracannava una bottiglietta di Pozione della Giovinezza.

Non li avrebbe lasciati morire facilmente.

Avrebbe fatto capire loro quanto era stata pessima la decisione di intrappolare e uccidere Krasic mostrando loro le conseguenze.

Fei era un pazzo!



