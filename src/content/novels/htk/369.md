---
title: Capitolo 369 - C’è un’altra donna!
pubDate: 2024-05-25T17:41:47.921Z
tags:
    - htk
---

Sorprendentemente, Fei non mise in difficoltà la principessa. Guardò i tre membri d’élite di classe lunare e disse: “Certo. Così sarò sicuro che soffriranno. Mi farà risparmiare tempo!”

Mentre lo diceva, posò la Spada celeste sotto il mento di Huntelaar. Huntelaar era a testa china come se fosse depresso, ma Fei gliela fece alzare.

Fei fischiò e disse a Tanasha: “Sai che tra tre giorni partirò per la la zona di guerra di Jax. Se gli ufficiali al quartier generale potranno ottenere qualche informazione da questa scimmia, mandami un messaggio; potrebbe essere utile nel campo di battaglia!”

“Naturalmente. Posso promettertelo.” Disse con sincerità Tanasha.

All’improvviso si sentì molto in debito con quest’uomo.

“Bene.” Fei diede la Spada Celeste al capo dei soldati della montagna del Grande Guerriero di nome Nesta e se ne andò mentre si stiracchiava e sbadigliava.

Dopo aver fatto un po’ di passi, si girò all’improvviso e guardò Costakarta. Dopo che notò i suoi capelli bianchi, ripensò a ciò che aveva detto questo vecchio generale nel picco centrale e per qualche motivo il suo cuore duro si riaddolcì. Disse all’improvviso: “Quest’uomo è vecchio. Provate a farlo soffrire di meno.”

“Ci proverò.” Tanasha annuì.

Fei fece un cenno e se ne andò senza dire altro.

Teoricamente si sarebbe dovuto rilassare. Aveva catturato i tre colpevoli e aveva sfogato la sua rabbia con quella battaglia diretta e barbarica. Per qualche motivo non si sentiva affatto bene.

Cos’era riuscito a fare? Il vecchio della montagna del Grande Guerriero era scomparso per sempre. Non sarebbe più tornato da Fei per dirgli che stava facendo un errore mentre si allenava e che avrebbe dovuto leggere un altro libro…

I quaranta uomini della montagna del Grande Guerriero seguirono silenziosamente Fei.

Anche se stavano camminando lentamente, agli occhi della gente sembravano numerosi quanto una truppa.

Al passaggio del sovrano di Chambord, tutti i soldati e i cittadini di Zenit gli fecero strada velocemente. La gente tremava per l’entusiasmo quando il re di Chambord si avvicinava, sembrava che volessero dire qualcosa, ma non sapevano cosa. All’improvviso iniziarono a risuonare applausi tonanti.

La gente di Zenit adorava gli eroi.

Gli eroi che avevano posizioni elevate e venivano promossi dagli ufficiali di Zenit erano irraggiungibili, i cittadini ordinari e i soldati non li avrebbero mai visti. Il re di fronte a loro però era pieno di energia e la sua rabbia di prima aveva dimostrato la sua forza di carattere; li aveva colpiti.

Il re di Chambord era un vero eroe per loro.

Prima di oggi, molti avevano sentito parlare di cos’era successo nella montagna del Grande Guerriero e avevano saputo che questo esperto numero uno tra tutti i regni affiliati aveva affrontato un membro d’élite di classe lunare. Era stato un “compagno” del Grande Guerriero mentre aveva guadagnato tempo per Krasic, permettendogli di sconfiggere gli spregevoli cospiratori, e ora aveva sconfitto e catturato i nemici che non erano stati uccisi la scorsa notte.

<em>’Non c’è da meravigliarsi che il Grande Guerriero gli abbia passato il comando. C’è un candidato migliore e più affidabile?’</em> Pensava la gente.

Gli applausi non si fermarono finché Fei e i suoi uomini non scomparirono dalla loro vista.

“È solo da un universo sconosciuto. Ha viaggiato attraverso il mondo degli dei, dei demoni e degli umani, e camminerà nell’eternità…”

Da una parte della strada c’erano due persone che indossavano lunghi mantelli neri. Quando Fei e i suoi uomini scomparirono, la persona più alta recitò all’improvviso l’oracolo registrato nella bibbia immortale della Sacra Chiesa. Poi si girò e guardò il suo compagno più basso e disse: “Cosa ne pensi?”

“La sua forza è aumentata di molto dalla scorsa volta in cui l’abbiamo incontrato. Se non sbaglio, è al picco dello stadio stellare. Se è abbastanza fortunato, tra poco diventerà un membro d’élite di classe lunare.” Rispose l’altro.

Questa persona più bassa indossava un mantello nero e la maggior parte del suo volto era coperto da un velo. Tuttavia la barba argentata e la pelle secca attorno alla sua bocca suggeriva che fosse sulla cinquantina. Il suo corpo tremava lievemente mentre parlava, come se stesse sopportando molto dolore, ma il tono della sua voce era calmo e convincente.

Al momento la situazione nella capitale di Zenit era intensa. Quando queste due persone misteriose erano apparse nella strada principale, attirarono l’attenzione dei soldati di pattuglia. Se i loro mantelli non avessero avuto il simbolo della croce rossa della Sacra Chiesa e non emanassero aure di potere sacro che non poteva essere falsificato, sarebbero stati catturati e questionati immediatamente dai soldati.

“La sua forza è aumentata molto, ma non è ancora abbastanza forte da battere un membro d’élite di classe lunare. Non credo che sia così tanto forte e allo stesso tempo abbia ottenuto potere dei nonmorti. Sei ancora convinto?” L’uomo più alto cercava di dissuadere quello più basso.

“Sua altezza. Dio ha detto che i diavoli sono astuti e difficili da affrontare, e spesso fanno cose fuori dal comune e irragionevoli. Ora siamo sicuri che il sovrano di Chambord sia un uomo pazzo che oserebbe fare di tutto quando è arrabbiato. Com’è successo oggi, qualcun altro avrebbe osato affrontare tre membri d’élite di classe lunare in quel modo?” L’uomo più basso stava ancora tremando, ma sembrava entusiasta: “È simile a quel mago dei nonmorti sotto questo aspetto e c’è ancora motivo di credere che sia lui.”

“Ma maestro, devi sapere che Alexander forse è un Prediletto di Dio visto che ha potere sacro dorato. Come può una persona avere sia il potere sacro che quello dei nonomorti? Ci sono anche abbastanza prove che suggeriscono che sia stato lui visto che era nel campo di Chambord quando è avvenuto l’assassinio. Le nostre spie ce lo hanno riferito.” Disse la persona più alta. All’improvviso esitò e chiese: “Maestro, sei prevenuto nei confronti di Alexander?”

“Prevenuto?” L’uomo più basso diventò silenzioso. Dopo un po’ disse: “Forse… è solo che non mi piace quest’uomo. Ciò che hai detto è tutto valido ed è per questo che non ho ordinato ai cavalieri della giustizia della Sacra Chiesa di arrestarlo.”

“Per me è completamente l’opposto. Per qualche motivo mi piace molto. Mi rivedo in lui.”

“Questo perché sua altezza è un genio tra i geni. In quanto talento, non ti senti solo per la maggior parte del tempo?”

Mentre discutevano piano tra di loro, lasciarono la strada.

Non lontano da loro, c’era una ragazza dalla pelle scura con le lacrime agli occhi; stava facendo del suo meglio per non mostrare la sua tristezza. Tuttavia, quando il vento freddo soffiò sul mantello della persona più bassa tra i due uomini, vide un paio di scarpe pulite fatte di paglia.

La ragazza non prestò troppa attenzione ai due, si stava concentrando su un’altra direzione.

Lì, Costakarta, Amauri e Huntelaar erano stati imprigionati in tre carri con delle gabbie fatte di puro acciaio e stavano procedendo verso la prigione del quartier generale militare, scortati dalle guardie reali.

Anche se il giovane diabolico se n’era già andato, Lanji non osò comunque intervenire.

Per la prima volta, si odiava per essere stata così interessata alle questioni militari e per non essersi concentrata abbastanza sulla sua coltivazione. Il suo cervello intelligente e le sue conoscenze erano inutili in questa situazione; non poteva fare nulla per salvare suo padre.

…..

Dopo che vide i tre membri d’élite di classe lunare, Tanasha ebbe la sensazione che il sovrano di Chambord fossero un dono degli dei a Zenit.

Ora che i tre erano stati catturati, forse avrebbero potuto apprendere molto riguardo ai tre imperi e sfruttare queste informazioni in guerra. Questi tre erano molto più preziosi da vivi che da morti.

Dopo aver sistemato tutto ed essere tornata sulla carrozza magica, vide dei resti sotto un enorme pezzo di roccia.

“Del cibo avanzato… e una scatola rotta.” Ziene portò questi oggetti a Tanasha.

“Questi tre avevano un’aiutante… eh, una femmina di circa 20 anni. Dev’essere vicina! Comunicate il mio ordine, continuate a cercare e monitorate le quattro porte. Se c’è una donna sulla ventina che cerca di lasciare la capitale, interrogatela con attenzione! Se qualcuna osa resistere, catturatela viva!”

Tanasha valutò subito la situazione e passò una serie di ordini, mostrando il lato calcolatore e deciso della Dea dell’Intelligenza di Zenit.

Le guardie attorno a lei si inchinarono e risposero: “Sì, sua altezza.”



