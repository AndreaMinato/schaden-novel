---
title: Capitolo 370 - Un’altra spedizione
pubDate: 2024-05-25T18:41:47.922Z
tags:
    - htk
---

Lanji percepì subito il pericolo.

Vide la principessa di Zenit dire qualcosa alle guardie, che diventarono subito caute. Il suo istinto le suggerì che i suoi nemici avevano scoperto della sua esistenza e stavano cercando di intrappolarla.

“Che donna pericolosa. Non c’è da meravigliarsi che sia conosciuta come la Dea dell’Intelligenza.”

Lanji si ritirò silenziosamente ed evitò ogni possibile attenzione mentre si mescolava ai passanti per strada. Prima di scomparire come un pesce nell’oceano, la ragazza si girò e guardò suo padre che ora era imprigionato dentro il carro.

“Padre, aspettami! Ti salverò e la farò pagare a quel diavolo!”

…..

Dopo che Fei tornò nel campo di Chambord, sentì un senso di fatica senza precedenti.

Era fatica dello spirito, non fisica. Perciò, dopo aver camminato per il campo, si diresse direttamente nella tenda centrale e si stese a letto senza parlare a nessuno. Non appena la sua testa toccò il cuscino, si addormentò.

I soldati e i guerrieri di Chambord percepirono lo strano umore del loro sovrano e nessuno di loro si avvicinò a parlargli.

In realtà, pochi minuti fa, la principessa decaduta Vittoria che si era proclamata capo economista di Chambord si era precipitata da Fei con un registro. Dopo aver percepito l’umore di Fei, sporse la lingua e corse via velocemente come se lei fosse un topo e Fei fosse il gatto, era stata colta dal panico così tanto da ribaltare un po’ di sedie lungo la strada.

Victoria non sapeva perché Fei l’aveva spaventata così tanto. Non appena aveva visto la sua espressione seria, avrebbe tremato incontrollabilmente e quasi non si era retta in piedi.

Dopo circa quattro ore, Fei percepì un profumo familiare e dolce nei suoi sogni. Quando aprì gli occhi, vide Angela seduta accanto al letto che lo guardava tenendosi il mento con le mani.

La splendida ragazza lo stava guardando con un’espressione preoccupata. La luce del sole dorata illuminava il suo volto attraverso il riflesso sul soffitto e cambiava ogni volta che lei batteva le ciglia. Fei ebbe la sensazione che qualsiasi movimento fatto da questa ragazza lo attirasse.

Sorrise istintivamente.

Quando la vide, sentì subito il suo umore migliorare, come se tutta la sua energia negativa fosse sparita. Pareva che il vento avesse soffiato via le nuvole oscure e la luce del sole avesse sciolto la neve, era migliorato tutto.

“Ah, Alexander, sei sveglio? Uh? Sorridi? Ahah.” Angela mostrò un sorriso giocoso quando lo vide alzarsi.

Fei si tirò su a sedere e tenne stretto le mani fredde della sua fidanzata.

Si ricordò di cosa gli aveva detto Tanasha, di come questa ragazza aveva partecipato ad ogni festa a San Petersburg per lui. Quando era tornata brilla un po’ di volte, Fei si era preoccupato che fosse diventata dipendente da quelle finte feste di nobili, ma a quanto pareva si era sbagliato di grosso.

Dato che ad Angela piaceva la tranquillità, era naturale che non le piacessero le feste rumorose.

<em>’Deve aver sopportato molto in questi giorni per me.’</em> Pensò Fei.

All’improvviso ebbe la sensazione di dover dare una risposta a questa ragazza che lo amava così tanto.

“Angela… Sposiamoci.” Non appena lo disse, esitò un po’.

Ovviamente non era un buon momento. Doveva guidare la legione Zanna di Lupo nella zona di guerra di Jax tra tre giorni e avrebbe partecipato ad un conflitto pieno di sangue e lacrime. Fei era sicuro di poter tornare sano e salvo, ma come poteva l’impero di Zenit uscirne illeso? Se fosse stato conquistato, cosa sarebbe successo a Chambord?

Angela mostrò un sorriso gioioso, come se avesse aspettato da un’eternità questo momento.

Tuttavia sembrò che le fosse venuto in mente qualcosa e sorrise un po’ di meno.

Abbassò la testa per un po’, ma presto rialzò lo sguardo.

“Alexander, so che stai per partire e non c’è abbastanza tempo per preparare il nostro… il nostro matrimonio. Sono davvero contenta che tu me l’abbia detto… Sono davvero contenta. Ma sto facendo del mio meglio per non diventare un peso per te. Anche se voglio davvero diventare la tua regina, so che non è il momento migliore. Alexander, non sono intelligente come Tanasha, non sono bella come Paris e non sono forte come Elena che può proteggerti in ogni momento… Ma sarò sempre qui ad accompagnarti. Non importa se sei lo sciocco Alexander di prima o il re ammirato da molti, sarò sempre qui con te…” Disse con un sorriso brillante Angela.

Forse era la prima volta che si era espressa in questo modo, così la sua voce si abbassò sempre di più, il suo visino adorabile adesso sembrava rosso come una mela.

Fei non disse nulla, la tenne solo tra le braccia.

In quel momento si sentì davvero fortunato.

Si ripromise di proteggere tutti i suoi cari; non voleva che qualcun altro facesse la fine di Krasic!

Il tempo passò velocemente.

Tre giorni dopo.

Risuonarono rumori di zoccoli nel cielo e nuvole di polvere si sollevavano nell’aria. Innumerevoli bandiere rettangolari svolazzavano nell’aria e coprivano la luce del sole, le spade e le lance erano tutte sollevate nell’aria e sembravano una foresta di armi.

Sotto le istruzioni del comandante numero uno della zona di guerra di Jax e comandante della legione Zanna di Lupo Alexander, le truppe sarebbero partite dopo il sacrificio per gli dei di una mucca bianca sull’altare, dove Fei giurò di tornare vittorioso a Zenit.

La prima brigata di cavalieri era giù partita 12 ore fa con Shevchenko come comandante, Cech come vice e sei esperti di regni affiliati comandanti di unità come Pierce, Drogba, i guerrieri del fuoco e del vento.

Negli ultimi giorni, la situazione era cambiata molto.

Primo, Jax ed Eindhoven avevano dichiarato guerra contro Zenit.

Poi San Germain si era alleato con Zenit. Il principe ereditario Girano e il generale numero uno Pastori avevano condotto ciascuno 50.000 soldati per mandare rinforzi alla zona di guerra di Spartax e di Eindhoven.

Dalle informazioni che aveva ottenuto Zenit, Jax aveva già posto 100.000 soldati al confine e avevano già iniziato ad attaccare. Il centro più importante nella regione nord-ovest di Zenit, la città delle Due Bandiere, era sotto assedio e forse i soldati di Jax presto sarebbero entrati nelle regioni chiave di Zenit.

La prima missione della legione Zanna di Lupo era di resistere all’assedio e assicurarsi che la regione nord-ovest di Zenit non cadesse nelle mani dei nemici. Inoltre avrebbero dovuto contrattaccare invadendo l’impero di Jax non appena ne avessero avuto l’occasione.

Bisognava ammettere che era una missione difficile, poteva essere definita una missione impossibile.

Jax era stato l’impero più dominante negli ultimi dieci anni. I loro soldati avevano ricevuto l’addestramento migliore e avevano la legione dei grifoni, conosciuta come la sovrana del cielo. Questa legione era molto veloce a spostarsi ed era difficile difendersi contro di loro visto che potevano apparire in ogni momento. Anche se le dieci legioni principali di Zenit avevano molta esperienza di combattimento, la legione della Tempesta ad esempio era stata sconfitta spesso da Jax.

La legione Zanna di Lupo era stata formata solo di recente e la maggior parte dei soldati erano senza esperienza perché provenivano dai regni affiliati. Non avevano mai partecipato a grandi guerre e mancavano di buona coordinazione. Agli occhi di molti, era di pessima qualità e mandarle a Jax non sarebbe stato diverso da un suicidio.

“Sta attento. Prova a prolungare la guerra e non affrontarli direttamente; prova a risparmiare energie. Se potrai prolungare la guerra fino a tre-quattro mesi, la si potrebbe considerare una vittoria.”

Questo fu l’avvertimento di Tanasha a Fei prima che lui partisse.

Allo stesso tempo, gli diede quattro piccole scatole magiche. Gli disse che avrebbe potuto aprirle una volta che fosse stato in difficoltà.

“Eheh… Torna vivo. In realtà il quartier generale non pensa nemmeno che tu possa vincere contro Jax. Se potrai causare loro abbastanza guai e non si uniranno a Spartax e ad Eindhoven, la considererebbero una vittoria! Se incontrerai dei guai interni, assicurati di riferirmelo e me ne occuperò io per te!”

Questo fu l’avvertimento di Paris invece.

Era simile a ciò che aveva detto Tanasha e anche lei passò quattro scatole magiche. Se Fei non avesse saputo che queste due donne famose si odiavano e non avrebbero mai cooperato, sarebbe giunto alla conclusione che lo stavano prendendo in giro.



