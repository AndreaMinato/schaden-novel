---
title: Capitolo 371 - Chambord è qui
pubDate: 2024-05-25T19:41:47.922Z
tags:
    - htk
---

In un deserto sconfinato.

Un po’ di avvoltoi stavano divorando un cadavere putrefatto.

Presto fu fatto a pezzi e il suo sangue nerastro scivolò lungo i loro becchi affilati. Mentre venivano rivelati gli organi interni del cadavere, cominciò a diffondersi un odore disgustoso.

All’improvviso un avvoltoio che si stava godendo il suo paso alzò gli occhi.

Mostrò un’espressione confusa come se avesse sentito qualcosa.

<em>Whoosh!</em>

Una freccia volò nell’aria come un fulmine.

Il dardo trapassò spietatamente la testa dell’avvoltoio e inchiodò a terra il suo corpo. Tuttavia l’avvoltoio non morì subito. Gridò di dolore e i suoi compagni volarono tutti via spaventati.

Avevano percepito tutti il pericolo in avvicinamento.

Tuttavia…

<em>Whoosh!

Whoosh!

Whoosh!</em>

Risuonarono vibrazioni e diverse frecce volarono da dietro le colline. I dardi tracciarono diverse linee argentate nell’aria e abbatterono gli avvoltoi che stavano cercando di scappare.

Poi riecheggiò il rumore di zoccoli.

Due cavalieri scattarono da dietro le colline; indossavano armature nere e maschere da diavolo, ognuno aveva un arco in mano.

Le loro cavalcature erano alte più di tre metri e sembravano cavalli con nuvole di fiamme sugli zoccoli, erano Bestie Ruggenti del Fuoco di quarto livello.

Anche se queste due cavalcature erano grosse, gli uomini su di loro erano muscolosi e grossi, così non sembrava strano. In realtà da lontano era una combinazione feroce.

Uno dei cavalieri aveva lunghi capelli biondi. Quando si tolse la maschera da diavolo, rivelò una faccia quadrata con sopracciglia spesse dall’aspetto retto e coraggioso. Balzò giù dalla cavalcatura con noncuranza, sembrava che fosse abituato a vedere questo tipo di cadaveri e a sentire il loro fetore. Dopo aver osservato la scena per un po’, tirò fuori la spada, scavò una fossa e lo seppellì.

Fu molto veloce, come se avesse seppellito molti cadaveri in questo modo.

L’uomo rimontò sulla sua cavalcatura e disse con rabbia al suo compagno: “Ho controllato tutto John. Indossava un abito nello stile di Zenit e doveva avere sui 50 anni. È stato ucciso da una freccia, era ancora su di lui. È la freccia piuma di sangue che ai cavalieri di Jax piace usare.”

“Me**a! Questi bastardi di Jax! Non mostrano pietà nemmeno ai civili di Zenit! Ultimamente abbiamo visto più di cento cadaveri così!” Il cavaliere di nome John imprecò con rabbia quando sentì questa valutazione; era magro, bianco e non aveva la barba.

“Siamo già vicini al confine. La città più importante di questa regione, Due Bandiere, è a meno di 50 chilometri di distanza. La situazione dev’essere proprio pessima se i soldati di Jax osano invadere il territorio di Zenit e uccidere i nostri civili! Dobbiamo riferirlo al signor Shevchenko e al signor Cech! Sospetto che i ricognitori e i cavalieri di Jax abbiano già superato le difese della città delle Due Bandiere e ha ottenuto il controllo dell’area! Dobbiamo stare attenti!”

“Uh! Quando sua maestà il re Alexander arriverà qui, picchieremo a sangue questi bastardi!” Disse John Terry. “Andiamo a fare rapporto al comandante dell’unità prima!”

“Aspetta, sento qualcosa…” Il cavaliere biondo fece un segnale al suo compagno e ascoltò con attenzione.

“Non c’è bisogno… sono i bastardi di Jax… sono qui…” John Terry indossò la maschera da diavolo e indicò i venti cavalieri pienamente armati di Jax dall’altro lato della collina.

Questi cavalieri non portavano bandiere, ma i loro abiti marroni e le loro armature rivelarono le loro identità.

La maggior parte dei territori di Jax erano desertici e le loro cavalcature erano un tipo di bestia demoniaca di livello due che si chiamava tigre della sabbia; erano conosciute come le barche nel deserto. Queste bestie demoniache assomigliavano a cavalli da guerra, ma erano più grossi e i loro zoccoli più ampi permettevano loro di viaggiare velocemente sulla sabbia. Inoltre erano forzuti e potevano usare incantesimi di basso livello come Spuntoni e Trappole di Sabbia.

“Uno… due… sei… dieci… uh, un totale di ventidue nemici. John, cosa dici?” Il cavaliere biondo si leccò le labbra e strinse il suo arco; era entusiasta.

“Ci hanno scoperto? Stanno cercando di circondarci?” Nonostante lo svantaggio numerico, John Terry era eccitato. Dopo aver fatto un gesto al cavaliere biondo di nome Ruiz Smith, diede un calcetto alla pancia della sua bestia Ruggente del Fuoco e sfrecciò verso i ventidue cavalieri di Jax coordinandosi alla perfezione con la sua cavalcatura.

“Andiamo! Diamo una lezione a questi bastardi!” Luci brillarono negli occhi di John Terry e Ruiz Smith.

Erano entusiasti perché sapevano cosa rappresentava questo scontro.

Questo era il primo conflitto a cui avrebbero partecipato i Cavalieri dello Zodiaco di Chambord. Dopo aver pensato all’autorità che il loro re aveva mostrato in passato, questi due cavalieri non si sarebbero ritirati; volevano comunicare ai loro nemici che Chambord era qui!

<em>Whoosh!

Whoosh! Whoosh!

Whoosh! Whoosh! Whoosh!</em>

Ruiz Smith e John Terry incoccarono gli archi e tirarono frecce allo stesso tempo.

Mentre le corde vibravano, le frecce piovvero come una tempesta. Le piume dei dardi tracciarono linee bianche nell’aria. Il raggio di queste frecce era più ampio di quelle ordinarie e questo colse di sorpresa i cavalieri di Jax. Risuonarono diversi lamenti e sei cavalieri di Jax furono colpiti e uccisi.

“Me**a! Carica! Ce ne sono solo due!”

“Maledetti! Uccideteli! Spellate vivi quei due sporchi cavalieri di Zenit!”

“Vi ridurrò in poltiglia!”

La morte dei loro compagni non spaventò questi nemici. Invece divennero più feroci.

Mentre abbassavano il loro centro di gravità e si chinavano sulle tigri della sabbia per evitare gli attacchi, aumentarono la loro velocità. Le tigri della sabbia ben addestrate ruggirono e scattarono rapidamente in avanti; sollevarono più di una decina di scie di polvere e mostrarono il loro lato feroce.

La distanza tra di loro stava diminuendo.

Le frecce avrebbero perso la loro efficacia entro 20 metri.

I cavalieri di Jax mostrarono crudeli sorrisi.
I dardi dei loro nemici avevano ucciso sei di loro, ma erano ancora in vantaggio numerico.

<em>’Anche se le vostre tecniche di tiro con l’arco sono buone, le nostre lame faranno a pezzi le vostre armature deboli e i vostri muscoli… Li annegheremo nel loro stesso sangue!’</em> Pensarono.

Negli ultimi giorni, avevano attraversato la regione e ucciso tutti gli abitanti di Zenit che non erano potuti entrare in tempo nella città delle Due Bandiere, solo per divertirsi.

La sensazione di come le loro lame tagliavano arti e organi, le urla e le grida delle loro vittime…

Questi cavalieri erano sadici e non vedevano l’ora di uccidere questi due.

Mentre sfrecciavano in avanti, ai soldati di Jax ribollì il sangue. Avevano già visto cosa stavano indossando le loro prede e le maschere da diavoli che portavano non li spaventavano.

Tuttavia…

<em>Wooooo!</em>

Risuonò uno strano rumore mentre quattro ombre apparivano nella loro vista periferica. Come quattro piccoli tornado, queste quattro ombre volarono verso di loro a due metri d’altezza.

Ai quattro cavalieri di Jax si gelò il sangue.

“Ah…”

“Asce da lancio…”

Le urla risuonarono solo per un secondo per poi fermarsi bruscamente come se fossero stati presi alla gola.

Poi riecheggiarono quattro crepitii.

Sangue ed arti tagliati volarono nell’aria. Questi quattro soldati e le loro cavalcature erano stati colpiti da asce da lancio delle dimensioni di scudi; anche se due di loro reagirono velocemente e si difesero con le loro spade, fu inutile. Usando la forza bruta, le quattro asce da lancio ridussero i cavalieri e le tigri della sabbia in sedici pezzi.

Che potere!

Terrificanti cavalieri di Zenit!

I cavalieri di Jax erano impotenti. La minaccia della morte si stava avvicinando mentre dieci dei loro compagni venivano uccisi prima ancora di avvicinarsi ai nemici. Questo drastico cambiamento inquietò gli ultimi dodici rimasti.

Tuttavia era troppo tardi.

Ciò che accadde li abbatté.

I due ricognitori di Zenit risero come pazzi e brandirono ciascuno due asce corte. Anche se sembravano armi dall’aspetto ordinario, erano così taglienti da poter fendere facilmente il metallo. Anche se i cavalieri di Jax stavano usando lame di massimo livello forgiate per oltre cento volte, il loro equipaggiamento fu trapassato facilmente.

Che asce di ottima qualità!

Che tecniche!

Le asce corte che pesavano più di 500 chili sembravano pagliuzze nelle mani di questi due cavalieri di Zenit che lasciavano immagini residue nell’aria.

Dopo lampi e sangue, rimasero solo quattro cavalieri di Jav.

Non era stato… nemmeno un combattimento ravvicinato.



