---
title: Capitolo 372 - Saluto dai Cavalieri dello Zodiaco
pubDate: 2024-05-25T20:41:47.922Z
tags:
    - htk
---

I quattro cavalieri di Jax ebbero la sensazione che questi due diavoli potessero uccidere anche 200 di loro.

Le loro tigri della sabbia che dominavano il deserto furono inutili. Quando usarono gli Spuntoni e le Trappole di Sabbia, l’energia magica collassò come se avesse incontrato un enorme ostacolo.

Dopo che i cavalieri di Jax guardarono meglio le fiamme attorno agli zoccoli dei cavalli, le loro scaglie e i denti affilati nelle loro bocche, si resero conto che le cavalcature nemiche non erano normali, erano Bestie Demoniache speciali. Le aure di bestie demoniache di livello superiore potevano distruggere silenziosamente gli incantesimi delle tigri della sabbia.

Non potevano competere contro il nemico in termini di tecniche di tiro con l’arco, di armi, di forza e di cavalcature.

“Chi sono questi due? Guardie reali di Zenit?”

Dopo che si resero conto di aver incontrato ricognitori d’élite, i quattro cavalieri di Jax provarono rimpianto per non aver guardato l’oroscopo oggi.

Non osarono più rimanere e iniziarono la loro seconda carica; diedero dei calci per spronare le tigri della sabbia e cercarono di scappare.

Ognuno fuggì in direzioni diverse visto che avevano capito le intenzioni l’uno dell’altro. Dovevano tornare e passare il messaggio: “I rinforzi di Zenit sono qui! Sono qui ora! Sono terrificanti!”

Anche se le tigri della sabbia erano veloci, non erano più veloci delle frecce.

John Terry e Ruiz Smith non diedero l'opportunità di scappare ai nemici. Tirarono entrambi una freccia e uccisero due cavalieri. Fecero cadere a terra gli altri due e poi li legarono alle loro cavalcature.

Dopo aver finito la battaglia, John Terry e Ruiz Smith tolsero tutto il loro equipaggiamento, li decapitarono tutti e radunarono le loro teste insieme. Poi infilzarono una lancia nel terreno, ci impalarono la testa del capogruppo e presero un mantello nero per porlo sotto.

Come una bandiera della morte, il mantello svolazzava mostrando le parole:

“Saluti dai Cavalieri dello Zodiaco.”

Dopodiché John Terry e Ruiz Smith mantennero la taccagneria insegnata loro dal re.

Raccolsero tutti gli oggetti dei loro nemici, incluse le lame rotte e le armature squarciate. Presero anche le quattordici tigri della sabbia ancora vive. Le bestie demoniache ben addestrate all’inizio reagirono con ferocia, ma non osarono più resistere dopo un ruggito delle due bestie Ruggenti del Fuoco.

…..

Calò la notte.

Era incredibilmente freddo nel deserto d’inverno; l’acqua si sarebbe gelata all’istante fuori.

Era impossibile viaggiare con questo tempo e la prima brigata della legione Zanna di Lupo si era dovuta accampare accanto ad una collina per evitare il forte vento. Visto che era la prima a fare strada, aveva già viaggiato per più di 800 chilometri e ora gliene mancavano solo cento prima di arrivare alla città delle Due Bandiere.

Erano già molto veloci.

Se tutto fosse filato liscio, sarebbero potuti entrare nella città delle Due Bandiere all’alba del giorno dopo.

Dall’alto il campo sembrava una tartaruga. C’era un accampamento interno a forma ovale e sei rami che assomigliavano alle quattro gambe, alla testa e alla coda di una tartaruga. Ogni tipo di movimento fuori sarebbe stato individuato all’istante.

Dentro il campo c’erano molte tende nuove di zecca che avrebbero tenuto al caldo i soldati. Inoltre c’erano molti guerrieri di pattuglia che indossavano giacche pesanti.

Erano gli oggetti che Fei aveva chiesto al quartier generale militare dopo aver considerato il clima della zona di guerra di Jax e aver ascoltato il consiglio del vecchio Aryang. Forse per via di come Fei aveva sconfitto i tre membri d’élite di classe lunare, forse per il duro lavoro di Angela o per via del fatto che Chambord era già una forza monumentale nell’impero, ma gli ufficiali del quartier generali famosi per la loro avidità e il loro egoismo non avevano procrastinato affatto. La legione Zanna di Lupo aveva ricevuto gli oggetti richiesti il giorno dopo.

In quanto comandante della legione, l’immagine di Fei era diventata ancora più brillante agli occhi dei soldati.

Per i guerrieri comuni, la fama e la posizione di comandante della legione erano inutili. In confronto, poter ottenere le risorse necessarie dal quartier generale militare era molto più importante. In passato avevano visto che nemmeno le dieci legioni di battaglia principali di Zenit avevano ottenuto così velocemente tutti i fondi e l’equipaggiamento necessari dagli ufficiali grassi e avidi.

Dato che erano già vicino al campo di battaglia, il comandante di brigata Shevchenko ascoltò il consiglio del vice Cech e fece nascondere circa 100 ricognitori d’élite attorno nel caso i cavalieri di Jax venissero ad assillarli.

Dentro l’enorme tenda bianca al centro che era illuminata, Shevchenko, Cech, Drogba, Pierce, Kanort ed Huerk stavano guardando la mappa sul tavolo. Stavano studiando con attenzione il terreno attorno alla città delle Due Bandiere mentre ascoltavano i rapporti dei ricognitori che avevano mandato fuori oggi.

Stavano cercando di completare gli ultimi preparativi per l’incontro di domani. Finché la brigata fosse entrata nella città delle Due Bandiere, avrebbero finito la prima missione che Zenit aveva dato alla legione Zanna di Lupo.

Dopodiché Shevchenko e gli altri avrebbero dovuto solo coordinarsi con le forze difensive nella città delle Due Bandiere e resistere all’invasione di Jax fino all’arrivo del resto della legione.

“Non male! Avete fatto un buon lavoro! Ahah, avete catturato due nemici?”

Dopo che Drogba ascoltò il rapporto di John Terry e Ruiz Smith, rise e li lodò; avrebbe voluto essere lì per uccidere i nemici. Poi guardò i due cavalieri malmenati di Jax e gridò con rabbia: “Così questi bastardi hanno ucciso migliaia di civili di Zenit, quei cadaveri che avete visto lungo la strada? Ca**o! Che peccato che quel grassone di Oleg non sia qui. Altrimenti vi avrebbe fatto desiderare di essere morti!”

In quel momento sentirono la mancanza dell’adulatore Oleg. Anche se al grassone piaceva lusingare, era un buon interrogatore. Se fosse stato qui, questi due cavalieri avrebbero cantato dopo mezz’ora.

“Eh, uccideteci se volete. Non essere troppo orgogliosi di voi! Il nostro comandante, il principe Heitinga, verrà con i rinforzi e userà i vostri crani come coppe di vino!” Gridò uno dei cavalieri dimenandosi.

Non c’era da meravigliarsi che i cavalieri di Jax fossero famosi per la loro crudeltà. Anche se erano prigionieri, sembravano ancora feroci come lupi caduti nella trappola dei cacciatori. Anche se la lingua dell’impero Jax era un po’ diversa in confronto a quella che si usava a Zenit, era abbastanza simile da permettere loro di comunicare.

<em>Pia! Pia!</em>

John Terry e Ruiz Smith afferrarono i due prigionieri e li schiaffeggiarono, i due feroci cavalieri di Jax persero subito i sensi.

Shevchenko e Cech si scambiarono delle occhiate e ordinarono: “Imprigionateli e interrogateli separatamente. Cercate di farvi dire come sono distribuite le truppe del nemico.” Anche se questi cavalieri non sembravano sapere molto, qualsiasi informazione sul nemico sarebbe stata utile.

Presto John Terry e Ruiz Smith portarono i prigionieri fuori dalla tenda.

“Secondo i rapporti dei cinquanta cavalieri dello Zodiaco, sembra che i nemici siano potenti. Il sindaco della città delle Due Bandiere, Soroyev, ha ritirato tutti i soldati in città per difendersi, ma ha permesso agli invasori di entrare nel nostro territorio e di commettere crimini. Tecnicamente siamo già in territorio nemico. Dobbiamo stare attenti d’ora in avanti. Entreremo nella città delle Due Bandiere entro domani mattina.”

Shevchenko era il principe di un regno affiliato e aveva un po’ di esperienze nel condurre truppe. Era paziente, valoroso, intelligente, coraggioso e potente; questi erano i motivi per cui Fei aveva deciso di nominarlo comandante di brigata.

Cech annuì e disse agli altri: “Dobbiamo stare attenti e cambiare più frequentemente i turni di pattuglia stasera. Dato che il nemico ha perso circa 300 soldati oggi a causa dei nostri ricognitori, potrebbero farci un agguato stanotte. Non possiamo permettere che ci prendano di sorpresa!”

Gli altri comandanti di battaglione ricevettero l’ordine e lasciarono la tenda.

Rimasero solo Cech e Shevchenko nella tenda.

Dopo che si scambiarono un’altra occhiata, Cech uscì dalla tenda e disse alle guardie di non lasciare entrare nessuno. Poi chiuse il cancello fuori e tornò indietro.

All’improvviso lui e Shevchenko si inchinarono entrambi verso il retro della tenda e disse: “Signor comandante della legione, è contento delle nostre disposizioni?"

“Ahahah! Ottimo! Non vi ho detto di fare ciò che ritenete necessario? Fate finta che non ci sia! Non sono bravo quanto voi a comandare truppe e a fare strategie!”

Risuonò una risata e una figura alta e muscolosa uscì dal retro della tenda.

Chi altro poteva essere se non il re di Chambord, nobile di secondo livello e comandante della legione Zanna di Lupo della zona di guerra di Jax?



