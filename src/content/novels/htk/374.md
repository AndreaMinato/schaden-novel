---
title: Capitolo 374 - Lascia che esca fuori il vero esperto
pubDate: 2024-05-25T22:41:47.922Z
tags:
    - htk
---

Secondo i libri di storia, i banditi di Jax avevano tormentato spesso le regioni occidentali di Zenit dopo che l’imperatore Yassin aveva fondato l’impero.

Di conseguenza, il geniale imperatore Yassin nel fiore degli anni aveva condotto le sue truppe ad ovest e aveva conquistato la capitale di Jax, Amsterdam, senza perdere nemmeno una battaglia. Il sovrano di Zenit aveva ucciso più di 100 maestri di Jax, sconfitto l’imperatore e catturato più di 1000 nobili e reali; era stata una vittoria epica.

L’impero di Jax era stato quasi annientato e non si era ripreso pienamente se non dopo dieci anni.

Durante quella decade, l’impero di Jax aveva nominato un nuovo imperatore molto intelligente, conosciuto come l’imperatore Fuji. La maestà della famiglia reale era stata restaurata e il paese si era ripreso velocemente sotto la sua guida.

In quel momento, il geniale imperatore Yassin, che era l’incubo di molte persone a Jax, era sul punto di morire, mentre l’imperatore Fuji era giovane e nel fiore degli anni. Nonostante il passare del tempo, Jax non aveva mai dimenticato dell’umiliazione che avevano subìto e non vedeva l’ora di vendicarsi.

Durante il duello del Grande Guerriero, lo spadaccino numero uno di Jax aveva lanciato un attacco a sorpresa contro Krasic e aveva mostrato questo risentimento.

Fei era vagamente informato riguardo a questa parte della storia, ma non in modo chiaro e dettagliato come lo era nelle note della Cronaca di Azeroth.

Fei stava seguendo uno dei molti consigli di Sun Tzu: “Se conosci il nemico e conosci te stesso, non dovrai temere il risultato di cento battaglie”. Ultimamente avrebbe letto questo libro ogni volta che aveva tempo a disposizione. Prima che la legione raggiungesse il confine, aveva saputo già molto riguardo all’impero Jax. A questo punto era molto più informato delle persone attorno a lui.

La tenda centrale era ancora accesa e il freddo peggiorò mentre si inoltrava la notte.

…..

“Tempo scaduto! Preparatevi tutti! Carica!”

Kerman, che era in cima alla collina, sorrise con crudeltà mentre guardava l’accampamento silenzioso e fece segno ai cavalieri della Tigre della Sabbia di caricare. Subito dopo diede un calcio alla sua cavalcatura con gli sproni e caricò giù per primo.

<em>Bam! Bam! Bam! Bam!</em>

Tutti i cavalieri della Tigre della Sabbia lo seguirono.

Come un torrente nero, caricarono verso il campo di Zenit a 500 metri di distanza nel silenzio come un branco di bestie assassine.

Questa era la prima volta che i soldati di Jax e di Zenit si scontravano da molto tempo.

Per i guerrieri feroci che vivevano in un ambiente difficile come il deserto, questo era l’inizio della loro redenzione.

404 lame taglienti brillavano sotto la luce lunare e perfino i bagliori che riflettevano avrebbero ferito la pelle; erano lame assetate di sangue.

A circa 20 metri di distanza dal campo, furono individuati dai soldati di Zenit nell’oscurità.

“Ricordate! Non fatevi consumare troppo dalla battaglia! Dobbiamo dirigerci verso la tenda centrale e uccidere il comandante non appena possiamo!” Kerman estrasse una lama enorme dalla forma strana sulla schiena lunga circa due metri e gridò; la sua voce era fragorosa come un tuono.

“Carica! Carica! Carica! Carica! Carica! Carica!” I 403 cavalieri della Tigre della Sabbia dietro di lui non rimasero più in silenzio; cominciarono a gridare con Kerman.

In quel momento, il silenzio si riempì di ferocia, come un tornado che stava per spazzare via un lago calmo.

<em>Boom!</em>

Kerman menò un fendente e l’energia da guerriero bianca sfrecciò all’istante dalla sua lama per distruggere il recinto che li ostacolava.

“Ahhh… Siamo sotto attacco! Alziamoci! Stanno arrivando i nemici!”

“Oh cielo! I cavalieri della Tigre della Sabbia di Jax… Sentinelle! Dove ca**o eravate? Quando sono apparsi i nemici?”

“Alzatevi! Prendete le vostre armi! Maledizione!”

C’era un’atmosfera caotica tra i soldati di Zenit dentro il campo dopo che si resero conto cosa stava succedendo.

Risuonarono frequenti grida e i soldati stavano correndo ovunque come formiche a cui era stata allagata la tana; alcuni stavano anche correndo nudi con la spada in mano.

Tutti i cavalieri della Tigre della Sabbia provarono sdegno per questi soldati e caricarono facilmente nel campo di Zenit dopo che Kerman aveva creato un’entrata; quasi non trovarono resistenza e l’intero processo era stato facile come inserire un bastone caldo nel burro.

Questi 404 cavalieri della Tigre della Sabbia erano ben addestrati e coordinati. La loro formazione era perfetta e le loro cavalcature emettevano rumori forti che facevano nauseare la gente.

In un batter d’occhio arrivarono a solo cento metri di distanza dalla tenda centrale.

“Eccola! Caricate e uccidete il loro comandante!”

Sotto la guida di Kerman, i cavalieri caricarono con una feroce formazione a V e sfrecciarono verso la tenda centrale.

“Uccidete il loro comandante!”

“Uccidetelo!”

“L’onore della prima vittoria di questa guerra apparterrà al coraggioso impero Jax!”

Mentre i cavalieri stavano pensando a questo, alla fine incontrato un po’ di resistenza. Tuttavia queste difese erano fragili, come una persona che cercava di bloccare un fiume usando un po’ di mattoni. I cavalieri della Tigre della Sabbia non rallentarono nemmeno, in effetti non rimasero nemmeno feriti.

Non poteva filare più liscio di così.

“Aspetta… c’è qualcosa che non torna!”

Il cavaliere Ari che era proprio dietro Kerman ebbe un brutto presentimento. Aveva la sensazione che i soldati di Zenit stessero fingendo di combattere contro di loro; nessuno aveva caricato davvero contro di loro e i soldati dietro non li inseguivano neanche. Sembrava che i soldati di Zenit fossero nel caos, ma che non fossero ansiosi; pareva quasi che li avessero lasciati entrare apposta.

Tuttavia non poteva pensare molto visto che erano a corto di tempo.

“Uccidere!”

La tenda centrale era proprio di fronte a loro e Kerman gridò mentre balzava. Menò un fendente verso il basso a mezz’aria e un fendente brillante precipitò sulla tenda.

<em>Boom!</em>

La terra tremò pesantemente mentre l’energia esplodeva.

Tuttavia non accadde ciò che si aspettavano i cavalieri.

Prima che l’energia atterrasse sulla tenda, fu bloccata da uno scudo trasparente. La lama di energia che era sufficiente a distruggere una piccola collina non influenzò minimamente la protezione. Il fendente era scomparso come un uovo che veniva schiacciato su un diamante.

Non finì lì. Un’enorme forza repulsiva fuoriuscì dallo scudo e rimbalzò contro Kerman.

Kerman fu scaraventato all’indietro e impallidì immediatamente.

Kerman rimontò sulla sua Tigre della Sabbia mentre diceva con shock: “Hanno un esperto!”

In quel momento avvennero cambiamenti improvvisi.

Risuonò una serie di grida e si accesero numerose torce. I soldati d’élite di Zenit ben armati avevano circondato i 404 cavalieri della Tigre della Sabbia come un oceano attorno ad un’isoletta.

“Siamo stati ingannati! Erano già preparati!”

A questo punto, perfino un idiota avrebbe capito che i soldati di Zenit avevano preparato una trappola e avevano aspettato che ci cadessero dentro.

Ari era molto sveglio e suggerì velocemente: “Signor Kerman! Dobbiamo ritirarci! Potremo scappare se ci precipiteremo tutti verso una direzione.” In quel momento i due capitani che avevano convinto Kerman a fare un assalto al campo di Zenit erano silenziosi.

“Va bene, carichiamo tutti verso ovest!”

Kerman era una persona decisa. Dopo aver capito che c’era un esperto a proteggere la tenda centrale, aveva capito di non poter ottenere la vittoria stasera. Perciò fece una decisione veloce e condusse i suoi cavalieri verso ovest.

Era molto sicuro della mobilità dei cavalieri della Tigre della Sabbia; anche se avevano fallito l’assalto, ritirarsi sani e salvi non sarebbe dovuto essere un problema.

In quel momento risuonò uno strano ruggito.

“Aouuuuuuuuu… Wof! Wof! Wof!!!”

Sembrava l’abbaiare di un cane, ma Kerman non poteva credere che esistesse un cane capace di ruggire così. C’era così tanta pressione nelle onde soniche degli ululati che i cavalieri provarono stordimento e sentirono uno strano odore di zolfo.

<em>Puff…</em>

Le Tigri della Sabbia conosciute anche come barche del deserto tremarono dopo aver sentito quel rumore. Come cani di fronte ad un drago, le cavalcature così orgogliose iniziarono a defecare incontrollabilmente e caddero a terra gemendo.

“Una bestia demoniaca di alto livello?”

“C’è una bestia demoniaca di alto livello in questo accampamento?”

Solo la pressione di una bestia demoniaca di alto livello poteva spaventare tigri della sabbia di secondo livello. Kerman capì che erano stati davvero sfortunati, perché la bestia demoniaca nel campo di Zenit doveva essere al settimo o all’ottavo livello.

Dopo che le Tigri della Sabbia si erano arrese, i cavalieri di Jax avevano perso la mobilità di cui andavano orgogliosi. Era impossibile per loro scappare dai 6000 soldati ben equipaggiati che li circondavano.

Stabilirono una formazione difensiva circolare in breve tempo; lasciarono che i loro compagni coprissero loro le spalle mentre fronteggiavano i soldati di Zenit.

“Sono Kerman, il terzo discepolo del Grande Guerriero di Jax! Comandante di Zenit, osi uscire allo scoperto e affrontarmi?” Chiese ad alta voce Kerman con la sua lama in mano. Anche se era in una situazione terribile, non sembrava affatto sconfitto.

<em>Whoosh!</em>

Un gruppo di soldati di Zenit dagli enormi scudi ed armi si fecero da parte, e rivelarono la tenda centrale che stavano proteggendo. La tenda si aprì e ne uscirono sei esperti; erano Shevchenko, Cech, Drogba, Pierce, Kanort ed Huerk.

“Sono il comandante di questa brigata d’avanguardia, Andrew Shevchenko.”

Shevchenko rispose con calma mentre brandiva la sua enorme spada ed emanava una potente aura.

“Tu…? Sei potente, ma non puoi difenderti così facilmente dai miei attacchi.” Disse Kerman mentre usciva dalla formazione e scuoteva la testa. “Lascia che esca fuori il vero esperto. Voi non potete competere con me.”




