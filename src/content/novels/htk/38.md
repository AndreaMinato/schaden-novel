---
title: Capitolo 38 – Inizio del Piano
pubDate: 2023-06-14T13:54:16.365Z
tags:
    - htk
---


Capitolo regolare,
0 capitoli in coda, 0/5
-Schadenfreude

"Licenziarti? Non ho detto che ti avrei licenziato."

Fei era confuso. "Elena, devi aver frainteso. Avevo solo intenzione di combattere da solo. Quando finirò questa missione completeremo la prossima insieme."

"Ma io..."

Elena ne fu un po' sollevata, ma stava ancora cercando di convincere Fei a farla partecipare, in parte perché non voleva separarsi da lui e in parte perché abbandonare un maestro era davvero umiliante per le ranger.

"Va bene, sono a corto di tempo, quindi spiegherò i dettagli la prossima volta."

Nonostante Fei adorasse stare vicino alla mercenaria attraente, non aveva tempo da sprecare considerando tutti i pericoli che stava correndo nel mondo reale. La interruppe e tornò nel portale. Per assicurarsi che Elena non lo seguisse, lo chiuse subito dopo essere rientrato a Tristram.

Elena fissò il luogo dov'era stato il portale. La sua espressione era piena di emozioni contrastanti. C'era rimorso, delusione... e felicità. Sorrise e senza accorgersene arrossì.

.....

"Roar!"

Subito dopo aver chiuso il portale, Fei usò Ululato.

Fu molto efficace. Un potere misterioso e terrificante si diffuse attorno a lui mentre ruggiva. Spaventò gli arcieri scheletrici che stavano fissando il portale e cominciarono a disperdersi.

"Questa è la mia occasione!"

Fei caricò e li attaccò da dietro. Un paio di scheletri furono uccisi all'istante. Dopo dieci secondi, l'effetto dell'Ululato svanì e i mostri si voltarono e tornarono a precipitarsi verso di lui.

Fei usò di nuovo Ululato. Nel mondo di Diablo, finché i personaggi avevano abbastanza risorse (Furia/Mana), potevano usare continuamente le loro abilità; non bisognava aspettare, né usare formule. Fei aveva preparato un po' di bottiglie di Pozione del Mana Minore e questo gli avrebbe permesso di usare Ululato quante volte voleva.

Dopo l'undicesimo Ululato, aveva annientato gli arcieri scheletrici. A terra erano caduti due tesori magici blu dai due mini-boss e molti altri oggetti ordinari. Fei non usò la pergamena dell'identificazione e li lanciò nel suo inventario.

Mentre si avvicinava al centro di Tristram, apparì un nuovo tipo di mostro: il Corrotto.

Assomigliavano agli Ipotani della mitologia greca, metà umani e metà capra, però avevano la testa di un toro. Le loro enormi falci causavano moltissimi danni.

Tuttavia questo tipo di creature non erano una minaccia per i barbari.

Fei continuò a "barare" usando Ululato e disperse la folla di Corrotti. C'era anche un mini-boss, il loro capo, che aveva molta vita, ma Fei lo uccise facilmente. Apparirono altri due oggetti magici blu, ma non c'era tempo di raccoglierli.

Il rumore della battaglia aveva attirato l'attenzione del boss finale di Tristram: Griswald.

L'ex paladino si era precipitato fuori da una costruzione in rovina ricoperta da fuoco infernale. Griswald si era trasformato in un demone. La differenza tra lui e gli altri mostri era che sembrava ancora umano. Non c'erano ovvi segni di demonificazione a parte i suoi occhi iniettati di sangue. Fei vide solo crudeltà e sete di sangue nel suo sguardo. Griswald sembrava terrificante.

Era stato un potente paladino e dopo la sua caduta era diventato ancora più potente. Anche se aveva perso la benedizione di dio, i suoi nuovi poteri demoniaci lo rendevano ancora più letale. Era veloce; dopo aver visto Fei, ruggì e caricò verso di lui. Il suo pugno scattò verso Fei come un fulmine.

Fei bloccò il colpo con lo scudo.

"Boom!"

Ci fu un forte impatto e Fei fu respinto per un paio di passi nonostante la sua forza da barbaro. Sentì anche una sensazione di bruciore che si diffuse velocemente per tutto il suo corpo. Aveva la sensazione che il suo sangue stesse bruciando e il dolore si insinuò nelle profondità delle sue ossa. Questo era il potere demoniaco che aveva ottenuto Griswald, un danno aggiuntivo da fuoco infernale che poteva penetrare gli scudi.

Fei cambiò arma e un enorme ascia bipenne apparì nelle sue mani.

"Whoosh, whoosh, whoosh!" Fei colpì tre volte. La luce si rifletteva sulla lama dell'arma. I tre attacchi colpirono Griswald e la loro forza brutale lo ferì. Il boss finale ruggì di dolore; l'assalto aveva diminuito la sua barra della vita di un decimo.

"Ahah, fantastico! Se posso colpirlo altre venticinque volte circa, morirà."

Fei si entusiasmò alla prospettiva di poter sconfiggere il boss finale. Bevve a gran sorsi una bottiglia di Pozione Curativa Minore e affrontò una serie d'attacchi aggressivi di Griswald. Menò dei fendenti contro il nemico, ma stavolta ne andarono a segno solo due.

Fortunatamente il paladino caduto non era troppo intelligente. Nonostante avesse una forza e un potere formidabile, non poteva utilizzarli appropriatamente. Poteva solo scagliare dei potenti pugni, che non erano troppo difficili da gestire.

Fei si ritirava costantemente mentre combatteva. Presto uscirono dalla città.

In questo modo, anche se la battaglia avesse fatto molto rumore, non avrebbe attirato i mostri e i demoni delle costruzioni in rovina. La situazione sarebbe diventata pericolosa se avessero attirato tutte le creature in città.

Per stare sul sicuro, Fei si girò e fece uno scatto per distanziarsi dal nemico. Usò un Portale cittadino per aprire un varco verso il Campo delle Ranger. Se la situazione fosse diventata troppo pericolosa, avrebbe potuto bere una Pozione Curativa Minore e tornare nell'accampamento.

Tuttavia presto scoprì di essere stato troppo cauto. Dopo aver bevuto quattro Pozione Curative Minori, Fei riuscì ad uccidere con successo il boss finale di Tristram.

Griswald cadde mentre Fei lo colpiva sulla testa. Molte monete d'oro ed oggetti uscirono dal suo cadavere.

Le luci che emanavano quasi accecarono Fei, che però individuò un oggetto verde.

"Cavolo! Un oggetto da set?"

Fei fu sorpreso dalla sua fortuna. Gli oggetti verdi appartenevano ad una collezione ed erano davvero difficili da ottenere. Nonostante si aspettasse un buon bottino dal boss finale, Fei rimase sbalordito.

Non vedeva l'ora di raccoglierlo ed esaminarlo. Era un'armatura dall'aspetto raffinato che emanava un bagliore verde, ma bisognava identificarla per rivelare tutte le sue proprietà.

Senza nessuna esitazione, Fei usò una Pergamena dell'Identificazione.

"Ding!" Il nome e le proprietà apparirono di fronte ai suoi occhi.

[Pellami dell'Artico]

Difesa: +48

Durabilità: 20/20

Forza richiesta: 12

Livello richiesto: 2

Proprietà speciali: difesa migliorata del 303%, +10 di ogni resistenza

Nota: questo set include: Pellami dell'artico, Vincolo dell'artico, Corno dell'artico, Guanti dell'artico. Le proprietà bonus saranno date in base a quanti oggetti da set sono stati equipaggiati.

.....

Il risultato fu un po' deludente.

I pellami dell'artico era nel set Tuta Artica, perfetto per le amazzoni, ma non si addiceva ad un barbaro.

Tuttavia le proprietà dei Pellami dell'artico erano piuttosto buone; era di gran lunga migliore rispetto all'armatura che stava indossando Fei. Anche la difesa potenziata e la resistenza erano preziose, così l'equipaggiò subito.

A parte questo oggetto da set verde, ne trovò uno giallo e un paio blu.

Tuttavia Fei non li raccolse.

Dopo aver eliminato il boss Griswald, gli arcieri scheletrici e i corrotti, non c'erano altri mostri o demoni che potevano rappresentare una minaccia per lui. Decise di salvare Cain prima. Nessuno avrebbe rubato i suoi oggetti.

Fei si mise l'ascia in spalla e tornò a Tristram.

Un branco di Mostri Aculeo caricarono verso Fei, ma furono ridotti a punti esperienza nell'arco di pochi secondi. Ben presto gli zombie fecero la stessa fine; dopo circa cinque minuti, tutti i mostri e i demoni della zona furono annientati.

Fei trovò Cain imprigionato in una gabbia al centro di Tristram.

"Aiuto! Giovane viandante, salvami!"

Dopo aver visto Fei, Cain iniziò ad urlare come se avesse inghiottito del viagra e avesse visto correre in giro qualcuno di nudo. La sua voce era così acuta da essere più irritante dei ruggiti dei mostri. Sembrava che qualcuno gli avesse infilato un bastone nel sedere.

"Whoosh!"

Fei menò l'ascia e tagliò la corda che teneva la gabbia di legno, facendola cadere a terra e poi rompersi.

L'osceno vecchio ne uscì precipitosamente. Non lo ringraziò nemmeno, aprì un portale e scappò come un cane impazzito.

"Maledetto, non ha nemmeno ringraziato!"

Fei fissò il portale che si chiuse velocemente. Doveva dare credito al vecchio, nemmeno lui poteva correre così velocemente ed era un barbaro.

Fei mostrò il dito medio verso il portale per esprimere la sua frustrazione. Dopodiché iniziò a ripulire il campo di battaglia. Lanciò tutti gli oggetti nel suo inventario e tornò nel Campo delle Ranger usando il portale che aveva creato quando aveva combattuto contro Griswald.

Non sapeva dove fosse andata Elena; non era vicina al passaggio. Fei decise di andare da Akara per ottenere le ricompense per la missione.

La ricompensa era semplice. La sacerdotessa taccagna aveva dato uno sconto VIp per tutto ciò che vendeva, e Cain avrebbe identificato oggetti per Fei gratuitamente.

In confronto alla complessità della missione, le ricompense erano davvero scarse, simili ad un'elemosina. Fei pensò: 'Akara e Cain sono entrambi degli enormi taccagni!’

Dopodiché iniziò a distribuire le sue nuove statistiche e i punti abilità. Dopo aver ucciso il paladino decaduto Griswald, Fei era arrivato al dodicesimo livello. Aveva superato il suo obiettivo di quando era entrato in questo mondo, il decimo. Una porzione dell'esperienza era dovuta al vantaggio di avere la compagnia di Elena.

I 25 punti statistica furono distribuiti per tre quinti nella forza e il resto nella vitalità. Per quanto riguardava i preziosi punti abilità, Fei ne mise uno in Scherno, che spinge un mostro ad attaccare, un punto in Dominio della Spada, uno in Dominio della Mazza e due in Balzo, che permetteva a Fei di saltare e respingere i nemici ovunque atterrasse.

Dopodiché diede un'occhiata alla sua scheda personaggio.

Giocatore: Fei

Livello: 12

Esperienza: 95414/112725

Forza: 66                          Destrezza: 20
Intelligenza: 10                 Vitalità: 44
Attacco danno: 30-55       Precisione: 169
Armatura: 77                    Resistenza: 137
Vita: 157                           Risorsa (furia): 19
Resistenza al fuoco: 10    Resistenza al freddo: 10
Resistenza al fulmine: 25 Resistenza al veleno: 10

.....

Queste statistiche confortarono Fei. Dalla sua esperienza, un barbaro al livello 13 corrispondeva ad un guerriero a due stelle nel mondo reale; ma grazie a tutte le sue tecniche aggiuntive, poteva combattere senza problemi contro un combattente a tre stelle. Fei era sicuro che la prossima volta avrebbe potuto respingere Landes senza venire ferito.

Naturalmente poteva solo farlo arretrare. Se avesse voluto sconfiggerlo o perfino ucciderlo, sarebbe dovuto essere circa al ventesimo livello.

.....

Fei andò da Cain per farsi identificare tutti gli oggetti gratuitamente. Cain aveva molto da dire, ma Fei era a corto di tempo. Dopo aver finito, corse via prima che il vecchio potesse fermarlo.

Se ne andò in una tenda vuota per guardare con più attenzione tutti gli oggetti.

L'oggetto raro giallo era un arco corto. Aveva un aspetto semplice, ma molto elegante. Si chiamava Arco Rasoio Boreale. Aveva ottime proprietà, ma Fei non poteva usarlo.

Pensò che Elena probabilmente avrebbe potuto utilizzarlo, così decise di darglielo in regalo la prossima volta che l'avesse vista. 'Se ne sarà davvero commossa... Eh... Posso limonare con le ragazze nel mondo di Diablo?' Pensò spudoratamente Fei.

Il resto degli oggetti magici blu erano mediocri, così li vendette tutti al fabbro Charsi. Con un aggiunta di 20.000 monete d'oro, ora Fei aveva un totale di 40.080 monete.

Fatto tutto questo, iniziò il suo piano.

Andò da Akara e comprò cinque bottiglie di Pozione Curativa, che era più efficace di quella Minore, e 2 bottiglie di Pozione del Vigore con uno sconto del 10%. Poi tornò nella tenda inoccupata e cercò di comunicare con la voce fredda e misteriosa.

"Ci sei? Devo convertire cinque bottiglie di Pozione Curativa, 2 del Vigore e 1 Portale Cittadino.

Silenzio.

Dopo cinque, sei secondi, la voce rispose:

"Come desideri... Ogni bottiglia di Pozione Curativa costa 5000 monete d'oro da convertire con un tasso di successo del 25%. Ogni bottiglia del vigore costa 2000 monete d'oro con un tasso di conversione del 35%... Il tuo livello non è abbastanza alto per convertire i Portali Cittadini... Fanno un totale di 29.000 monete d'oro. È necessaria una conferma."

Il prezzo rientrava nelle aspettative di Fei. Ciò che lo sorprese era che non avrebbe potuto convertire i Portali Cittadini a causa del suo livello. 'Così ci sono altri fattori a parte i soldi e il tasso di conversione... solo che non li ho ancora scoperti tutti.' Pensò Fei.

Ma dalla risposta della voce, aveva scoperto alcune variabili.

Più era prezioso e complesso un oggetto, più alto era il suo costo, più basso era il suo tasso di conversione e più restrizioni c'erano. In confronto alla Pozione Curativa che costava 5000 monete d'oro con un tasso di conversione del 25%, la pozione del vigore era meno preziosa, così costava solo 2000 monete e il suo tasso di successo era del 30%.

"Vuoi ancora effettuare questa conversione?"

Chiese di nuovo la voce dopo non aver ricevuto subito risposta. Stavolta sembrava un po' impaziente.

"Sì, confermo!"

Rispose velocemente Fei mentre la voce lo aveva distratto dai suoi pensieri.

"Ding! Calcolo conversione... Monete d'oro sufficienti... 5 bottiglie di Pozione Curativa con un tasso di successo del 25%... Calcolo... 2 bottiglie convertite con successo, tre fallite... 2 bottiglie di pozione del vigore, tasso di conversione del 30%... calcolo... 1 bottiglia convertita, 1 fallita."




