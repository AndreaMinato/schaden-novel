---
title: Capitolo 382 - Salvataggio
pubDate: 2024-05-26T06:41:47.924Z
tags:
    - htk
---

L’uomo al comando della carica era inarrestabile. Con due asce in mano, nulla poteva rallentarlo. I soldati di Jax furono tutti uccisi dai suoi fendenti e nessuno riusciva ad avvicinarsi entro quattro metri da lui.

Era impossibile fermare la carica per Jax.

Mentre scoppiava il caos, risuonò un grido nel campo di battaglia.

“La brigata d’avanguardia della Zanna di Lupo è qui su ordine di sua maestà l’imperatore Yassin! Soldati della città delle Due Bandiere, preparatevi ad aprire le porte e a fare entrare i rinforzi.”

“Sua altezza, dovremmo rinunciare all’assedio e circondare i 6000 cavalieri di Zenit.” Suggerì uno stratega accanto alla figura altera dopo aver visto i cavalieri di Zenit annientare i suoi uomini.

Ribry che stava a stento in piedi non era troppo lontano dalla collina e fu colto dal panico quando sentì queste parole!

<em>’Anche se i rinforzi sono molto più forti di quanto pensassi, hanno solo circa 6000 uomini. Se i nemici li circonderanno davvero con i loro 60.000 soldati e li stancassero lentamente, sarebbe pericoloso per loro! Perfino quel magnifico arciere morirebbe!’</em> Pensò.

Silenzio.

Dopo un momento di silenzio, la figura altera scosse la testa e disse: “Non c’è bisogno. Ritiratevi e fermate l’assedio; lasciate che i rinforzi di Zenit entrino in città. I soldati di Zenit al momento sono molto motivati e non dovremmo sprecare le vite dei nostri guerrieri. Ahah! Questa città è morta! Non è più sicuro lì. Anche se questi cavalieri sono capaci, perderebbero mobilità e velocità, non potranno uscire mai più da questa città!”

Presto risuonarono suoni di corni.

I soldati di Jax si ritirarono velocemente con fare ordinato.

I soldati di Jax che erano già saliti sulle mura difensive della città usarono scale d’assedio e corde per scendere e più di 100 maghi di Jax erano già levitati da terra e fecero lo stesso; avevano smesso tutti di lanciare i loro incantesimi potenti e distruttivi.

In pochi momenti, più di 40.000 soldati di Jax che stavano assediando la città si ritirarono a mille metri dalle mura difensive.

La città delle Due Bandiere che stava per cadere tornò temporaneamente sicura.

Dato che i soldati di Jax stavano evitando i rinforzi di Zenit, i 6000 cavalieri di Zenit superarono velocemente i 60.000 soldati di Jax. Penetrarono facilmente attraverso gli strati di formazioni che si estendevano per 3000 metri e arrivarono alle porte della città delle Due Bandiere lasciando una scia di sangue dietro di loro.

Ci vollero meno di dieci minuti per attraversare i nemici e avevano ucciso più di 1000 soldati lungo la strada, perdendo solo qualche decina di soldati.

“Zanna di Lupo! Difesa!”

Mentre risuonavano i corni, i cavalieri si girarono all’unisono e si misero in formazione difensiva. Mentre guardavano i soldati di Jax che si stavano ritirando, la porta dietro di loro si aprì lentamente.

Dopo aver visto questo, la figura altera sulla collina sospirò e disse: “Quell’arciere di Zenit di sicuro è potente. Sarebbe grandioso se potessi reclutarlo e renderlo uno dei miei generali!”

I comandanti accanto non dissero nulla; sapevano che il loro principe adorava i talenti.

“Ahahah! Te lo puoi scordare!”

Frank Ribry alla fine tirò un sospiro di sollievo dopo che vide i cavalieri di Zenit superare facilmente le formazioni di Jax. Rise fragorosamente sentendo le parole del capo nemico; era pieno di derisione. Dopo aver visto questa figura altera venire umiliata gli diede la sensazione che sarebbe potuto morire felice oggi.

La figura altera si girò e fissò Ribry con freddezza.

Se avesse voluto, avrebbe potuto ridurlo in poltiglia con un solo dito.

Tuttavia finì con il ridere con tranquillità.

“Cosa c’è di così divertente? Sei solo un perdente e la tua vita è nelle mie mani. Ho molti modi per farti rimpiangere di essere nato… Ahahah, guarda! I tuoi compagni hanno rinunciato a salvarti. Sono entrati in città e potranno vivere per un po’ più tempo, tu invece morirai non appena darò l’ordine di ucciderti!”

“Morire sul campo di battaglia è l’onore di un soldato! Perché avrei paura?” Disse senza paura Ribry.

“Ahah! Ottimo! Sei un vero guerriero. Ma se ti crocifiggessi di fronte alla città tenendoti sotto il sole, i tuoi compagni verrebbero a salvarti?” Una luce terrificante brillò negli occhi di questa figura altera.

Ribry impallidì.

Sapeva che i suoi nemici l’avrebbero usato come esca per attirare i suoi compagni.

“Sua altezza, guardi!” Gridò all’improvviso un comandante di Jax indicando la città delle Due Bandiere.

Ribry si voltò istintivamente e rimase scioccato nel vedere un uomo caricare verso la sua collina a cavallo, era quell’invincibile arciere.

Come se stesse rispondendo alla domanda della figura altera, quest’uomo aveva caricato da solo contro i 60.000 soldati di Jax.

Tutti sapevano perché lo stava facendo.

Era qui per salvare il comandante Frank Ribry.

Ma salvare qualcuno da 60.000 nemici da solo?

“È impazzito?”

Ribry divenne ansioso; voleva gridare a questo potente arciere di non venire a salvarlo rischiando la vita.

Ribry sapeva quanto era potente questo comandante altero; era stato sconfitto con un semplice pugno, così quell’uomo doveva essere un guerriero almeno a sei o sette stelle! Inoltre c’erano centinaia di potenti comandanti e decine di migliaia di soldati d’élite vicino.

Era un suicidio!

Non c’erano possibilità di successo.

Ribry si sentì in colpa; si sarebbe sentito ancora peggio se un guerriero così potente fosse rimasto ucciso a causa sua.

Tuttavia non poteva gridare a causa delle sue gravi ferite. Quando aprì la bocca, sputò subito una boccata di sangue. Divenne ancora più ansioso per questo e barcollò, rischiando di cadere a terra.

<em>Whoosh!

Whoosh!

Whoosh!</em>

L’arciere scagliò delle frecce e qualsiasi ostacolo lungo la loro strada fu distrutto completamente.

“Scudi!”

Gridarono i comandanti nella legione d’avanguardia e più di una decina di scudi a torre furono posti di fronte all’arciere.

Finché l’arciere fosse rallentato, i soldati di Jax avrebbero potuto ucciderlo sfruttando il loro vantaggio numerico.

<em>Whoosh!</em>

La risposta agli scudi a torre fu la stessa: frecce terrificanti!

<em>Boom! Boom! Boom!</em>

Mentre risuonavano fragori, gli enormi scudi a torre alti più di tre metri esplosero.

Fu una scena terrificante. Gli scudi si ruppero e numerosi frammenti di metallo volarono indietro. I soldati di Jax furono colpiti immediatamente, i pezzi trapassarono i loro corpi. Quando caddero a terra gemendo di dolore, l’arciere era già balzato oltre a loro come un fulmine sulla sua cavalcatura nera.

“Umpf! Fammi vedere per quanto tempo potrà resistere!” Disse freddamente la figura altera. “Mandate il mio ordine alla legione d’avanguardia! Circondate e uccidete questo arciere di Zenit!”

Risuonarono di nuovo rumori di corni.

Le formazioni a lato cambiarono lentamente mentre i soldati si muovevano.

I guerrieri alle due estremità della formazione avanzarono e si disposero a U, molti si posizionarono di fronte alla collina che era il centro di comando di Jax. Alcuni maghi lanciarono incantesimi di levitazione su loro stesso e cominciarono ad evocare elementi magici a mezz’aria.

“Frecce!”

Dopo il grido di un comandante, risuonarono vibrazioni di corde. Una marea di dardi sfrecciò nell’aria come uno sciame di locuste, stavano tutte puntando verso quell’uomo e la sua cavalcatura.

Erano tutte frecce penetranti costose ed erano state scagliate da forti archi. Erano potenti; potevano trapassare facilmente placche di ferro spesse mezzo centimetro e fiamme d’energia di guerrieri stellari di secondo livello a cento metri di distanza. Erano usate per uccidere membri d’élite corazzati e anche guerrieri stellari potenti.

Questa pioggia di dardi era proprio terrificante.

Molti comandanti di Jax erano sicuri che questo potente arciere sarebbe rimasto gravemente ferito se non ucciso.

Tuttavia…

<em>Tink! Tink! Tink! Tink!</em>

Sembrava che questo arciere non badasse affatto ai dardi! Per qualche motivo, mise da parte l’arco e la sua aura cambiò. Questo piccolo mutamento ebbe enormi conseguenze.

Le terrificanti frecce si fermarono a mezz’aria non appena arrivarono ad un metro di distanza da lui.

L’arciere non rallentò.

Era così veloce da lasciare una scia di polvere dietro di sé e il vento che sollevava soffiò via tutte le frecce congelate a mezz’aria come se fossero pagliuzze. Dopodiché i dardi caddero debolmente a terra.

Quell’uomo e la sua cavalcatura caricarono contro la legione d’avanguardia di Jax.

Troppo veloce!

Prima che i soldati di Jax potessero cambiare la formazione e affrontarlo, li aveva già superati.

Gli uomini si precipitarono su di lui come uno tsunami cercando di fermarlo, ma l’enorme divario di livello non poteva essere compensato dai numeri e dai loro spiriti impavidi. Tutti i soldati che si precipitarono su di lui furono scaraventati all’indietro ancora più velocemente e molti di loro furono ridotti in foschie di sangue dai pugni dell’arciere.

Mentre l’arciere attaccava, la bestia nera non rallentò la sua corsa. Sfrecciò oltre i soldati di Jax e la raffica che sollevava respinse perfino alcuni soldati.

L’uomo e la sua cavalcatura trapassarono facilmente la legione d’avanguardia in meno di cinque secondi.




