---
title: Capitolo 384 - Puoi ancora Combattere?
pubDate: 2024-05-26T08:41:47.925Z
tags:
    - htk
---

Dopo aver riso, l’arciere balzò dalla bestia nera e sfrecciò all’istante verso i migliaia di soldati di Jax e avanzò per 400 metri.

In pochi secondi, era già apparso ai piedi della collina. Cominciò a ridere di nuovo mentre saliva per la collina. Tutti i suoi nemici di fronte erano esplosi sotto i suoi colpi.

“Proteggete sua maestà!”

“Fermatelo!”

“Presto! Non lasciate che salga qui!”

Non appena questo arciere di Zenit si avvicinò al centro di comando, i soldati e molti comandanti divennero nervosi. Anche se sapevano che il loro principe era famoso a Jax per la sua forza, questo nemico di fronte a loro sembrava troppo potente e li spaventava; temevano che il loro capo sarebbe stato in pericolo.

Tuttavia questa reazione fu un’enorme vergogna per la figura altera.

“Perché state diventando nervosi? Spostatevi! Lo ucciderò io stesso!” Spinse via le guardie di fronte a lui e scatenò la sua energia da guerriero dell’elemento fuoco. Guardò dall’alto il nemico e gridò con fare tirannico: “Dimmi il tuo nome! Io, il principe, ti ucciderò personalmente!”

“Ahahahah! Devi stare scherzando! Se puoi ricevere un mio pugno, ti farò sapere il mio nome.”

Ogni volta faceva un passo avanti, questa collina tremava un po’. Questo, combinato al fatto che avrebbe ucciso almeno dieci soldati di Jax mentre avanzava, dimostrava proprio la sua aura tirannica.

“Bastardo arrogante!”

Il capo dei comandanti di Jax si infuriò all’istante. In quanto principe dell’impero, nessuno si era mai comportato in modo così spudorato di fronte a lui. Batté i piedi sul terreno e balzò. Sfruttando l’altezza della collina, scagliò un pugno verso l’arciere.

Questo attacco era molto più potente del colpo che aveva messo fuori combattimento Ribry.

La fiducia e lo spirito di 60.000 dipendevano da questo attacco.

Sembrava che questo pugno influenzasse perfino il clima.

A Ribry si fermò il cuore per un secondo a causa dell’ansia. Solo le persone che avevano sperimentato personalmente questo colpo avrebbero capito quanto era potente. La sua forza dominante era superiore a quella di uno tsunami. Anche se era il guerriero numero uno della città delle Due Bandiere, non aveva avuto nessuna possibilità di reagire.

Per un momento, sembrava che esistesse solo questo pugno al mondo.

L’intero campo di battaglia divenne silenzioso. Sia i soldati di Zenit sulle mura difensive che quelli di Jax vicini, trattennero il respiro e aspettarono di vedere il risultato di questa battaglia.

L’arciere di Zenit si radicò nel terreno.

Portò la mano destra alla vita mentre la stringeva e sollevò lievemente il braccio sinistro; era una posizione semplice che chiunque avrebbe assunto prima di scagliare un pugno.

<em>Boom!</em>

Colpì e i due pugni si incrociarono a mezz’aria.

Una serie di onde d’energia rosse e trasparenti si espansero dal centro della collisione.

Dopo un breve momento di silenzio, riecheggiarono potenti fragori. La collina cominciò a tremare violentemente, come se stesse per avvenire la fine del mondo e apparì un’enorme fessura nel terreno tra la testa del comandante di Jax e l’arciere di Zenit.

Ci era voluto solo un secondo.

Il risultato era stato determinato così.

“Puff… Eh!”

Il capo dei comandanti di Jax sputò una boccata di sangue e fu scaraventato all’indietro.

Il suo corpo alto e muscoloso fu respinto in modo ancora più veloce rispetto a com’era venuto. Cadde su un gruppo di guardie scioccate e tutti i comandanti e i soldati iniziarono subito a proteggerlo.

L’arciere invece era solo tremato un po’, non era affatto ferito.

Arrivò accanto a Ribry e accanto a decine di migliaia di nemici armati. Da lontano, sembrava una piccola barca in mezzo ad un grosso oceano feroce. Ma quando si guardò attorno, i guerrieri e i comandanti attorno si ritirarono frettolosamente come se quest’uomo fosse una bestia letale.

Nessuno osò guardarlo negli occhi.

Era tirannico, invincibile.

L’arciere mostrò un sorriso e la sua aura cambiò; passando da un’energia feroce e violenta a calma e sacralità. Un anello di battaglia dorato apparì sotto i suoi piedi e premette il palmo contro Ribry.

Ribrì sentì subito una scia di energia calda fluire nel suo corpo e tutte le sue ferite cominciarono a guarire velocemente.

Nessuno osò interrompere quest’uomo, né emettere un suono.

Ribry si sentì ribollire il sangue, come se qualcosa fosse esploso dentro di lui.

Era così entusiasta che le lacrime avevano riempito i suoi occhi, ma non voleva piangere di fronte ai nemici di Jax. Voleva gridare: “Questo è un guerriero di Zenit! Può combattere contro decine di migliaia di soldati ed essere assolutamente invincibile!”

Mentre ci stava pensando, qualcuno gli batté le spalle e disse: “Guerriero, come ti senti? Puoi ancora combattere?”


Ribry si girò e finalmente vide il volto dell’uomo che aveva dominato più di 60.000 soldati di Jax e il loro capo dei comandanti che era un guerriero ad otto stelle. Rimase scioccato nello scoprire che questa persona era estremamente giovane, sembrava avere solo vent’anni. Inoltre pareva piuttosto bello e amichevole, come un ragazzo della porta accanto. Nessuno si sarebbe immaginato che potesse emanare un’aura così feroce.

Dopo un po’, Ribry si rese conto di cosa stava accadendo. Così il capo dei comandanti della città delle Due Bandiere si comportò come un soldato appena unitosi all’esercito, raddrizzò la schiena istintivamente e fece un saluto rispondendo con orgoglio: “Sì signore! Posso ancora combattere!”

“Ahahah! Ottimo! Sei un esempio per tutti i soldati di Zenit! L’impero sarà orgoglioso di te!”

L’arciere rise con fare eroico. Come un dio della guerra, nessun nemico osava attaccarlo. Dopo aver finito di ridere, si girò all’improvviso e guardò il principe che era stato scaraventato via da lui; aveva scoperto qualcosa. Fece gesto di afferrare qualcosa e riuscì a prendere l’arco che il principe di Jax aveva usato per fargli un agguato da una delle guardie.

“Bell’arco! Ahah! Non male!”

Dopo che l’arciere attirò a sé l’arco da lontano, lo osservò per un po’ e lo lodò ripetutamente. All’improvviso brillò una luce e l’arco scomparì, era evidente che l’aveva riposto in uno spazio di immagazzinamento. Poi l’arciere gridò: “Ehi, questo arco non è male! Soddisfa a stento i miei standard, ma me lo prenderò! Se diventerai più forte, potrai venire a riprendertelo! Ahah!”

Dopo aver detto questo, afferrò Ribry per una spalla e rise: “Ahahah! Dato che puoi ancora combattere, allora facciamoci strada!” Ignorò completamente il principe di Jax che lo stava guardando con odio e risentimento.

Prima che Ribry potesse reagire in tempo, sentì tirare. Il paesaggio attorno cambiò mentre sentiva di stare volando. Si era già allontanato dalla collina in pochi secondi e la bestia nera scaraventò via un po’ di soldati di Jax e ruggì mentre saltava di fronte a lui e all’arciere.

“Toglietevi dalle palle!” Più di quaranta soldati di Jax attorno provarono stordimento dopo aver sentito il grido, scorreva perfino sangue dalle loro orecchie e dai loro nasi.

L’arciere afferrò Ribry e saltò sulla bestia nera, nessuno attorno osò fermarli. Prima di partire, l’arciere guardò di nuovo il centro di comando di Jax nel caos e scoppiò a ridere di nuovo.

Lungo la strada di ritorno, tutti i soldati di Jax si fecero da parte per lasciarli passare, era strano perché sembrava che i 60.000 soldati li stessero acclamando.

“Ahahah! Lascia l’arco Aquila del Deserto qui! È il tesoro della famiglia reale! …Me**a! Chi sei? …Chi ca**o sei?”

Il principe di Jax alla fine si sbarazzò del potere che l’arciere aveva iniettato nel suo corpo e iniziò ad urlare dopo aver spinto via le guardie di fronte a lui; sembrava aver perso la testa.

Era stata un’umiliazione troppo grande per lui. In quanto grande genio dell’impero Jax, non aveva potuto trovare quasi nessun avversario adatto tra i suoi coetanei. Era l’orgoglio della sua gente e uno dei principi più talentuosi. Ma oggi era stato sconfitto da un comandante di Zenit sconosciuto; non poteva tollerare questa vergogna.

In realtà questa era una rara opportunità per lui per guidare le legioni d’avanguardia e assediare la città delle Due Bandiere. Tutti a Jax sapevano che poter riportare la bandiera reale portata via dall’imperatore Yassin da Amsterdam 26 anni fa sarebbe stata una grandissima impresa e un importante merito militare; il capo dei comandanti sarebbe diventato l’eroe del suo popolo.

Molti principi non vedevano l’ora di cogliere questa opportunità.

Questo principe Fairenton era riuscito ad ottenere aiuto dal suo maestro e aveva convinto l’imperatore Fuji a dargli questa occasione.

Prima di arrivare qui con le sue truppe, aveva studiato bene la situazione e sapeva che non ci sarebbero stati molti soldati e guerrieri di massimo livello nella città delle Due Bandiere.

Pensava che sarebbe riuscito a conquistare facilmente la città con i 60.000 soldati al suo comando. Ci era quasi riuscito, ma aveva incontrato un avversario ancora più arrogante alla guida dei rinforzi di Zenit e non aveva potuto nemmeno resistere ad un suo attacco.




