---
title: Capitolo 386 - Assassinio
pubDate: 2024-05-26T10:41:47.925Z
tags:
    - htk
---

Non appena questo messaggero pallido e magro finì di gridare, due delle guardie del sindaco sogghignarono e brandirono le loro spade mentre si dirigevano verso i soldati. Non osavano attaccare Fei, ma avrebbero potuto fare ciò che volevano con questi soldati di basso livello. Quando superarono Fei, uno di loro sorrise e strizzò gli occhi verso Fei per provocarlo.

<em>Pia! Pia!</em>

Fei all’improvviso diede loro uno schiaffo.

Le due guardie sogghignanti non fecero in tempo a reagire e furono scaraventati via come sacche da boxe.

Fei non si era trattenuto, era infuriato. Un po’ di impronte di palmo erano apparsi sugli elmi argentati, deformandoli completamente. Le due teste dentro erano state spaccate, sangue e cervella schizzarono ovunque.

<em>Bam! Bam!</em> I loro cadaveri furono spiaccicati sul parapetto e furono ridotti in poltiglia.

Questa scena violenta, ma improvvisa scioccò tutti.

Per un momento la gente rimase in silenzio, c’erano solo i suoni delle persone che deglutivano.

“Crank…”

I rumori del cancello in quel momento sembrarono assordanti; come se i loro cuori fossero stati martellati, tutti rabbrividirono.

“No! Non puoi! Tu… maledizione! Fermi!” Il messaggero era arrabbiato e spaventato. Finalmente si era reso conto di cosa stava succedendo e indicò Fei gridando: “Chi sei? Sei solo il re di un piccolo regno affiliato! Tu…”

<em>Pia!</em>

Prima che il messaggero si rendesse conto di cosa stava succedendo e gridasse, la sua testa esplose come un’anguria e il suo corpo decapitato barcollò un po’ per poi cadere a terra; il sangue scorreva dal suo collo come un fiume.

“Aaaaaa! Assassinio! Hai ucciso il messaggero del sindaco! Tu…”

Le guardie del sindaco erano terrorizzate. Volevano minacciare Fei, ma decisero di stare zitte e scappare dopo aver visto i cadaveri deformati e l’espressione noncurante di Fei. Come se avessero visto un nonmorto, non osarono nemmeno guardarsi indietro. Presto fuggirono dalle mura difensive e scomparirono.

Fei si limitò a sogghignare e non li fermò. Guardò verso la direzione in cui stavano scappando e rifletté per un po’.

Le porte della città si aprirono completamente.

I 6000 cavalieri ben preparati entrarono in città con fare ordinato. I cavalieri potevano controllare bene i loro cavalli ed entrarono in meno di cinque minuti. Dopo una serie di crepitii, la porta si chiuse di nuovo.

Non appena i cavalieri entrarono in città, furono accolti dai residenti della città delle Due Bandiere ad entrambi i lati della strada.

I residenti non partecipavano alla difesa, così non sapevano quanto fosse pericolosa la situazione. Ma qualsiasi tipo di rinforzo sarebbe stato positivo ai loro occhi. Anche se non erano arrivati molti soldati, i residenti avevano sentito che erano riusciti ad aiutare la città a respingere gli invasori, solo questo era sufficiente per destare la loro ammirazione.

Grazie alla Protezione della Terra, non molte strutture erano state danneggiate dalle rocce, dalle frecce e dagli incantesimi di Jax. C’erano molti edifici a tre piani ai lati della via; i ragazzini timidi sbirciarono fuori dalle finestre per vedere chi erano gli eroi venuti a salvarli e le ragazze più coraggiose cominciarono ad acclamare i cavalieri a lato della strada.

Mantelli rossi, cavalli neri, spade taglienti da cui colava il sangue dei nemici e bei volti sotto elmi splendidi…

La comparsa dei cavalieri attirò molta attenzione e alcune ragazze mature non vedevano l’ora di conquistare il loro principe azzurro.

I cavalieri nella brigata d’avanguardia si godette questo caloroso benvenuto.

I 6000 cavalieri furono guidati dal sottoposto di Frank Ribry e furono portati alla piazza militare non troppo lontana dalla porta. I cavalli da guerra ebbero l’occasione di riposare e di mangiare, e i soldati poterono montare delle tende e cucinare il pranzo; dopo il lungo viaggio e la battaglia feroce, i cavalieri e i loro cavalli erano stanchi.

I comandanti della brigata d’avanguardia della legione Zanna di Lupo si incontrarono con i capi delle forze militari della città delle Due Bandiere per la prima volta.

Gli invasori non si erano ritirati e poteva iniziare un altro assedio in qualsiasi momento. I comandanti dei due gruppi diversi fecero un incontro e familiarizzarono velocemente; questo era il solo modo per assicurarsi di coordinarsi bene in combattimento e di non mostrare punti deboli al nemico.

Fei non partecipò all’incontro.

La prima cosa che fece fu usare il Cubo di Horadrim per trasmutare e creare venti gemme di livello intermedio. Dopo averle poste nella formazione, la Protezione della Terra, usò le conoscenze che aveva ottenuto dalla Sacerdotessa Akara e riparò alcune parti della barriera danneggiate dai nemici; questa protezione era cruciale per la difesa e Fei doveva ripararla subito.

Finì di farlo in un’ora.

Fei batté le mani e ricordò a Peter Cech, che era accanto a lui con un’espressione coscienziosa: “Eh, 20 gemme magiche di alto livello… sono gli ultimi tesori della famiglia reale di Chambord. Le ho usate tutte per aiutare a difendere la città delle Due Bandiere e dobbiamo prenderne nota. Rimanderemo un messaggio nel quartier generale di Zenit e chiederemo loro di rimborsarci. Oh, dì loro che possono solo pagarmi con monete d’oro. Per mostrare la lealtà di Chambord all’impero, dì loro che possiamo concedere uno sconto del 20%. Ricorda, chiedi ai nostri compagni della città delle Due Bandiere di autenticare le nostre dichiarazioni, così gli ufficiali al quartier militare non penseranno che li stiamo imbrogliando.”

Peter Cech annuì e tirò fuori un pezzo di carta per prendere nota; sembrava che fosse tutto ragionevole.

Uno dei comandanti della città delle Due Bandiere rimase scioccato nel sentire questa conversazione; stava facendo da guida per Fei ed era la prima volta che sentiva qualcuno che osava chiedere un rimborso all’impero. Era strano perché sembrava tutto normale visto che il vice aveva reagito con calma dopo aver sentito quelle parole.

<em>’È davvero solo un re di un piccolo regno affiliato? Sembra che non gli importi delle opinioni degli ufficiali nel quartier generale militare…’</em> Pensò il comandante sorridendo.

Anche se non sapeva che ruolo questo sovrano giocasse nei rinforzi, sapeva che non era una persona ordinaria.

Ciò che fece Fei dopo fu normale; chiacchierò con questo comandante riguardo ad ogni sorta di argomento. Quando discussero della battaglia di oggi, il comandante riferì loro che il sindaco Soroyov e i nobili della città avevano fatto ritirare le loro guardie personali e avevano cercato di abbandonare la città.

L’espressione di Cech cambiò immediatamente dopo aver sentito queste parole.

Dopo essere stato con il sovrano per un po’, Cech aveva capito che Fei era una persona semplice e odiava i nobili e gli ufficiali codardi e corrotti.

Ciò che sorprese Cech fu che il sovrano non si infuriò; Fei continuò a chiacchierare con il comandante sorridendo.

Dopo un po’, Fei e Cech aveva una buona idea di cosa stava succedendo nella città delle Due Bandiere.

Secondo la gerarchia di Zenit, c’erano due settori principali. Usando la città delle Due Bandiere come esempio, il sindaco si occupava degli affari interni e il capo dei comandanti si occupava della difesa e della sorveglianza. Il sindaco e il capo delle forze militari non potevano interferire uno nel lavoro dell’altro.

Tuttavia una legge stravolgeva questa struttura: durante le guerre, il controllo della città e delle forze militari sarebbe passato alla persona con il grado di nobiltà più alto; sia il sindaco che il capo dei comandanti avrebbero dovuto ascoltare questa persona, ogni potere in una città sarebbe ricaduto nelle sue mani e avrebbe mantenuto l’ordine.

Questa legge non aveva problemi; dava flessibilità e struttura in una situazione potenzialmente caotica.

Tuttavia aveva creato molti problemi alla città delle Due Bandiere. Il sindaco Soroyov era un nobile ereditario di secondo livello ed era lui al potere. Era un uomo inutile, ma timido; proprio come gli altri nobili ereditari dall’anima corrotta.

In un momento come questo, la struttura ereditaria di Zenit aveva mostrato il suo lato peggiore.

Dopo che Soroyov aveva saputo che l’impero Jax stava per attaccare, si era quasi cagato addosso. Si era nascosto nella sua tenuta ogni giorno e aveva sperato che gli invasori non sarebbero mai arrivati. Anche se era spaventato, non era stato disposto ad abbandonare la città e le ricchezze che aveva accumulato negli anni.

Non appena il primo ricognitore di Jax era arrivato, aveva mostrato il suo egoismo da nobile corrotto.

Soroyov aveva ordinato ai soldati di chiudere le porte, non aveva permesso a nessuno di entrare o uscire.

Questo ordine aveva causato la morte dei civili di Zenit che vivevano vicino alla città delle Due Bandiere e aveva anche permesso agli invasori di Jax di controllare il territorio attorno.




