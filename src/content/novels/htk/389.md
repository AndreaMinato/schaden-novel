---
title: Capitolo 389 - Esecuzione
pubDate: 2024-05-26T13:41:47.926Z
tags:
    - htk
---

“Oh giusto! Consegnate i vostri cavalli… no… Bestie Ruggenti del Fuoco.” Un giovane nobile voleva aggiungere qualcosa, ma all’improvviso vide le Bestie Ruggenti del Fuoco di quarto livello nell’accampamento e cambiò idea.

Come se avesse scoperto una miniera d’oro, il suo sguardo rivelò avidità e crudeltà mentre gridava: “Presto! Consegna le Bestie Ruggenti del Fuoco! Noi, uh, no, il sindaco li confischerà!”

“Ah! Sono davvero Bestie Ruggenti del Fuoco? Bestie demoniache di quarto livello? Ahah! Diventeremo ricchi…”

“Sì! Questi soldati schifosi non si meritano di cavalcare queste fantastiche creature! Dovremmo essere noi a godercele vista la nostra stirpe superiore.”

I giovani nobili attorno reagirono allo stesso modo. Non rivelarono il temperamento e la cortesia che avrebbe dovuto avere un nobile e questo disgustò Fei; gli ricordava i mocciosi viziati delle famiglie ricche nella sua vita precedente.

Fei si accigliò immediatamente.

Era già molto deluso dai nobili della città delle Due Bandiere ed era troppo pigro per ragionare con questi maiali idioti. Guardò i soldati e disse: “Causare un tale trambusto nell’accampamento militare… Secondo le leggi militari di Zenit, dovrebbero essere condannati a morte sul posto.” Dopo aver detto questo, se ne andò.

“Cosa?”

I soldati erano scioccati e anche i giovani nobili arroganti ne furono sbalorditi; erano rimasti a bocca aperta. SI scambiarono delle occhiate e non credettero alle loro orecchie.

‘<em>Questo piccolo comandante è impazzito? Condannare a morte?’</em> Pensarono.

Fei si girò e ordinò di nuovo: “Cosa state aspettando? Uccideteli!”

Anche se questi soldati erano un po’ scioccati, si affrettarono ad arrestare i nobili dopo aver capito che il comandante della legione non stava scherzando; dopotutto dovevano ubbidire ai suoi ordini. Tra questi soldati, alcuni erano poliziotti di Chambord ed erano già abituati ai modi del sovrano.

Le guardie dei nobili volevano opporsi, ma non potevano competere con questi soldati d’élite che erano stati in battaglia e avevano ucciso nemici; presto la maggior parte di loro fu uccisa. Quando Fei sentì grida e preghiere dai nobili, si accigliò lievemente. All’improvviso ebbe un’idea e si girò per poi dire: “Tenete uno vivo e rimandatelo indietro.”

Dopodiché entrò direttamente nella tenda centrale.

Risuonarono di nuovo urla, preghiere e maledizioni, seguiti poco dopo da suoni di teste che cadevano.

Tutto diventò silenzioso.

“Questi stupidi nobili ovviamente sono stati ingannati da qualcuno e hanno osato causare trambusto al campo militare con così poche guardie. Non è un suicidio? Così chi li ha mandati sta cercando di mettere alla prova i miei limiti? Eheh, glielo farò vedere con chiarezza! Tutti questi nobiluomini sono corrotti e molti hanno un passato losco. Non importa quanti ne verranno qui, li ucciderò tutti!”

Fei sogghignò.

Avrebbe dovuto occuparsi di questi insetti corrotti prima o poi. Era riuscito ad annientare tutti i nobiluomini corrotti e malvagi di Chambord e non avrebbe avuto problemi a rifarlo qui.

Dopodiché Fei tornò a pensare alla questione di prima.

Aveva la sensazione di essere diventato più calcolatore e crudele… ma pareva la cosa giusta da fare. Non poteva comportarsi come un giustiziere sociale in questo continente governato dalla legge della giungla; era più impossibile del comunismo sulla terra.

Mentre rifletteva, risuonarono suoni di corni da lontano. Poi ci furono delle grida. Il terreno cominciò a tremare come se un branco di elefanti stesse correndo in giro.

“Ding! Ding! Ding!”

Le campane d’allarme alle due porte della città cominciarono a suonare e i rumori rapidi e taglienti riecheggiarono nella città.

“Siamo sotto assedio! Shevchenko, Cech, Pierce, Drogba, Huerk! Kanort! Voi sei andate alla porta ad est! Cavalieri dello Zodiaco! Seguitemi alla porta ovest!”

Gridò Fei mentre sfrecciava verso la porta occidentale; quella che stava fronteggiando più pressione.

I soldati cominciarono a muoversi. Si precipitarono tutti verso le posizioni a cui erano stati assegnati e la macchina militare cominciò a reagire in modo organizzato. I civili guardarono con ammirazione dal basso la figura che sfrecciava nel cielo. Avevano riposto tutte le loro speranze in quel guerriero! Era come una colonna portante, finché fosse stato presente, sembrava che la città delle Due Bandiere sarebbe sopravvissuta a questo assedio!

“Sindaco e nobili, ascoltate! In quanto comandante numero uno della zona di guerra e capo della legione Zanna di Lupo, vi ordino di schierare i vostri soldati privati sulle mura difensive e di aiutare la difesa entro dieci minuti! Chiunque disubbidirà ai miei ordini verrà condannato a morte, incluse le loro famiglie!”

La voce di Fei tuonò.

Tutti in città lo avevano sentito e lo guardarono scioccati.

Fei arrivò alla porta ovest in pochi secondi.

Dopo che esaminò bene i nemici, rimase piuttosto scioccato. Erano passate solo due ore da quando la brigata d’avanguardia della legione Zanna di Lupo era arrivata qui, ma sembrava che anche i rinforzi di Jax fossero qui; c’erano circa 70.000-80.000 nemici.

La porta ovest era rivolta verso il territorio di Jax ed era quella più esposta all’attacco.

Al momento una formazione a spade e scudi che comprendeva 7.000 soldati si stava muovendo verso la porta occidentale. Tutti questi soldati di Jax si stavano muovendo all’unisono mentre marciavano con costanza e lentezza.

<em>Boom! Boom! Boom! Boom!</em>

Battevano i loro scudi con le spade e i clangori resero ansiosi i soldati di Zenit. Inoltre le luci che si riflettevano sulle lame di Jax emanavano un’aura assassina che inquietò i guerrieri di zenit.

Non troppo lontano stavano spostando scale d’assedio, uccelli drago d’assedio ed enormi catapulte; erano terrificante macchine che avrebbero inflitto gravi danni alla città.

<em>Tap! Tap! Tap!</em>

Riecheggiò una serie di passi e la squadra di Cavalieri dello Zodiaco presto arrivò alla parte ovest delle mura difensive.

Fei si voltò e vide trenta Cavalieri dello Zodiaco, il resto della brigata d’avanguardia aveva seguito Shevchenko alla porta orientale.

C’erano circa 10.000 soldati di Zenit nella parte ovest delle mura difensive; dopo circa due ore di riposo, erano in condizioni migliori. Mentre il sangue ribolliva nei loro corpi, strinsero le armi e aspettarono la battaglia imminente.

Un po’ di comandanti accorsero velocemente da Fei.

“Piacere di conoscerla, capo comandante!” Questa decina di comandanti fecero il saluto. Anche se Ribry era ancora gravemente ferito e stava riposando nell’accampamento, questi uomini sapevano ancora chi era Fei.

“Eh, piacere di conoscervi tutti. Combattiamo insieme!” Fei annuì e cominciò a dare una serie di ordini.

Quando alzò gli occhi, vide una figura famigliare sulla collina del centro di comando di Jax.

Il principe Fairenton era un guerriero talentuoso. Era altero e freddo, ed era riuscito a calmarsi dopo la sconfitta e aveva recuperato sicurezza. Questo era il motivo per cui era riuscito ad organizzare il secondo assedio così presto.

Come se lo avesse percepito, il principe altero spostò lo sguardo in direzione di Fei.

Aveva visto la persona che lo aveva sconfitto in un solo colpo.

Dopo un momento di silenzio, il principe fece un cenno.

“Uccidere! Uccidere! Uccidere! Uccidere! Uccidere!”

Dopo aver visto l’ordine, decine di migliaia di soldati di Jax gridarono e avanzarono. La formazione a spade e scudi si fermò a dieci metri di distanza dal raggio d’azione degli arcieri di Zenit e venti enormi catapulte alte dieci metri furono poste dietro questa formazione. Ognuna di esse sembrava un’enorme bestia e i soldati che le stavano operando sembravano formiche.

Fei aveva studiato queste catapulte in passato.

La tecnologia di questo continente era piuttosto avanzata; gli artigiani potevano già creare parti come rotelle, cuscinetti e molle. Queste catapulte utilizzavano questa tecnologia ed erano state costruite con i migliori materiali presi dai corpi delle Bestie Demoniache, e potevano lanciare enormi pezzi di roccia a più di mille metri di distanza.

I soldati di Jax stavano già posizionando enormi rocce sulle catapulte e si stavano preparando a fare fuoco; questi uomini dovevano essere dotati di una forza sovrumana o essere guerrieri stellari per spostare gli enormi proiettili e dovevano cooperare.

“Signore, attiviamo la formazione Protezione della Terra?” Chiese un comandante.

Fei conosceva già questi comandanti leali che avevano seguito Ribry da molto tempo. Il comandante che aveva fatto questa domanda si chiamava Fernando Gago; era sulla ventina, ma era davvero coraggioso. Aveva la forza di un guerriero a tre stelle ed era rimasto molto ferito durante l’ultimo assedio. Aveva quasi perso un braccio, ma aveva comunque deciso di combattere sulle mura difensive dopo che le sue ferite profonde erano state bendate.




