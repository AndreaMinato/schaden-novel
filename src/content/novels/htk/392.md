---
title: Capitolo 392 - La Paura dei Nobili
pubDate: 2024-05-26T16:41:47.927Z
tags:
    - htk
---

“Oh cielo! Questi sono veri guerrieri!”

Dopo aver visto come l’ultimo barbaro aveva ammazzato due potenti nemici ed era rimasto ucciso allo stesso tempo, i comandanti di Zenit sulle mura difensive sospirarono con ammirazione. Questa scena li commosse e provarono dispiacere per i quindici guerrieri coraggiosi che erano stati uccisi dai nemici che usavano il loro vantaggio numerico. Se questi quindici guerrieri coraggiosi fossero stati usati più strategicamente, avrebbero potuto infliggere più danni ai nemici.

Tuttavia l’umore di Fei non cambiò dopo che questi quindici barbari furono uccisi.

Tirò fuori l’Aquila del Deserto e iniziò a sparare di nuovo.

Sotto le mura difensive, i guerrieri di Jax venivano uccisi, uno dopo l’altro.

Erano tutti guerrieri d’élite della suprema squadra assassina di Jax.

Anche se erano mescolati ai soldati ordinari, Fei poteva comunque percepire la loro posizione, erano così chiare che per lui sembravano torce nell’oscurità. Più di trenta guerrieri di Jax furono uccisi in un istante. Uno dei comandanti preferiti del principe Fairenton, Clark, fu ucciso da Fei e gli altri guerrieri d’élite della suprema squadra assassina iniziarono a ritirarsi dopo aver visto il pericolo.

Anche se Fei aveva fatto molte esperienze, non era ancora in grado di trovare il ritmo e le opportunità di una guerra mentre i comandanti accanto a lui avevano partecipato a diversi conflitti. Perciò dopo che la battaglia era iniziata, Fei aveva passato il controllo dei soldati ai comandanti attorno a lui ed era rimasto sotto la torre di guardia alla porta ovest; aveva il compito di uccidere i nemici più potenti e aiutare i soldati di Zenit in pericolo.

In quel momento, anche i comandanti di Zenit e i trenta cavalieri dello zodiaco stavano partecipando alla battaglia, stavano combattendo i nemici ad una distanza ravvicinate su una porzione delle mura difensive che era lunga più di mille metri.

Fei non badò alla morte dei quindici barbari.

Il fatto che fossero morti in questo mondo non significava che fossero davvero scomparsi. Se avesse voluto, Fei avrebbe potuto rievocarli dal mondo di Diablo. Naturalmente c’era un limite a questo tipo di resurrezione, la voce fredda e misteriosa gli aveva detto che avrebbe potuto evocarli solo tre volte al giorno.

Perciò avrebbe potuto rievocarli due volte se avesse voluto.

Tuttavia non lo fece.

All’improvviso sentì di aver capito come poteva controllarli in modo migliore. Sentiva di poter dare molti comandi usando la mente! Finché avesse pensato ad un ordine, i barbari avrebbero preso di mira i nemici che voleva. Questo avrebbe massimizzato gli effetti della loro unità.

Stava riflettendo su come sfruttarli meglio e non limitarsi ad usarli come kamikaze.

…..

Nel lato settentrionale delle mura difensive.

I soldati di Jax si stavano concentrando sulle mura ad est e ad ovest visto che c’erano le due uniche porte della città lì. Perciò la pressione sulla parte a nord e a sud era di gran lunga inferiore. I soldati di Jax e di Zenit continuavano a tirare frecce gli uni contro gli altri, e le poche scale d’assedio non potevano fare molto.

Dentro una piccola struttura nel lato settentrionale delle mura difensive, più di una decina di nobili che indossavano armature appariscenti e mantelli erano radunati a discutere di qualcosa.

“Quel nuovo comandante numero uno della zona di guerra è un osso duro! È ovvio che è ostile nei nostri confronti!”

“Umpf! È solo un sovrano di un piccolo regno affiliato! L’impero lo sta favorendo solo momentaneamente e osa prendersi gioco di noi? Il quartier generale militare e il palazzo dei cavalieri imperiali lo lasciano fare ciò che vuole?”

“Il palazzo dei cavalieri imperiali? Ahah, ha sconfitto cinque di loro e il cavaliere della giustizia numero uno sembra apprezzare il sovrano di Chambord e vuole proteggerlo. Cosa può fargli il palazzo dei cavalieri imperiali?”

“Sì! Il quartier generale l’abbia nominato comandante numero uno la dice lunga.”

“Intendi… l’impero sta cercando di eliminarci?”

Tutti i nobili non sembravano più arroganti e prepotenti. Impauriti, parlavano tra di loro e non potevano giungere ad una conclusione.

Prima potevano fare ciò che volevano in città perché erano in una regione molto remota; non credevano che l’impero e le leggi di Zenit potessero raggiungerli. Ma da quando era comparso il sovrano di Chambord, avevano la sensazione di aver esaurito la loro fortuna. Il re di Chambord era come un’enorme montagna che premeva su di loro e sarebbero tremati di paura pensando a cos’aveva fatto oggi.

Forse perché era irritato, un grassone seduto gridò mentre batteva il tavolo di fronte a sé: “State zitti!”

Tutti i nobili chiusero la bocca e lo guardarono silenziosamente.

Questo tipo paffuto era sulla quarantina e il suo enorme corpo sembrava una montagna di carne che stava per distruggere l’armatura argentata XL che stava indossando, la ciccia sulla sua faccia e nel suo mento ricadeva verso il basso, facendolo sembrare un carlino brutto. I suoi occhi e la sua bocca parevano sul punto di scomparire tra il grasso.

Il nome di quest’uomo era Soroyov, il sindaco della città delle Due Bandiere.

Prima dell’arrivo di Fei, era stato il sovrano della città.

Ma ora era tutto cambiato.

Soroyov era davvero irritato da tutte le chiacchiere attorno e interruppe la discussione che si era trascinata per più di trenta minuti. Quando i nobili lo guardarono con curiosità, Soroyov non riuscì ancora a dare una risposta.

Questa era la prima volta che affrontava un problema del genere.

Dopo aver messo alla prova il comandante due volte, aveva percepito chiaramente il pericolo che rappresentava, aveva sentito intento omicida! Aveva avuto la sensazione di essere una pecora presa di mira da un enorme lupo! Se avesse fatto un errore, sarebbe stato fatto a pezzi.

“Quando è stata l’ultima volta che mi sono sentito così?”

Soroyov provò impotenza mentre fronteggiava un avversario imprevedibile come il sovrano di Chambord.

Le figure veramente influenti erano sovrani della terra. Anche il re di Chambord era un nobile di secondo livello di Zenit, aveva il titolo di comandante numero uno della zona di guerra di Jax ed era così potente da poter affrontare decine di migliaia di nemici con calma. Soroyov era solo un guerriero a due stelle che non poteva competere con Fei in nessuno di questi punti di vista.

Si sentiva davvero impotente al momento.

Come un maiale al macello, ogni lotta sarebbe stata inutile. Poteva solo implorare perdono o aspettare che lo uccidessero.

Tuttavia non era disposto ad arrendersi.

“Devo ascoltare gli ordini del sovrano di Chambord! Se farò arrabbiare quel pazzo, ci saranno gravi conseguenze. Devo ingannarlo… quando arriverà l’occasione, eheh… potrà accadere qualsiasi cosa!” Soroyov disse: “Non siamo arrivati fin qui combattendo. Dobbiamo essere pazienti, credo che la nostra opportunità arriverà.”

Soroyov era come un capo tra i nobili, naturalmente aveva ottenuto questa posizione grazie alla sua crudeltà e alla sua ferocia. Perciò tutti i nobili attorno dovettero annuire e accettare la sua decisione.

“Signor sindaco, Carl, Adam, Miller e una decina di altri nobili non hanno seguito il sovrano di Chambord e non sono venuti. Dovrei mandare qualcuno a ricordarglielo?” Chiese un nobiluomo sulla quarantina.

“Non è necessario. Possiamo aspettare che il sovrano di Chambord se ne occupi.” Soroyov si alzò, aiutato dalle due guardie accanto a lui, e rise ferocemente: “Quei vecchi bastardi volevano sempre opporsi a me. Userò il sovrano di Chambord per annientarli stavolta. Eheh, quei vecchi bastardi sono troppo vecchi per essere lucidi…”

In quel momento, risuonarono delle acclamazioni da fuori.

“I soldati di Jax si stanno ritirando!!”

“Ahah! Toglietevi dalle palle! Tornate dalla vostra mamma a succhiare latte!”

“Ahah! Questi maledetti sono spaventati!”

Risuonarono grida tra i soldati di Zenit e i rumori della battaglia si quietarono. Il rapido suono dei corni e dei tamburi dichiararono la fine della battaglia.

“Eh? I nemici si sono ritirati? Usciamo a dare un’occhiata.”

Il modo in cui Soroyov si fece strada lo faceva sembrare una palla rimbalzante, ma nessuno dei nobili dietro di lui osarono ridere.

I nobili si nascosero dietro i parapetti, diedero una sbirciata e videro i soldati di Jax che si stavano ritirando, lasciando molti cadaveri a terra.

“Finalmente…” Tutti i nobili sospirarono con sollievo. Anche se si stavano nascondendo in un edificio protetto, erano comunque terrorizzati!

<em>Tink!</em>

Soroyov brandì la spada e tagliò uno dei cadaveri a metà. Si macchiò l’armatura di sangue e disse alle sue guardie di fare lo stesso. Dopo aver tagliato la sua armatura e lasciato un po’ di segni, ancora non riuscì a tranquillizzarsi. Strinse i denti e si inflisse un po’ di ferite sulle braccia e sulle gambe.




