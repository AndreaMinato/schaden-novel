---
title: Capitolo 393 - Invito dal Sovrano di Chambord
pubDate: 2024-05-26T17:41:47.927Z
tags:
    - htk
---

Questo sindaco sembrava aver appena partecipato ad una battaglia.

Tutti i nobili attorno a lui capirono cosa stava facendo e lo copiarono.

Le guardie iniziarono a decapitare i cadaveri sulle mura difensive, le teste erano come gettoni per meriti militari. Anche se erano stati i soldati ordinari ad aver ucciso nemici sulle mura difensive, questi nobili erano abituati a derubarli di meriti militari.

I soldati di Zenit sulle mura difensive che avevano appena avuto l’occasione di respirare e riposare si limitarono a fissarli freddamente e non li fermarono.

“Fermo! È uno dei nostri! Me**a! Questo è il corpo del mio fratello maggiore!” Un giovane soldato con un’enorme ferita sulla spalla si arrabbiò e spinse via una guardia che stava per decapitare un cadavere.

“Sporco insetto! Osi spingermi?” La guardia si infuriò subito visto che era quasi caduta per la spinta.

“Questo è il corpo del mio fratello maggiore… è morto per proteggermi…” Gridò tremando questo giovane soldato. Era stato quasi diviso a metà da un nemico ed era stato il suo fratello più grande di due anni di lui a saltare di fronte a lui per proteggerlo.

“Bleah! Togliti dalle palle! Ora è morto, così posso tagliargli la testa! Il suo corpo marcirà sottoterra e la sua testa farà parte dei miei meriti militari.” Gridò con rabbia questa guardia che diede un calcio al soldato ferito mentre sentiva le altre guardie deriderlo.

“Avete superato il limite!” Due soldati accanto non riuscirono più a sopportarlo. Si avvicinarono e dissero: “Siamo fratelli! Sono morti solo perché vi hanno protetto!”

“Come osate insultare il corpo di un soldato coraggioso ed eroico?”

Sempre più soldati si alzarono e fissarono con rabbia la guardia. Durante i momenti di pace, erano riusciti a tollerare le angherie dei nobili. Ma durante una guerra dove potevano morire da un momento all’altro, non potevano sopportare questo tipo di trattamento. Il conflitto tra i soldati ordinari e i nobili era irreversibile, e l’odio dei soldati ordinari ormai stava bruciando vigorosamente.

Quella guardia arretrò un po’ di passi e rivelò paura dallo sguardo. Per la prima volta aveva avuto la sensazione che questi soldati sporchi e di bassa classe fossero terrificanti.

“Cosa sta succedendo? Perché ti sei fermato?” Soroyov si avvicinò.

“Signore, questi miserabili hanno osato resistere al suo comando…” La guardia riferì tutto, era ovvio che fosse terrorizzato dal sindaco visto che non aveva osato dire falsità.

“Mi deludi… Kyle, come puoi fare una cosa del genere?” Il sindaco rimproverò la guardia. “Questi soldati sono morti per noi! Ti sei comportato come un animale!”

La guardia ne fu sorpresa, ma non osò dire nulla. Si inginocchiò velocemente e si scusò con ansia.

“Picchiatelo con un bastone cento volte! Conterà come punizione.” Disse Soroyov facendo un cenno.

Poi si girò e guardò i soldati che avevano resistito alla guardia. Si accigliò e disse: “La mia guardia ha osato insultare il corpo di un guerriero e verrà punito per questo. Ma voi siete solo un branco di soldati di bassa classe, come osate opporvi al mio ordine? Avete sfidato l’onore e la dignità dei nobili, così dovete essere puniti anche voi… Tu, tu, tu. Voi tre avete iniziato il litigio e dovrete sopportarne le conseguenze. Tagliate una delle loro gambe e delle loro braccia a ciascuno!”

Soroyov stava indicando il giovane e i due soldati di mezz’età che lo avevano difeso.

Tutti i soldati sulle mura difensive ne furono sorpresi.

Soroyov aveva molto potere in città, controllava sia il lato amministrativo che quello finanziario. Perfino Ribry aveva dovuto sopportare le sue angherie a volte per ottenere remunerazione per il settore militare, figuriamoci questi soldati di bassa classe. Per Soroyov non era nulla tagliare le braccia e le gambe di questi soldati, avrebbe potuto ucciderli se avesse voluto.

Aveva una scusa per farlo, questi soldati avevano osato opporsi agli ordini dei nobili. Ai loro occhi, opporsi era come rifiutare l’autorità dell’impero e la punizione per un’azione del genere era tagliare un braccio e una gamba da ogni perpetratore.

Soroyov l’aveva fatto per un motivo.

Dato che non poteva fare nulla contro il nuovo comandante numero uno, doveva sfogare la rabbia su questi soldati ordinari. Inoltre voleva passare un messaggio a questi uomini, voleva fare sapere loro che, anche se non poteva gestire il sovrano di Chambord, poteva comunque ucciderli facilmente.

<em>Tink!</em> Le guardie del sindaco brandirono le spade e trascinarono i tre poveri soldati fuori dalla folla.

Una delle guardie trovò uno scudo di legno e ci legò il braccio destro del soldato più alto tra i tre. Un’altra guardia accanto alzò un’ascia, la luce del sole si rifletteva sulla lama dell’arma.

Tutti i soldati attorno spostarono lo sguardo verso il basso, non volevano vedere una scena del genere.

In questo mondo la gerarchia era molto rigida, questi soldati di bassa classe non avrebbero osato ribellarsi davvero contro i nobili anche se erano davvero arrabbiati. Erano troppo deboli, qualsiasi empatia e compassione avrebbero portato conseguenze catastrofiche.

<em>Tink!</em>

L’ascia calò sullo scudo di legno.

Il sangue schizzò e risuonò un grido roco. Il soldato ruggì di dolore e tremò violentemente. Impallidì e si morse le labbra con forza per evitare di svenire.

In quel momento nel suo sguardo apparì odio.

“Non mi piace il modo in cui mi guardi. Soldato, dato che hai deciso di odiarmi, allora non mi importa di tagliarti l’altra gamba…” Soroyov scosse la testa. Dopodiché guardò la guardia con l’ascia sanguinosa in mano e disse: “Continua!”

La guardia si leccò le labbra e rise ferocemente mentre alzava di nuovo l’ascia.

“Dov’è quello stronzo di Soroyov? Porta qui il culo! Uh? Cosa sta succedendo qui? State giustiziando soldati nemici?” All’improvviso risuonò una voce fragorosa.

Tutti impallidirono.

<em>Stronzo? Come osa rivolgersi così al sindaco?</em> Pensarono.

Il buon umore di Soroyov peggiorò in un istante. Il suo sorriso si irrigidì e presto si incupì come se qualcuno l’avesse appena schiaffeggiato.

Un nobiluomo accanto a lui gridò con rabbia: ”Chi sei? Come osi insultare così il sindaco? Vuoi morire? Rivelati!”

“Ahahah! Pierce! Vuole vederti! Sei spacciato! Hai fatto arrabbiare un nobiluomo!” Sembrava che il compagno della persona che aveva insultato Soroyov stesse scherzando.

“Vuole vedermi? Maledizione, sei coraggioso! Sono qui, cosa puoi farmi?” L’uomo si fece largo tra i soldati e sogghignò. Era alto circa due metri, i suoi capelli erano bianchi e stava masticando una pagliuzza.

Prima che gli altri potessero reagire, un altro uomo muscoloso dalla statura simile rise e si fece avanti tenendo anche lui in bocca un fuscello di grano. Aveva lunghi capelli neri legati a coda di cavallo.

Quest’uomo si guardò attorno e i suoi occhi rimasero su Soroyov un po’ più a lungo; sembrava che fosse scioccato dalle sue dimensioni. Batté una mano sulle spalle dell’uomo dai capelli bianchi e rise: “Guarda! Questo maiale è grasso quasi quanto quello stupido di Oleg!”

“È più basso di Oleg.” Rispose l’uomo dai capelli bianchi strizzando gli occhi.

“Eh.” L’uomo con i capelli neri annuì e continuò: “Hai ragione. È più basso e più grasso, è letteralmente un grosso maiale.”

Quasi tutti scoppiarono a ridere. Tutti nella città delle Due Bandiere sapevano che il sindaco Soroyov era grasso, ma era la prima volta che qualcuno osava chiamarlo grosso maiale proprio davanti a lui.

“Il sindaco odia chi lo insulta così! Chi sono questi due uomini forzuti? Come osano deridere il sindaco?” Pensò la gente.

“Come osi?”

“Uccideteli!”

“Avete insultato il sindaco! Chi siete?”

Soroyov era così infuriato che stava tremando violentemente e le sue guardie e i nobili al suo fianco stavano gridando uno dopo l’altro.

“Sindaco? Questo maiale è il sindaco?” L’uomo con i capelli bianchi sputò la pagliuzza. Guardò il suo compare alzando le spalle e disse: “Abbiamo un messaggio importante da passarti.”

A metà discorso, si girò e disse al suo compagno: “Ehi, diglielo! Sua maestà sta ancora aspettando!”

L’uomo con i capelli neri annuì e osservò Soroyov ancora un po’. Rise e chiese: “Sei il sindaco?”

Prima che Soroyov potesse rispondere, continuò: “Sono Drogba e lui è Pierce, siamo sottoposti del re di Chambord. Sua maestà vuole che andiate alla torre di guardia nella porta ovest e facciate rapporto. Eheh, prego, da questa parte sindaco.”




