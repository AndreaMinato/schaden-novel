---
title: Capitolo 394 - Credi che siamo idioti?
pubDate: 2024-05-26T18:41:47.927Z
tags:
    - htk
---

“Sono i sottoposti del sovrano di Chambord?”

I soldati sulle mura difensive si rallegrarono un po’, come se avessero visto un barlume di speranza.

Tuttavia le espressioni dei nobiluomini e delle loro guardie divennero imbarazzate. Abbassarono tutti la testa e non osarono guardare Pierce e Drogba negli occhi. Stavano gridando e rimproverando i due uomini forzuti un secondo fa, ma ora non osavano rispondere.

Sapevano tutti di come il messaggero del sindaco era stato ridotto in poltiglia sulle mura difensive e come i giovani nobiluomini che avevano causato problemi alla porta dell’accampamento militare erano stati condannati a morte. Era accaduto solo perché il sindaco voleva mettere alla prova i limiti del nuovo comandante numero uno e ora i nobili sapevano che non avrebbero dovuto provocarlo; ora non osavano dire nulla a questi due messaggeri del sovrano di Chambord. In quel momento, desideravano solo che il diabolico comandante non li prendesse di mira.

Anche Soroyov era scioccato.

Il fatto che il sovrano di Chambord volesse vederlo lo terrorizzava e le espressioni provocatorie di questi due uomini forzuti lo facevano impazzire di rabbia, ma non poteva farci nulla. Se qualcun altro l’avesse chiamato maiale in faccia, avrebbe potuto ordinare alle sue guardie di farlo a pezzi. Ma ora… non osò fare nulla ai sottoposti del re di Chambord.

“Dato che il signor Alexander vuole vedermi, andrò da lui.” Disse Soroyov con la faccia arrossata; era riuscito a reprimere la rabbia. Si girò e fece cenno agli altri nobili dicendo: “Questa è un’ottima opportunità, andiamo tutti a visitare il nuovo comandante numero uno!”

“Signor sindaco, questi tre…” Chiese a bassa voce la guardia con l’ascia insanguinata.

“Arrestali per ora! Mi occuperò di loro al mio ritorno.” Disse Soroyov mentre fissava con ferocia la guardia, che chiamò subito un po’ dei suoi compagni per trascinare via questi tre poveri soldati.

“Aspettate.” Drogba vide questa scena e si accigliò.

Chiese: “Perché questi tre indossano l’uniforme di Zenit? Aspetta…? Sono anche feriti… Sono soldati di Jax? Perché sono stati puniti così gravemente?”

“Uh… Hanno cercato di diffondere voci per spingere gli altri a commettere tradimento. Così il sindaco ha ordinato di punirli.” La guardia del sindaco roteò gli occhi e si inventò una spiegazione.

Drogba annuì e disse: “Uh? Stavano cercando di spingere gli altri a commettere tradimento? Dovrebbero essere uccisi!”

Soroyov sospirò di sollievo e anche la sua guardia si asciugò di nascosto il sudore dalla fronte.

<em>’Grazie al cielo questi due uomini muscolosi sono stupidi! Altrimenti non avrei potuto ingannarli così facilmente.<em>’ Pensò la guardia.

“No! Non è vero! Non l’abbiamo fatto! Sono loro ad aver torto! Signori, per favore!” Quel giovane soldato che era finito nei guai dopo aver cercato di proteggere il cadavere del fratello maggiore gridò disperato.

“Sta zitto!” Urlò la guardia.

“Sta zitto!” Gridò anche Drogba. Dopo un momento di pausa, fissò con ferocia il povero soldato e aggiunse: “Sei solo un soldato di bassa classe! Stai al tuo posto!”

Il giovane soldato ne fu sbalordito.

Aveva perso ogni speranza. Pensava che questi due sottoposti del sovrano di Chambord lo avrebbero salvato, ma non si aspettava che si sarebbero comportati come i nobili della città delle Due Bandiere. A quanto pareva, sembrava che nemmeno questi due uomini forzuti volessero entrare in conflitto con il sindaco. Il giovane soldato mostrò un sorriso pieno di amarezza.

“Ahah! Ahahahahah!”

Dopo aver visto questa scena tragica, il soldato pallido e alto a cui era stata tagliata la mano destra cominciò a ridere. Anche se stava ridendo, i suoi occhi si stavano velando di lacrime. Tutti potevano sentire la disperazione e l’ironia nella risata, e tutti sapevano che il dolore che stava soffrendo psicologicamente era molto più forte di quello che stava provando fisicamente.

Tutti i soldati attorno all’area si emozionarono e i loro occhi divennero rossi e pieni di lacrime.

Nessuno di loro se l’era aspettato, avevano pensato che sarebbero stati salvati.

Tuttavia la faccia di Soroyov cambiò colore. Strizzò i piccoli occhi e pensò: <em>’Forse il sovrano di Chambord non è così difficile da affrontare dopotutto. Se non altro questi due sottoposti non sono dalla parte dei soldati di bassa classe.”

Credeva di aver fatto una scoperta entusiasmante.

“Ehi, tu. Sì, tu! Avanti, dimmi come questi tre soldati hanno fatto girare le voci e hanno cercato di spingere gli altri a commettere tradimento.” Disse Drogba ad una guardia mentre gli faceva cenno di avvicinarsi, stava ancora mostrando un brillante sorriso.

“Sì… Signore, è andata così. Prima… Questi tre codardi di bassa classe temevano la morte e si sono nascosti quando i nemici hanno attaccato. Dopo che i nemici si sono ritirati, sono saltati fuori a diffondere false dicerie. Hanno detto che la città delle Due Bandiere prima o poi sarebbe stata conquistata e hanno incoraggiato i soldati ad abbandonare la città e a scappare…” La guardia si avvicinò e cominciò a parlare dei crimini commessi da questi tre soldati.

“Davvero?” Gradualmente il sorriso di Drogba divenne freddo.

“Naturalmente! Giuro sul mio onore da guerriero! Tutto ciò che ho detto è vero!” La guardia indicò al cielo e giurò.

Drogba si avvicinò e chiese con un’espressione confusa: “Ehi, così ti sembro un idiota?”

“Ah? Idiota? Oh, no, no, no… Come? Sembrava magnifico e potente…” Rispose velocemente questa guardia con un sorriso di lusinga.

L’espressione di Drogba si irrigidì all'improvviso.

Prima che potesse reagire, quest’uomo forzuto mostrò la sua enorme mano e schiaffeggiò con forza la guardia. Questa guardia fu colpita così forte che il suo corpo roteò più volte e il suo elmo d’argento cadde dalle mura difensive.

“Bleah! Dato che sai che non sono stupido, come osi provare ad ingannarmi?” Gridò Drogba mentre schiaffeggiava di nuovo la guardia. Stavolta il colpo scaraventò l’uomo a terra.

Drogba non si fermò qui. Diede un calcio alla guardia e salvò il giovane soldato dalle grinfie delle guardie del sindaco. Indicò le ferite del giovane soldato e gridò ai nobili e ai loro tirapiedi: “Aprite i vostri occhi schifosi! Cosa sono queste? Sono ferite lasciate dalle lame di Jax! È un soldato coraggioso che ha protetto la città delle Due Bandiere! Credete che sia cieco? Credi che non possa nemmeno vedere queste ferite elementari? Come può un guerriero del genere nascondersi e provare a commettere tradimento?”

La disperazione nello sguardo del giovane soldato si trasformò in confusione e sorpresa.

Tutti i soldati attorno che avevano abbassato la testa la rialzarono, con sguardi sorpresi, sembrava che avessero capito cosa stava succedendo.

Drogba gettò un’occhiata verso i soldati feriti e gridò: “Ditemi! Questo giovane ha cercato di farvi abbandonare la città e scappare?”

Dopo un breve momento di silenzio, un soldato rispose piano: “No…”

Dopodiché un po’ di soldati fecero lo stesso.

Drogba si infuriò. Strinse la mano del giovane soldato e chiese con ferocia: “Guardate nei vostri cuori! Ditemi! Questo giovane che si è fidato di voi, questo giovane che ha bloccato le armi dei nemici per voi, che ha combattuto con voi… ha cercato di farvi scappare?”

Questa serie di domande tuonò nelle orecchie dei soldati e accesero le fiamme della loro rabbia.

“No signore! Non l’ha fatto! Non l’ha fatto!” Gridarono tutti i soldati.

Come se un vulcano stesse eruttando per la prima volta in 1000 anni, queste grida riecheggiarono all’unisono nel cielo. L’aura dei soldati cambiò e sembrava che le loro urla avessero assordato i nobili e le loro guardie, distruggendo i loro spiriti.

Soryov, i nobili e le loro guardie rimasero scioccati.

“Ditemi! Dovrebbe essere punito?” Chiese di nuovo ad alta voce Drogba.

“No! No! No! No! No!” Risposero di nuovo i soldati all’unisono; stavolta non esitarono.

Drogba diede una pacca sulla spalla del giovane soldato che era entusiasta e disse: “Guerriero, perché siete stati puniti? Osate riferirmi tutto?”

“Sì signore!” Gridò il giovane soldato senza esitare.

Eccetto per Drogba e Pierce, tutti gli altri qui sapevano cos’era accaduto. Ma quando il giovane soldato gridò cos’era successo con voce roca, i suoi compagni ne furono toccati. Anche se questo giovane soldato non stava parlando con scioltezza, provarono vergogna per essere rimasti in silenzio prima. Pareva che una fiamma stesse bruciando nella mente di ogni soldato e che ormai fossero indistruttibili.

“Basta! Sta zitto!” Gridò Soroyov, interrompendo il giovane soldato.

Il sindaco grasso aveva un brutto presentimento e non poteva più tollerare questa situazione. Sentiva che la sua dignità e il suo onore da nobile di secondo livello fossero state sfidate, era insopportabile!



