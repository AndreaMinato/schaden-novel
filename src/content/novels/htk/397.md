---
title: 'Capitolo 397 - Trasmetti il mio ordine, uccidere!'
pubDate: 2024-05-26T21:41:47.927Z
tags:
    - htk
---

Fei sfregò il parapetto ruvido delle mura difensive mentre diceva con determinazione: “Registra tutto ciò che ho detto e affiggi delle copie per la città. Inoltre ricorda di scrivere che le famiglie dei soldati deceduti saranno compensate con cinque monete d’oro e qualunque soldato rimasto ferito in battaglia sarà compensato con cinquanta monete d’oro. Uccidendo un nemico si verrà ricompensati con dieci monete d’argento e i meriti militari guadagnati da ciascuno saranno registrati nel libro dei meriti militari. Dopo ogni battaglia, saranno valutati dal dipartimento logistico e le persone che ne saranno degne otterranno subito promozioni e ricompense monetarie!”

“Come desidera sua maestà!” Cech si annotò tutto.

Fei spostò lo sguardo in lontananza. Dopo qualche momento di silenzio, aggiunse: “Dopo che il dipartimento della logistica avrà finito la valutazione, portatemi il libro prima di distribuire le ricompense. Chiunque oserà provare ad alterarli…”

Fei si interruppe all’improvviso e scagliò un pugno dietro di sé senza nemmeno guardarsi indietro.

Bam!

Una guardia era stata ridotta in una foschia di sangue prima che potesse reagire.

Tutto il sangue schizzò sulle facce dei suoi compagni e dei nobili.

La sensazione appiccicosa e l’odore pungente li terrorizzò immediatamente; alcuni nobili timidi urlarono e svennero. Anche se la maggior parte di loro riuscì a controllarsi, si inginocchiarono a terra, incluso il sindaco Soroyov. L’ultimo briciolo di orgoglio e coraggio da nobile di secondo livello di Soroyov scomparì non appena il sangue schizzò sul suo volto.

Bam! Il cadavere parziale della guardia cadde a terra.

Era la guardia che voleva decapitare il cadavere del fratello maggiore di Glenn per ottenere meriti militari.

“Se qualcuno oserà profanare i corpi dei soldati coraggiosi, verrà condannato a morte!” Disse con un tono determinato Fei. Come se nulla fosse, ignorò i nobili che si erano inginocchiati per la paura e continuò: “Organizza tutto ciò che ho detto e rendila una legge militare temporanea. Diffondila per la città e assicurati di enfatizzare che la punizione per chiunque oserà manomettere il libro dei meriti militari sarà uguale a quella di questa guardia!”

“Come desidera.” Cech annotò con attenzione tutto ciò che Fei aveva detto.

Fei annuì e sorrise ai soldati attorno a lui. Disse con tono calmo: “Va bene, abbiamo sprecato abbastanza tempo. Voi potete andare a riposare; dovrete prepararvi per il prossimo assedio. Naturalmente venite da me se incontrate qualche problema. Inoltre riferite ai vostri compagni ciò che ho detto; lasciate che monitorino e vedano se manterrò la parola data.”

“Sì signore!”

Questi soldati giovani e coraggiosi trattennero l’entusiasmo e fecero il saluto. Dopodiché se ne andarono e tornarono nella parte settentrionale delle mura difensive.

Si sarebbero ricordati di questo incontro per il resto della vita.

Forse alcuni di loro sarebbero morti in questa guerra e non sarebbero più stati in grado di avvicinarsi di nuovo a questo potente re in futuro, ma ciò che era accaduto in questo incontro di dieci minuti sarebbe stato il ricordo più prezioso che avrebbero mai avuto; era impresso nelle loro anime.

Dopo che i soldati se ne andarono, Fei si girò e guardò i nobili inginocchiati a terra; il sorriso caloroso era diventato una facciata fredda.

“Avete radunato tutti i soldati in città, vi siete rifiutati di proteggere i 2361 soldati di Zenit attorno alla città e li avete lasciati morire, avete dato il controllo dell’area a Jax, ritirato le vostre truppe dalla battaglia, vi siete preparati ad abbandonare la città, avete derubato i soldati della base dei loro meriti militari… Umpf! Ottimo! È questo che volete far vedere a sua maestà l’Imperatore Yassin e al quartier generale?”

I nobili e le loro guardie in ginocchio cominciarono a sudare profusamente e non osarono nemmeno respirare troppo forte.

“Secondo la legge militare di Zenit, non è diverso da un tradimento. Dovreste essere condannati a morte 10.000 volte!” Gridò Fei.

Non appena i nobili e le loro guardie sentirono la parola tradimento, tremarono violentemente come se fossero stati colpiti da un fulmine. Strisciarono velocemente in avanti e implorarono pietà.

“Signore, per favore ci risparmi! Siamo colpevoli, ma per favore abbia pietà! L’abbiamo fatto solo una volta!”

“Signore, signore! È stato Soroyov a fare quelle decisioni; non abbiamo osato resistergli. Per favore indaghi al riguardo!”

“Sovrano Alexander! Siamo disposti a combattere e a proteggere la città delle Due Bandiere! Per favore ce ne dia l’opportunità!”

Tutti i nobili erano terrorizzati. Se fossero stati accusati di tradimento, sarebbero morti sicuramente; perfino i parenti della famiglia reale di Zenit sarebbero stati condannati a morte per un crimine del genere.

Fei non rispose subito. Rimase di fronte al parapetto e spostò lo sguardo verso il cielo; sembrava che stesse pensando a qualcosa.

Batté piano il parapetto fatto di rocce, picchiettandolo. Questi rumori a volte erano veloci, altre volte lenti, a volte assomigliavano ad una brezza e altre volte come una tempesta. Anche se i soldati nell’area lo trovarono interessante, i nobili ne furono traumatizzati, perché temevano che questo giovane avrebbe deciso di condannarli a morte sul posto.

In quel momento risuonò una serie di passi.

“Signore, abbiamo portato il capo delle sette famiglie nobili.” Riferì ad alta voce Drogba. Dietro i quattro comandanti c’erano sette uomini dagli abiti appariscenti, ma che erano legati.

“Alexander! Macellaio cruento! Spudorato macellaio! Sono un nobile dell’impero! Non puoi arrestarmi…” Tra i sette arrestati, un uomo di mezz’età dal naso aquilino e l’espressione truce gridò non appena vice Fei: “Riferirò la questione alla famiglia reale! Ti denuncerò! Stai commettendo un crimine!”

Fei impedì ad un Cavaliere dello Zodiaco di schiaffeggiare l’uomo e chiese con calma: “Ho già mandato l’ordine, così perché non eri sulle mura difensive ad aiutare le truppe?”

“Bleah! Non hai il diritto di convocare i nobili a combattere per te e ho anche il privilegio di non dover partecipare…” Gridò con rabbia l’uomo dal naso aquilino.

“Sono il comandante numero uno della zona di guerra di Jax e sono stato nominato da sua maestà l’imperatore Yassin in persona! Perché credi che non ne abbia il diritto? In quanto nobili, siete rispettati dai civili e avete goduto dei privilegi garantiti dalla famiglia reale. Ma durante un momento critico in cui l’impero ha bisogno di voi, vi inventate delle scuse per evitare di combattere? Non avete solo infranto la legge militare, ma quando venite messi di fronte ai vostri crimini, non riconoscete ancora le vostre malefatte! Deludente… Giustiziatelo!”

Non appena Fei diede l’ordine, i Cavalieri dello Zodiaco accanto al nobile dal naso aquilino menò un fendente.

Il nobile ne fu scioccato; non si sarebbe mai immaginato che il sovrano di Chambord avrebbe osato uccidere un nobile di terzo livello. Prima che potesse reagire, la lama era già calata. Dopo un crepitio, il sangue schizzò e una testa cadde a terra. Il nobile arrogante e stupido era stato condannato a morte sul posto.

“Davvero? …è stato ucciso? È un nobile di terzo livello!”

In questa città, la posizione di questo nobile era inferiore solo a quella di Fei e di Soroyov. Si diceva che quest’uomo dal naso aquilino di nome Miller avesse delle connessioni importanti a San Petersburg ed era questo il motivo per cui era così arrogante; non aveva nemmeno badato agli ordini di Soroyov in passato… questo nobile che ignorava la legge era stato ucciso come un maiale!

La testa di Miller rotolò per terra e la sua espressione suggeriva a tutti che ancora non poteva credere a cos’era successo nel momento in cui era morto. Il sangue caldò formò una scia sul terreno ed emanò del vapore a causa del freddo inverno.

Bam!

Il corpo decapitato cadde a terra e l’abito dorato e prestigioso si macchiò di sangue e polvere, non era più appariscente.

“Aaaah…” Un po’ di nobili rimasero scioccati e svennero dopo aver urlato per il terrore.

Fei rimase impassibile.

Dopo essere tornato nella sua sedia di pietra, si accomodò e fece un cenno. Shevchenko si fece avanti tenendo una pergamena e lesse: “Famiglia Miller, nobile di terzo livello, ha commesso i seguenti crimini: primo, ha cospirato con i banditi del deserto tre anni fa, uccidendo più di cento persone del gruppo di mercanti Dean e derubandoli di 30.000 monete d’oro. Secondo, ha rapito 103 povere donne tre anni fa e le ha vendute all’impero di Jax per trarne profitto. Terzo…”

Mentre Shevchenko annunciava i crimini commessi dalla famiglia Miller uno per uno, i nobili ancora coscienti rimasero scioccati.

La maggior parte dei nobili nella loro cerchia sapeva di questi crimini e loro stessi ne avevano commessi a loro volta. La maggior parte di questi crimini erano irrisolti visto che il pubblico non era venuto a conoscenza dell’identità del colpevole. I nobili all’inizio pensarono che il re di Chambord stesse incastrando la famiglia Miller, ma tutto questo elenco era frutto di indagini e il sovrano era venuto a sapere tutto.

<em>’Come lo sa? Come ha fatto ad ottenere così tante informazioni in un solo giorno? Cos’altro sa? Spaventoso…’</em> Soroyov e gli altri nobili in ginocchio si raggelarono.
