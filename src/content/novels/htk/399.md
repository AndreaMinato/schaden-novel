---
title: Capitolo 399 - Pace Temporanea
pubDate: 2024-05-26T23:41:47.928Z
tags:
    - htk
---

“Trasmettete il mio ordine! Per ora arrestate il sindaco Soroyov! Pagherà 10.000 monete d’oro entro tre giorni! Gli altri nobili dovranno pagare 50.000 monete d’oro ciascuno e anche loro entro giorni. Inoltre, ogni famiglia dovrà consegnare oltre cento soldati personali per aiutare a difendere la città…” Mentre lo diceva, Fei guardò i nobili entusiasti di essere stati risparmiati e continuò: “Da oggi in avanti, difenderete la parte ovest delle mura difensive. Sarò qui anche io a sorvegliare!”

Il tono di Fei era molto deciso e non lasciava spazio a negoziazioni.

“Signore! Siamo disposti a pagare e a consegnare i soldati per la difesa; ascolteremo ogni sua chiamata e ordine…” Uno dei nobili grassi stava già cercando di mostrare il suo lato buono mentre sorrideva con fare adulante.

I nobili erano contenti di essere stati risparmiati, anche se alcuni di loro provavano amarezza nel dover pagare così tanti soldi, ma non potevano farci nulla.

Alla fine, tutti guardarono il primo nobile grasso con sdegno per poi copiare il suo atteggiamento ed esprimere la loro disponibilità a pagare e a difendere la città.

“Va bene, ora potete andare. Tornate indietro e preparatevi; portate soldati alle mura difensive entro domani mattina.”

Fei fece un cenno e alcuni soldati si avvicinarono e portarono via Soroyov. Gli altri nobili si inchinarono rispettosamente verso Fei e scapparono velocemente dalle mura difensive, alcuni erano così spaventati che le loro gambe si erano afflosciate.

“D’ora in avanti, questa porta occidentale sarà il mio centro di comando! Finché Jax non ritira le sue truppe, non lascerò questa parte delle mura difensive!” Fei decise di collocare il suo centro di comando in questa zona delle mura difensive. Sarebbe riuscito a scoprire meglio i movimenti dei nemici da qui.

Questa azione suscitò ancora di più l’ammirazione dei soldati e dei comandanti.

Sempre più persone cominciarono a credere che c’erano ancora delle speranze in questa guerra nonostante Zenit fosse in grave svantaggio; finché questo giovane re fosse stato qui a proteggere la città delle Due Bandiere, avrebbero avuto un futuro.

…..

Il sole rosso finalmente stava per scomparire all’orizzonte.

Il cielo si incupì e le nuvole bianche furono dipinte di rosso dalla luce del sole; sembravano sanguinose da lontano.

La temperatura stava calando velocemente.

Dato che era il deserto e la sabbia non potevano trattenere il calore, la differenza di temperatura tra il cielo e la notte era enorme.

Si diceva che perfino le Tigri della Sabbia, che erano conosciute come barche del deserto, sarebbero congelate a morte in queste notti gelide.

Di conseguenza, era quasi impossibile viaggiare e combattere in questo clima. I nemici non avevano mai iniziato un assedio in una notte d’inverno nel deserto, così Fei e i suoi comandanti non dovevano preoccuparsi troppo della sicurezza della città di notte.

I soldati nella città delle Due Bandiere che avevano lottato per un intero giorno finalmente si sarebbero potuti riposare.

Gli averi delle sette famiglie nobili erano stati confiscati e il valore delle proprietà superava un milione di monete d’oro; c’erano più di 600.000 monete d’oro nelle loro tenute oltre ai rari tesori.

Tutto questo fu riposto nei fondi militari.

I soldati nella città delle Due Bandiere assistettero e parteciparono all’intero processo di espropriazione, e così anche i dottori della città e Frank Ribry, che si era svegliato dopo essere stato curato da Fei una seconda volta. C’erano molti testimoni e prove che dimostravano che Chambord non si era appropriata dei tesori.

Le azioni della legione Zanna di Lupo si erano guadagnate il rispetto dei soldati nativi della città delle Due Bandiere.

Dopo che la brigata d’avanguardia era entrata in città, l’atteggiamento dei soldati nativi era cambiato da scettico, a cauto e rispettoso. Bisognava ammettere che il carisma di Fei aveva fatto l’80% del lavoro, ma anche i rapporti d’amicizia tra i soldati nativi e quelli della Zanna di Lupo durante le battaglie di oggi avevano aiutato molto.

Da estranei ad amici; i due gruppi di soldati diversi si stavano conoscendo molto velocemente.

Fei era contento di vederlo; questo avrebbe aumentato la concentrazione e le capacità di combattimento delle forze militari.

Prima che calasse la notte, le notizie delle condanne a morte dei capi dei sette nobili si erano già diffuse nella città.

Oltre ad essere scioccata, la gente percepì la personalità diretta e aggressiva del nuovo comandante numero uno. Le nuove politiche di Fei riguardo il sistema di ricompense e punizioni furono affisse in manifesti sparsi per tutta la città mentre entravano in vigore immediatamente.

Nessuno in città osò più disubbidire agli ordini a meno che non volessero finire come le teste appese alla porta occidentale.

Questo motivava molto i soldati e i civili!

Dentro l’enorme torre di controllo della porta occidentale, Fei organizzò il suo primo incontro militare in quanto comandante numero uno della zona di guerra.

Frank Ribry, il capo dei comandanti dei soldati nativi della città, partecipò insieme ai comandanti della brigata d’avanguardia della legione Zanna di Lupo. In questo incontro, i poteri e i diritti di ogni livello di comando furono delineati con chiarezza e i canali di comunicazione furono costituiti. In quanto capo dei comandanti dei 30.000 soldati nativi, Ribry aveva guadagnato molto rispetto ed era apprezzato da Fei; aveva ricevuto molto potere decisionale.

Shevchenko, Cech e Ribry avrebbero fatto rapporto direttamente a Fei.

“Ribry, ti affiderò il compito di costruire la milizia. Hai molta più familiarità con la città in confronto agli altri.” Fei rise e disse: “Dovrai lavorare molto nei prossimi giorni.”

“È un onore servirla. Non mi importa di lavorare sodo.” Rispose Ribry. Era una persona diretta ed era piuttosto virile. Dato che ammirava già molto Fei, seguì tutti gli ordini senza esitare.

“Ottimo. I 36.000 soldati che abbiamo saranno divisi in tre gruppi e voi tre ne condurrete uno ciascuno. Ogni gruppo sarà responsabile della sorveglianza e della protezione delle mura difensive in qualsiasi momento e ve ne occuperete a rotazione; il numero dei soldati che pattugliano l’area possono essere ridotti della metà nell’arco di una notte. Ogni risorsa sarà procurata dal dipartimento della logistica della legione Zanna di Lupo, e questo è tutto per ora. Il resto della legione Zanna di Lupo arriverà in due giorni e discuteremo degli altri problemi allora!”

Fei concluse l’incontro.

Questo incontro non era stato così lungo e i comandanti tornarono alle loro posizioni di difesa.

Ribry che era stato riconosciuto e apprezzato da Fei era davvero entusiasta. Senza preoccuparsi delle ferite che non erano ancora guarite pienamente, iniziò a prepararsi per la costruzione della milizia. Da quando erano comparsi gli invasori, c’era stato il coprifuoco di notte nella città delle Due Bandiere. Tuttavia non sembrava meno intenso e occupato quando faceva buio fuori.

Fei tenne Pierce, Drogba, Huerk e Kanort come sue guardie temporanee.

Anche se i soldati erano di pattuglia di fronte alla torre di guardia, dentro non c’erano molte persone.

Fei era seduto su una sedia di pietra coperta da uno strato di cuoio e stava pensando a come il resto della legione Zanna di Lupo avrebbe potuto superare i nemici di Jax che avevano circondato la città; la quantità di soldati stava aumentando di giorno in giorno visto che stavano arrivando molti rinforzi.

Questo era un grosso problema! Eccetto per i soldati, c’era anche un dipartimento logistico centrale che aveva molte risorse, inclusi cibo e provviste; la velocità dei loro movimenti era piuttosto bassa. In confronto ai cavalieri nella brigata d’avanguardia che potevano attraversare le difese nemiche con una carica, il resto della legione Zanna di Lupo che aveva 30.000 soldati avrebbe subìto 7000 perdite se avesse cercato di superare i nemici con la forza, e questo senza contare la perdita di cibo e provviste.

Inoltre era un grattacapo solo pensare a come questi soldati sarebbero potuti entrare in città. Ci sarebbe voluto un po’ e i nemici avrebbero colto l’occasione per caricare verso la porta aperta, sarebbe stato catastrofico.

Fei si sentiva esausto solo a pensarci.

Se non fosse stato per la morte di Krasic e se Chambord non fosse stata in pericolo se la città delle Due Bandiere fosse stata conquistata perché era a solo 400 chilometri di distanza, Fei se ne sarebbe andato da qui.

Dato che aveva il mondo di Diablo, poteva rimanere a Chambord e mostrare la sua forza solo dopo essere diventato invincibile; quella sarebbe stata una vita più entusiasmante.

Fei guardò oltre la porta e osservò l’accampamento di Jax che era piuttosto brillante nell’oscurità, e gli venne in mente un’idea.

Si ricordò che sia Tanasha che Paris gli avevano dato un po’ di scatole magiche.

“Aprile una volta che incontrerai difficoltà.” Questo era ciò che le due donne famose e intelligenti gli avevano detto quando gli avevano donato le scatole.

…..

A 3000 metri di distanza dalla città delle Due Bandiere.

Dentro l’accampamento di Jax.

La lunga notte fredda arrivò e perfino i soldati di Jax che ormai erano abituati a questo clima dovettero tornare nelle tende con i falò all’interno. Solo riscaldandosi di fronte alle fiamme si poteva sopravvivere al freddo.

Dato che erano in vantaggio ed era freddissimo di notte, le difese e le pattuglie dell’accampamento non erano troppo strette.

C’erano blocchi a trecento metri di distanza dall’accampamento ed erano lì per impedire ai cavalieri di Zenit di caricare direttamente nel loro campo. Naturalmente, le possibilità che accadesse erano davvero basse in questo clima.

C’erano torri di guardia di legno attorno all’accampamento e i soldati avrebbero cambiato turno ogni trenta minuti per ridurre i danni del clima gelido.

La luna stava brillando splendidamente nel cielo e la luce argentea illuminava il terreno, rendendo più bello e poetico il paesaggio.

In quel momento, un’ombra caricò verso l’accampamento dalla porta ovest della città delle Due Bandiere.




