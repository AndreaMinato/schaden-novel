---
title: Capitolo 4 – Il "Barbaro" Fei
pubDate: 2023-05-11T13:54:16.357Z
tags:
    - htk
---

Capitolo regolare,
0 capitoli in coda, 0/5
-Schadenfreude

"Perché sono qui? Cos'è successo?"

Fei divenne ancora più confuso. Di una cosa era sicuro, era apparso magicamente in questo mondo simile al gioco di Diablo dopo che una voce misteriosa e fredda aveva usato un qualche gergo familiare mentre parlava di un'installazione. Guardandosi attorno, Fei notò che era diventato un "barbaro", uno dei personaggi del gioco.

Un'ascia arrugginita apparì nella sua mano destra e un brocchiero di pessima qualità nella sua sinistra. Fei non ci mise molto tempo per capire la situazione.

Un secondo dopo, uno schermo di alta tecnologia comparì di fronte a lui dal nulla, simili a quelli della tenuta di Iron Man.

Giocatore: Fei

Classe: Barbaro

Livello: 1

Esperienza: 0/5.000

Forza: 30
Destrezza: 20
Intelligenza: 10
Vitalità: 20
Attacco danno: 3-7
Precisione: 102
Armatura: 11
Resistenza: 92
Vita: 45
Risorsa (furia): 10
Resistenza al fuoco: 0
Resistenza al freddo: 0
Resistenza al fulmine: 0
Resistenza al veleno: 0

...

"Queste sono le mie statistiche di gioco?"

Fei vide il nome sullo schermo: "Che diamine! Sono appena diventato un re e ora sono in un gioco? E un barbaro? NO! Almeno lascia che abbia un po' più di classe e sia un mago o un crociato."

In quel momento un uomo con l'armatura vestito di blu si avvicinò.

"Saluti straniero. Non sono sorpreso di vedere qui un membro della tua razza: molti avventurieri si sono recati in questo luogo, in questi tempi difficili.

Senza dubbio hai saputo della tragedia che si è abbattuta su Tristram: alcuni dicono che Diablo, il Signore del Terrore, cammini ancora sulla terra..."

L'uomo continuò a parlare. Fei rimase a bocca spalancata.

Dato che era appassionato di Diablo, riconobbe subito quest'uomo dal modo in cui vestiva e dalle sue parole; era Warriv, un NPC del [Campo delle Ranger]. Ogni volta che compariva un nuovo giocatore, questo tipo si sarebbe avvicinato al giocatore mostrando grosso punto interrogativo dorato sulla testa.

Fei lo osservò mentre ascoltava.

I suoi movimenti e la sua espressione non assomigliavano a quelle di un NPC. Se Fei non avesse riconosciuto quest'uomo, avrebbe pensato che fosse una persona vera. Mentre parlava, si poteva vedere il suo respiro che formava nuvole di vapore per il freddo. Il suo alito gli sembrò perfino umido.

'Non sono sicuro se gli NPC di questo mondo hanno una loro intelligenza.'

Dopo che Warriv finì il suo lungo discorso, Fei fece apposta alcune domande.

"Ehi, qual è il nome di tua madre da nubile? In che strada sei cresciuto?"

Tuttavia Warriv non si disturbò a rispondergli. Si allontanò dopo aver finito di parlare e lasciò Fei disorientato.

Dopo aver riflettuto per un po', Fei decise di andare a trovare un'altra persona, la Sacerdotessa Akara.

Se ricordava bene, la prima missione della prima mappa del campo delle Ranger era di quella donna, una grande sacerdotessa della Sorellanza dell'Occhio Invisibile. Inoltre era anche il capo dell'accampamento, se avesse voluto capire cosa stava succedendo, Fei avrebbe dovuto cercarla.

Le strade erano silenziose e senza vita.

Fei superò un po' di tende e recinzioni e finalmente vide la tenda della sacerdotessa Akara dietro un vagone-gabbia di legno. C'erano molte bottiglie dalla forma strana e delle giare attorno alla tenda. Fei era piuttosto lontano e poteva già sentire lo strano odore che emanavano.

Akara, che indossava un saio viola, era di fronte alla tenda.

Fei si avvicinò e un punto interrogativo dorato apparì sopra la testa della donna.

"Io sono Akara, Grande Sacerdotessa della Sorellanza dell'Occhio Invisibile e ti do il benvenuto nel nostro campo, viandante..." Akara iniziò a presentarsi proprio come nel gioco.

Come previsto, dopo la conversazione, diede a Fei una missione.

"L'Abisso del Male", uccidere tutte le creature malvagie nella caverna nelle [Lande Insanguinate] appena fuori dal [Campo delle Ranger]. Era proprio come si ricordava Fei. Un bottone rosso apparì sul lato sinistro del campo visivo di Fei.

Lo premette e uscì fuori una descrizione dettagliata. Sembrava che non avesse altra scelta che compiere questa missione, così accettò.

Fei cercò di esprimersi in modo più sofisticato: "Onorabile Akara, potrei avere più informazioni riguardo a questo posto?"

Voleva sapere se questi NPC avessero una loro intelligenza e sperava di poter ottenere qualche indizio sul perché fosse capitato in questo mondo.

"Giovane viandante, devi completare la tua missione prima di sapere di più..."

Questa risposta sorprese Fei.

Queste parole non erano comprese nel gioco originale. Questo dimostrava che gli NPC qui dovevano avere un certo grado di libertà e che non erano parte di un codice rigidamente programmato.

Fei voleva fare altre domande, ma Akara si girò ed entrò nella sua tenda.

Il giovane cercò di seguirla, ma fu bloccato da una forza misteriosa e non riuscì ad avvicinarsi a meno di un metro di distanza dall'entrata.

"Sembra che dovrò completare la missione prima..."

Dopo che non riuscì ad ottenere risposte da un altro paio di NPC del [Campo delle Ranger], Fei passò per l'uscita sorvegliata da una ranger ed entrò nelle pericolose [Lande Insanguinate] piene di mostri.

"Avviso!! Giocatore Fei, sei entrato nelle [Lande Insanguinate]. Uccidere mostri ti darà delle sorprese inaspettate... Ma se fallirai la tua missione, riceverai delle penalità misteriose!" Disse una voce che iniziò a ridere come un pazzo.

Fei riconobbe la voce che era risuonata nella sua mente prima. Era accaduto così velocemente che Fei aveva sentito solo il primo paio di frasi. La risata era divertita; molto più umana rispetto al tono freddo e da macchina che aveva prima.

.....

Dopo tre ore.

"Crack!

Fei fece a pezzi il dodicesimo [Ratto di Quill] con la sua ascia. Un raggio di luce bianca discese dal cielo e avvolse Fei.

Nota traduzione: Quill significa aculeo, ma visto che nel gioco è stato tradotto con "di Quill" lo terrò così.

"Un aumento di livello!"

Non era la prima volta che accadeva e Fei se lo aspettava. La luce gli diede una sensazione molto confortevole e quasi gemette. Tutte le ferite che aveva accumulato mentre combatteva si chiusero e guarirono nel giro di tre secondi.

Dopo quattro o cinque secondi, il bagliore scomparì.

Due bottoni rosso scuro apparirono di fronte a Fei. Quello a sinistra diceva "Nuove Statis." e in quello destro c'era scritto "Nuova Abilità". Queste erano le ricompense che si ottenevano ogni volta che si saliva di livello.

Nota traduzione: "Nuove statis." sta per "nuove statistiche".

Fei aprì prima i "Nuove statis.".

Ogni volta che aumentava di livello, avrebbe avuto a disposizione cinque punti per migliorare il suo fisico. Distribuì tre punti a [Forza] e due punti a [Vitalità] senza nemmeno pensarci. Questi erano gli attributi principali di un "Barbaro".

Poi aprì l'altro menù e distribuì il punto che aveva ottenuto nella categoria [Abilità con Armi].

Fei ora era un Barbaro di quinto livello. Aveva distribuito tutti e venticinque i punti che aveva ottenuto in Forza e Vitalità. I cinque punti delle abilità li aveva distribuiti nell'[Abilità con le Armi] e due nella tecnica [Ululato] della categoria [Urla di guerra].

Il motivo per cui l'aveva fatto era perché non era un semplice gioco per lui.

In quanto giocatore, rimaneva ferito quando combatteva contro i mostri. Non perdeva solo vita, sentiva anche dolore.

Ciò che era degno di essere menzionato era che tutto in questo mondo era vero, anche i mostri. Le loro grida, il sangue che schizzava e i loro corpi squartati stavano pesando sui suoi nervi di Fei ogni secondo che passava


