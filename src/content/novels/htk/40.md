---
title: Capitolo 40 – Ritorno del Re
pubDate: 2023-06-16T13:54:16.365Z
tags:
    - htk
---


Capitolo regolare,
0 capitoli in coda, 0/5
-Schadenfreude

In pochi minuti, quasi tutti i mostri della brughiera si erano uniti alla "parata", come se stessero festeggiando un evento importante. Quando Fei arrivò nel punto di congiunzione tra le Lande Insanguinate e le Pianure Gelate, ormai c'erano tre-quattrocento mostri ad inseguirlo.

"Cavolo!"

Fei si rallegrò vedendo questo. Nonostante i mostri fossero di basso livello, ce n'erano così tanti che gli avrebbe dato un'enorme quantità di punti esperienza. Smise di correre e iniziò ad ucciderli. Mosse la mano.

Tecniche del veleno ed ossa: Potere.

"Whirr!"

Una nuvola di energia fredda e letale fluì dal bastone. Tre ossa a forma di denti apparirono dal nulla; erano ricoperte da un'aura mortale e sfrecciarono verso i mostri seguendo una strana traiettoria. I trenta Sciamani caduti a capo della "parata" furono ridotti a pezzi.

Fei ondeggiò di nuovo il bastone, creando un'altra nuvola di energia letale.

Evoca scheletro.

"Crack, crack!"

L'energia circondò uno sciamano caduto e iniziò a muoversi. Presto la carne del cadavere scoppiò e ne uscì un cadavere che teneva una falce con la mano sinistra e uno scudo d'ossa nella destra. Bloccò perfettamente i mostri ed era anche rapido; con un fendente uccise un paio di sciamani caduti vicini.

Mentre il guerriero scheletro ostacolava l'esercito di mostri, Fei stava usando a più non posso Potere. Numerose ossa a forma di denti si precipitarono sulla folla di mostri.

Fei non doveva nemmeno fare lo sforzo di mirare; c'erano così tante creature che finché si fosse rivolto nella direzione giusta, la tecnica avrebbe potuto ucciderne un paio. Potere aveva un effetto penetrante, così poteva uccidere almeno due mostri di fila.

Dopo sei secondi, il guerriero scheletro che il negromante Fei aveva evocato fu fatto a pezzi dai mostri. Fei si girò e fece uno scatto per prendere le distanze dall'esercito.

Evocò un altro scheletro per bloccare il loro cammino e usò di nuovo Potere. Ripeté questa tattica un paio di volte.

Nonostante avesse corso alcuni pericoli, Fei riuscì a reagire velocemente. Inoltre poteva sopravvivere facilmente dato che aveva più di dieci bottiglie di Pozioni Minori Curative e del Mana.

Dopo cinque minuti, l'ultimo mostro nell'esercito ululò mentre cadeva in una pozza del suo stesso sangue. Fei gettò un'occhiata verso il campo di battaglia pieno di arti rotti e organi distrutti. Il sangue dei demoni macchiava il terreno. Il solo colore che vedeva era rosso. Il fetore del sangue e della carne riempì le sue narici.

Era stato un massacro, ma Fei non provava nessuna emozione. Aveva la sensazione di essersi abituato ad uccidere e alla morte. Da uno studente universitario che provava stordimento dopo aver visto del sangue si era evoluto in un assassino che sarebbe stato indifferente perfino dopo la morte di milioni di persone.

Accanto ai cadaveri, c'erano anche monete d'oro e oggetti immersi nella pioggia e nel sangue.

Visto che questi mostri erano tutti di basso livello, non c'erano oggetti decenti. Era a corto di tempo; Fei li guardò velocemente e lanciò quattro oggetti magici blu nel suo inventario; non si disturbò a tenere il resto.

Gli mancavano meno di 15 minuti. Il vento freddo soffiò contro Fei mentre entrava nelle Pianure Gelate. I mostri qui erano più forti e aggressivi. Fei tracannò un'altra pozione del vigore e iniziò a correre di nuovo. Come nelle Lande Insanguinate, i mostri cominciarono ad inseguirlo dopo che aveva fatto troppo rumore.

Per la prima volta, Fei aveva scoperto le conseguenze nel correre di notte nel mondo di Diablo. Era molto più realistico del gioco originale e i mostri erano più flessibili e pieni di vita in confronto al codice originale.

A metà del cimitero, Fei dovette fermarsi e occuparsi dei mostri che lo stavano inseguendo. Se ce ne fossero stati troppi, non sarebbe più riuscito a tenerli a bada, anche se erano di livello più basso e non c'erano mini-boss. Un solo uomo non poteva rivaleggiare con un esercito. Finché fossero state abbastanza numerose, delle formiche avrebbero potuto uccidere un elefante.

Fei si fermò e usò la stessa tattica.

Evocò uno scheletro guerriero per trattenere i mostri e usò diverse volte Potere.

I primi quattro minuti filarono liscio. Fei mieteva mostri con la sua tattica letale e le creature diminuirono sempre più di numero. Ma la situazione cambiò all'improvviso...

Forse perché gli altri demoni avevano sentito i rumori del campo di battaglia e le urla dei loro compagni, numerosi mostri iniziarono a precipitarsi da loro. Un solo scheletro guerriero non era sufficiente a trattenerli. Fei iniziò a scappare, tracannando pozioni mentre schivava attacchi e usava Potere per contrattaccare.

"Dannazione, perché sono così attivi di notte? Devono aver preso del viagra..."

Fei era sotto pressione.

Anche se non era molto in pericolo, non aveva tempo da perdere. Se avesse continuato così, non sarebbe riuscito ad arrivare al cimitero e ad uccidere Blood Raven in tempo. Probabilmente non sarebbe arrivato al livello 6 e apprendere Esplosione del Cadavere prima di lasciare il mondo di Diablo.

Rendendosi conto della situazione, Fei aumentò la velocità con cui scagliava incantesimi, ma c'erano troppi mostri da uccidere. Dopo che ne morivano un paio, altri li avrebbero sostituiti. Alla fine Fei aveva ucciso molte creature, ma altre ancora avrebbero iniziato ad inseguirlo.

"Dannazione! Non ho ucciso le vostre famiglie, no?"

Fei stava iniziando a provare frustrazione. Usò il suo bastone per colpire un paio di mostri che si erano avvicinati troppo e continuò ad usare più non posso Potere ed Evoca Scheletro; era fortunato che non ci fossero dei tempi di recupero per lanciare incantesimi nel mondo di Diablo. Poteva usarli quanto voleva finché avesse avuto abbastanza mana.

Fei danzò tra i mostri mentre trangugiava Pozioni Curative Minori e del Mana.

I mostri erano comunque di basso livello nelle Pianure Gelate e c'erano a stento dei mostri e dei demoni che attaccavano a lunga distanza. Fei poteva gestire questa situazione.

"Me**a! Non arriverò mai da Blood Raven di questo passo..."

Dopo aver controllato il tempo, Fei capì che gli rimanevano solo due minuti.

In effetti, dopo cinque minuti, la voce misteriosa risuonò nella sua mente.

"Giocatore Fei, hai raggiunto il tempo massimo di gioco per oggi, preparati a lasciare il mondo di Diablo tra 10... 9... 8..."
Fei ne fu esasperato.

Non era riuscito ad arrivare al livello 6 dopotutto; era rimasto al quinto per un po' di tempo e aveva bisogno di un altro po' di esperienza per passare al successivo. Era così vicino ad ottenere Esplosione del Cadavere, un'abilità che poteva aiutarlo a sconfiggere i nemici che circondavano Chambord...

"Fan**lo a questi bastardi mangiatori di viagra!"

Fei era incavolato. Scagliò diverse volte Potere tra la folla di mostri prima di andarsene. I denti coperti di energia sfrecciarono sui mostri, causando numerose grida di dolore...

In quel momento accadde qualcosa di inaspettato...

"Ding!"

Risuonò un tintinnio nelle orecchie di Fei.

Un raggio di luce bianca scese dal cielo e avvolse Fei. Una sensazione confortevole riempì il suo corpo. Tutte le sue ferite guarirono velocemente e la sua vita e il suo mana tornarono al massimo.

Era aumentato di livello!

Fei era salito di livello all'ultimo secondo.

Era eccitato!

Non aveva tempo di preoccuparsi d'altro; tutto ciò che fece fu aprire la scheda di tecniche del negromante e aggiungere 1 punto ad Esplosione del Cadavere.

"Sembra che non sia così sfortunato, ci sono riuscito all'ultimo secondo."

Fei era sollevato.

In quel momento l'ambiente attorno sembrò deformarsi sotto i suoi occhi. Provò di nuovo la sensazione che non ci fosse più gravità e l'oscurità lo avvolse. Fei era stato cacciato via dal mondo di Diablo.

.....

.....

Castello di Chambord.

Era mezzogiorno.

Anche se era autunno, il calore era ancora insopportabile. Le cupe mura difensive si scaldavano sotto il sole, insieme alle armi e alle corazze dei soldati. Alcuni di loro erano così esausti che dovettero sedersi e riposarsi.

La stanchezza e la tensione erano come due montagne che schiacciavano i soldati, portandoli quasi al collasso mentale. I nemici non stavano ancora iniziando l'assedio.

Tuttavia i soldati di Chambord sentivano i loro sguardi feroci e assassini. I nemici erano come un serpente attorcigliato al ponte di pietra; rabbrividivano sotto il sole cocente.

Nessuno sapeva quando questa pressione scioccante sarebbe finita.

Nessuno sapeva quando la battaglia sanguinosa sarebbe scoppiata.

Chi sapeva se Chambord sarebbe rimasta la stessa dopo lo scontro e se fossero potuti scendere vivi dalle scale delle mura difensive e riabbracciare le loro famiglie che li stavano aspettando...

Brook stava camminando per il muro difensivo, cercando di spronare i soldati. Tuttavia non fu così efficace. La spossatezza mentale non sarebbe sparita dopo un discorso di incoraggiamento.

Il secondo al comando delle guardie scoprì che lontano dal poter eguagliare i discorsi di incoraggiamento del re. Il giovane Alexander poteva motivare i suoi uomini dopo un paio di frasi, mentre Brook aveva dovuto fare un lungo discorso e aveva a stento ottenuto una reazione dai soldati.

Il grassone Gill stava ansimando mentre era seduto a terra. Probabilmente sarebbe morto se il guerriero della sua famiglia non avesse tenuto un ombrello per ripararlo dal sole. Il capo ministro Bazzer era rimasto dietro di lui con calma. I suoi occhi erano stretti e nessuno sapeva cosa stava pensando...

Il guardiano Oleg era seduto nel posto che Fei gli aveva ordinato di sorvegliare. Aveva presto il pettorale della sua armatura per usarlo come ventaglio. Stava mormorando qualcosa mentre si faceva vento. Guardò i nemici sul fiume e osservava il capo dei guerrieri Lampard come se stesse pianificando qualcosa. Tuttavia, dopo aver visto il cadavere di Conca ancora inchiodato alle mura della torre, ritrasse il collo.

Pierce aveva la Spada del Re allacciata alla schiena. Stava camminando con ansia attorno alla torre di guardia.

Mentre il tempo passava e la temperatura sulle mura difensive aumentava, era diventato sempre più impaziente. Non sapeva cosa stesse facendo il re. La costruzione era completamente silenziosa. Se Pierce non avesse avuto la piena fiducia in Fei, si sarebbe già precipitato dentro a chiedere cosa stava succedendo.

In quel momento, all'improvviso...

Lampard rimase scioccato. Aveva sentito un potere forte, ma spettrale provenire dalla torre di guardia.

Allo stesso tempo, anche il guerriero ad una stella Oleg aveva percepito qualcosa. Sentì una terrificante pressione su di sé, più di quanto potesse sopportare. Aveva la sensazione che il cupo mietitore lo stesse fissando. Aveva provato qualcosa di simile quando Lampard si era infuriato. "Lampard non è arrabbiato ora, che sia... che sia Alexander?"

Anche Brook lo percepì. Guardò la torre di guardia con entusiasmo.

La persona più vicina alla torre di guardia era il mago novizio Gill. Come se avesse visto il suo peggior incubo, balzò per lo shock e tremò. Dopo aver visto la reazione di suo figlio, Bazzer spalancò gli occhi come se avesse pensato a qualcosa di interessante e poi tornò a strizzarli.

Naturalmente, a parte i maghi e i guerrieri, i soldati ordinari non percepirono nulla. Questo includeva Pierce.

Era solo dotato di una forza inumana; anche se aveva capito che l'atmosfera nelle mura difensive era cambiata leggermente, non poteva capire davvero cos'era successo.

.....

Nella torre di guardia.

Fei aprì gli occhi. Guardò attraverso la finestra rovinata per esaminare i nemici. Erano passate quattro ore e la situazione a Chambord era come aveva previsto. Il comandante nemico era come un cobra dormiente, in attesa del momento migliore per colpire.

La situazione era ancora in stallo. A questo punto sarebbe dipeso tutto dalla qualità dei soldati.

In confronto ai nemici ben allenati, l'esercito difensivo di Chambord era più simile a dei novizi, che fossero membri delle guardie del re o i giovani reclutati da poco. Con il passare del tempo, il divario di forza tra gli attaccanti e i difensori aumentava e i nemici sembravano più pericolosi e inarrestabili.

Se Fei non si sbagliava, il misterioso comandante nemico stava aspettando il momento perfetto, dopo pranzo, il momento più stancante del giorno per una persona normale, e sarebbe stata l'occasione perfetta per iniziare l'assedio.

Fei alzò gli occhi al cielo e capì che mancavano circa venti minuti prima dell'ora di pranzo.

La battaglia stava per iniziare. Doveva reagire. Fei si alzò dalla roccia in cui si era seduto. Non uscì subito dalla costruzione.

Chiuse gli occhi e cercò i poteri che aveva portato nel mondo di Diablo. Dalla sua esperienza, a parte il Barbaro di livello 12, aveva anche il potere di un incantatore di livello 3, un paladino di livello 3 e un negromante di livello 6.

Gradualmente sentì qualcosa.

Un campo di forza freddo e mortale lo circondò. Sembrava misterioso e complesso.

Gli diede una sensazione davvero familiare. Fei aprì la mano. All'improvviso una nuvola bianca di energia mortale formò un vortice nel suo palmo. Stava ululando e roteando come un tornado in miniatura.

"Questa è... l'energia della morte del negromante."

Fei era entusiasta, ma presto si accigliò.

Non poteva sentire il potere del barbaro, dell'incantatore e del paladino. Non importava quanto lo cercasse, non sentiva nessuna risposta.

'Cosa sta succedendo?' Fei chiuse gli occhi e divenne pensoso.

Era nervoso. 'Non dovrebbe... Cavolo, sbagliavo a pensare di poter usare le abilità di ogni classe nel mondo reale?'

In quel momento...

"Suggerimento: si può usare solo un personaggio alla volta. Se desideri usare le abilità di un altro personaggio, devi cambiarlo."

La voce fredda e misteriosa risuonò nella mente di Fei.

"Cambiare personaggio?"

Fei era confuso, ma dopo averci pensato per un paio di secondi, capì.

"Allora è così."

Fei pensò "passa al barbaro".

"Hu!"

Qualcosa di magico accadde un secondo dopo.

La nuvola bianca di energia scomparì dal palmo di Fei e così anche il campo di forza freddo e letale.

Fei non sentiva più la presenza dei poteri del negromante; sembrava che non fossero mai esistiti. Ora percepiva solo la forza incredibile di un barbaro di livello 12.




