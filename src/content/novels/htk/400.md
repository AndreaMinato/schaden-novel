---
title: Capitolo 400 - Intrufolarsi nell’accampamento nemico
pubDate: 2024-05-27T00:41:47.929Z
tags:
    - htk
---

Più si avvicinava all’accampamento, più veloce diventava l’ombra. Alla fine era così rapida da essere quasi invisibile all’occhio umano.

L’ombra era così rapida da non lasciare traccia, né emettere suoni lungo la strada. Come un fantasma, superò ogni blocco e tutte le torri di guardia, ed entrò nell’accampamento delle truppe di Jax.

Questa ombra era Fei in modalità assassino.

In questa modalità, era leggero come una piuma e veloce come un fulmine. Si era intrufolato facilmente qui usando le Abilità dell’Assassino.

La maggior parte dei territori di Jax erano deserti e molte persone conducevano uno stile di vita nomade. Perciò i soldati di Jax erano molto abili nel montare tende appropriate in luoghi diversi. In questo caso stavano usando tende triangolari, stabili, facili da muovere e in cui non si poteva accumulare sabbia sopra. La cima delle tende era sferica e ognuna di esse era a sei metri di distanza dalle altre; guardandole da lontano, sembravano numerose piccole dune di sabbia e sarebbe stato difficile scoprirle per i nemici.

Nella modalità assassino, Fei usò l’Abilità Mantello delle Ombre.

L’assassino di Fei era al livello 68 e usare questa abilità gli avrebbe permesso di non essere visto da nemici nel raggio di cinquanta metri. Inoltre, se avesse voluto, avrebbe potuto accecare tutti i nemici entro venti metri da lui e confonderli.

Dato che l’Assassino possedeva abilità furtive e di identificazione di massimo livello, nessuno degli esperti di Jax avrebbe potuto individuarlo e le trappole magiche sarebbero state inutili con lui.

Fei vagò con noncuranza nell’accampamento di Jax.

Con il Mantello delle Ombre attivato, nessuno avrebbe potuto percepirlo a meno che non avesse preso l’iniziativa e non avesse attaccato qualcuno, sembrava che l’accampamento di Jav fosse il suo giardino.

Per trenta minuti, Fei aveva superato decine di migliaia di tende e comprese meglio la forza di Jax.

Dato che erano cresciuti in un ambiente naturale pessimo, i soldati di Jax erano molto resistenti, feroci e avevano capacità combattive superiori in confronto ai guerrieri di Zenit. Dopo un po’ di osservazioni, Fei scoprì circa settecento guerrieri stellari di basso livello! Era davvero una proporzione terrificante!

Se quell’altero principe Fairenton avesse deciso di assediare incessantemente la città delle Due Bandiere senza badare alle perdite, Fei non sarebbe stato sicuro di poter respingere gli invasori.

Dopo altri trenta minuti, Fei finalmente scoprì la tenda dove risiedeva il capo dei comandanti.

Questa tenda era solo un po’ più grande rispetto al normale; poteva contenere una decina di persone al massimo. Inoltre non c’era nessun simbolo su di essa, la sola cosa che la distingueva dalle altre erano le trenta guardie fuori.

Sembrava che a questo principe Fairenton non piacesse godersi dei lussi guardando la sua tenda.

Fei rallentò, tracannò una bottiglietta di pozione del Mana e attivò a piena potenza il Mantello delle Ombre.

Di conseguenza, una nuvola di energia traslucida apparì attorno a Fei e coprì un’area dal raggio di quaranta metri attorno, permettendogli di superare facilmente le guardie. Dall’esterno, sembrava che queste guardie che erano tutte guerrieri a tre stelle stessero fingendo di non vedere Fei.

Risuonavano voci da dentro la tenda.

“Sua altezza! Ho mandato una squadra di cavalieri di Tigri della Sabbia all’oasi più vicina, l’oasi Bergburg, per una spedizione di razioni. Non si preoccupi! La seconda spedizione di cibo arriverà tra tre giorni…”

Fei sentì qualcuno parlare da dentro la tenda accesa.

Trovò un angolo della tenda e sbirciò dentro.

Ciò che sorprese Fei era che, nonostante l’esterno della tenda sembrasse ordinario, l’interno era lussuoso. Sulla pelliccia rosso scuro di una bestia demoniaca sconosciuta erano ricamate diverse decorazioni e una lanterna magica di colore arancione emetteva una luce calda. Le lampade appese alle pareti della tenda illuminavano l’ambiente e mostravano i motivi eleganti.

Anche se non c’era un falò nella tenda, c’era molto caldo dentro.

Fei vide molti percorsi magici sulla pelliccia della tenda e percepì l’energia che conteneva. Era ovvio che ci fossero formazioni delicate che la tenevano calda.

C’erano circa otto persone dentro.

La maggior parte di loro portava armature marroni con elmi in mano. Avevano tutti iridi marrone scuro e barbe folte; sembravano tipici guerrieri di Jax.

Al centro della tenda, un giovane di bell’aspetto era seduto su una sedia appariscente; era il principe Fairenton, un guerriero di ottavo livello dell’elemento fuoco e il capo comandante di questa truppa di Jax.

La persona che aveva appena parlato era uno dei generali con il naso aquilino.

“Eh, ottimo. L’unico anello debole nella nostra spedizione è la nostra fornitura di cibo. Se esaurissimo il cibo, potremmo solo ritirarci e rinunciare temporaneamente a conquistare la città delle Due Bandiere.” Il principe Fairenton annuì con soddisfazione. Dopo aver riflettuto un po’, aggiunse: “Generale Dene, assicurati di occuparti di questo problema!”

Fei si nascose lì e ascoltò con attenzione.

In quanto guerriero ad otto stelle, il principe Fairenton non riuscì a percepire Fei nemmeno quando il sovrano arrivò a meno di dieci metri da lui; questo dimostrava quanto erano sbalorditive le tecniche furtive dell’Assassino nel mondo di Diablo. Se Fei avesse voluto, avrebbe potuto assassinare questo principe stasera e lasciare l’accampamento silenziosamente e al sicuro.

“Non si preoccupi sua altezza!” Questo generale di nome Dene rispose con sicurezza: “Mi assicurerò di occuparmene!”

“Sua altezza, abbiamo molti più soldati della città delle Due Bandiere. Se sacrificassimo un po’ più di soldati, conquisteremo sicuramente la città. Perché non ce la stiamo mettendo tutta per conquistarla?” Chiese un generale basso e muscoloso al principe Fairenton.

“Causerebbe troppe perdite. Dato che c’è un esperto come il sovrano di Chambord qui, non potremo conquistare la città a meno che non raggiungiamo 40.000-50.000 perdite. Anche se il nostro impero Jax è enorme, non abbiamo molti territori abitabili. Inoltre c’è una carenza di uomini nell’impero e ogni soldato di Jax è come un tesoro. Non vale la pena di sacrificare così tanti soldati per questa piccola città.”
Il principe Fairenton rifiutò la proposta di questo generale senza esitazione. Scosse la testa e continuò: “Inoltre siamo solo agli stadi preliminari della guerra e vogliamo solo metterli alla prova. L’impero non è ancora pronto per iniziare una guerra totale, dobbiamo aspettare un’opportunità migliore.”

“Perché non passiamo oltre la città e invadiamo la regione nord-ovest di Zenit? Otterremmo molte più risorse… c’è un’antica città qui vicino…” Raccomandò un altro generale.

Il principe Fairenton mostrò un’espressione strana.

Dopo una breve pausa, il principe scosse la testa e disse: “Non dobbiamo discutere di questi problemi, non possiamo deciderlo. Sua maestà l’imperatore Fuji e il quartier generale militare hanno già deciso di conquistare la città delle Due Bandiere e dev’esserci un motivo dietro. Prima di conquistare questa città, non dovremmo invadere i territori interni di Zenit.”

Tutti i generali divennero silenziosi.

Gli ordini dei superiori di Jax confondevano questi generali. Non erano sicuri di cosa avessero paura quegli ufficiali, ma non volevano invadere Zenit direttamente. La loro strategia attenta ed esitante frustrava questi generali del fronte che erano abituati a confronti diretti.

In quel momento, una guardia entrò nella tenda e consegnò una lettera segreta al principe Fairenton.

Dopo che il principe si alzò e lesse la lettera, impallidì.

Passò la missiva ai generali di fronte a lui e disse: “Maledizione! Questo sovrano Alexander ha proprio carattere! È diretto e feroce! Ha del fegato! Ho sentito che ha creato la legge delle dodici tavole sacre e pensavo che fosse un’esagerazione. Ora sembra che quest’uomo abbia le sue specialità. In un solo giorno, può dirigere e dividere la città delle Due Bandiere come vuole! Proprio come sospettavo… quest’uomo sarà il più grande ostacolo che affronteremo avanzando verso est!”

Anche gli altri generali lessero la lettera e cominciarono a discutere tra di loro.

Fei sentì le loro chiacchiere e anche lui ne fu sorpreso.

In quella missiva c’era tutto quello che era successo dopo il secondo giorno d’assedio. Conteneva anche dettagli riguardo all’esecuzione dei capi delle sette famiglie nobili, come si erano arrese le altre 29 famiglie e alla costruzione della milizia… non era stata omessa nessuna informazione chiave e non c’era un solo errore.

“Come? Questa lettera deve provenire dalla città delle Due Bandiere… Così c’è un traditore? E la sua posizione non è bassa… altrimenti non avrebbe potuto registrare tutto quello che è successo in città con così tanti dettagli… la lettera include anche ogni parola che ho detto nella torre di guardia nella porta occidentale.”


