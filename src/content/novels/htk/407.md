---
title: Capitolo 407 - Simile ad Angela
pubDate: 2024-05-27T07:41:47.930Z
tags:
    - htk
---

Fei poté vedere personalmente quanto era potente il leggendario Pugno del Drago.

Era un colpo sufficiente a scioccare gli dei e a spaventare i demoni.

Durante quel momento critico in cui tutti pensavano che l’imperatore Yassin fosse sul punto di morire, aveva scagliato un pugno dal palazzo reale fino alla montagna del Grande Guerriero, e le fiamme dorate avevano coperto il cielo e distrutto tre membri d’élite di classe lunare a bordo di grifoni a 5.000 metri d’altezza.

Era il colpo più potente che Fei avesse mai visto in questo continente.

In confronto all’Imperatore Yassin, molti membri d’élite di classe lunare erano troppo deboli. Paragonarli all’imperatore era come confrontare lucciole con il sole.

Oggi Fei aveva percepito di nuovo il potere residuo di quell'attacco.

Tuttavia c’erano alcune differenze. In confronto all’aura che aveva sentito a San Petersburg, questa era molto più animata ed energica; sembrava un sole che stava sorgendo. Anche se quella di San Petersburg era ancora potente, pareva più un tramonto.

Le due aure sembravano dimostrare l’ipotesi della gente, l’imperatore Yassin stava davvero per morire.

Fei non sapeva come sentirsi al riguardo.

…..

Quando l’Imperatore Yassin aveva usato il suo potere supremo e aveva creato più di cento fontane qui, aveva concentrato tutta l’energia residua per creare Sigilli Spirituali di Pugni Spaziali; altrimenti questo posto sarebbe diventato ad accesso limitato. Se l’energia fosse stata incontrollata, perfino membri d’élite di classe lunare non si sarebbero potuti avvicinare qui, figuriamoci i civili.

Dopo che Fei visitò questo posto, vagò per altri luoghi.

Anche se il suo nome era già ben conosciuto in città, non molti sapevano quale fosse il suo aspetto. Mentre camminava in giro, nessuno riconobbe questo giovane che indossava un abito blu, il re Alexander che aveva terrorizzato i nobili nella città.

Fei chiese indicazioni e procedette verso le colture nella regione nord-est della città.

Le mura difensive erano state potenziate da molte formazioni magiche quando la città era stata costruita ed erano abbastanza forti da poter resistere ai proiettili di 5000 kg delle catapulte. Nel terreno di fronte alle mura c’erano anche numerose barriere che potevano bloccare i danni di incantesimi magici di basso livello. Con mura difensive come queste, 70.000 soldati e centinaia di migliaia di civili potevano difendere la città e prolungare la guerra per almeno tre anni finché ci fossero stati abbastanza acqua e cibo.

Perciò, dopo che Fei aveva controllato le risorse d’acqua, dovette ispezionare le terre coltivate.

Dato che si trovavano nel deserto, il 90% delle terre coltivate erano dentro i confini della città; dovevano essere irrigate usando l’acqua delle fontane. Non erano state ancora distrutte dalla guerra e Fei aveva ordinato ad alcuni soldati di rafforzarne la protezione.

Le terre coltivate occupavano un’enorme area a nordest.

Dopo più di vent’anni di coltivazione e irrigazioni, queste terre erano molto fertili. Fei era sempre stato curioso di come le piante potessero sopravvivere alla vasta differenza di temperatura nella regione e finalmente capì perché.

Tra le terre coltivate c’erano enormi rocce su cui erano incise formazioni magiche.

Questo tipo di semplice formazione magica a forma di stelle a tre punte con ventuno percorsi magici era stata modificata da qualcuno che aveva una profonda comprensione della magia. La sola funzione di queste formazioni era di aggiungere un po’ di calore attorno di notte una volta che fosse calata la notte, in modo che le piante non si congelassero a morte.

Al deserto non mancava la luce e i terreni nella città delle Due Bandiere erano di qualità superiore rispetto a quelli del continente.

C’erano un totale di 400 rocce e ognuna di esse richiedeva solo un pezzo di gemma di basso livello per tutto l’anno… Fei doveva ammettere che alcuni di questi prodotti e invenzioni magiche erano più ingegnosi della tecnologia della sua vita precedente.

Fei doveva ringraziare gli ufficiali di Zenit che avevano prestato molta attenzione a queste terre preziose.

Si diceva che i Cavalieri della Giustizia venissero qui a fare loro visita ogni anno ed era per questo il motivo per cui Soroyov e i nobili non avevano distrutto la maggior parte delle terre coltivate per costruire parchi di divertimento.

Fei fu contento di vedere i terreni verdi che prosperavano.

Se fosse andato tutto secondo i piani, il raccolto sarebbe stato pronto a maggio e sarebbe stato sufficiente per dare cibo a tutta la città per un intero anno.

Il sovrano all’improvviso ebbe la sensazione che l’Imperatore Yassin avesse previsto cosa sarebbe accaduto quando aveva costruito questa città. Aveva creato tutte queste fontane e terre, e tutto era servito come linea difensiva al confine.

…..

Lungo la strada di ritorno, Fei stava camminando relativamente lentamente e si stava godendo una rara atmosfera rilassata in città. Le grida dei mercanti che vendevano piccoli oggetti per strada, le risate dei bambini che giocavano, i suoni delle cucine dove le donne erano occupate a preparare la cena e i rumori causati da cani e gatti che correvano per gli edifici bianchi e per le statue colossali… tutto questo lo rilassava molto.

“Uh? Sei tu?” Risuonò una voce sorpresa dietro di lui.

Fei si girò e vide Emile Husky con una borsa di farina in spalla; questo comandante sciocco di basso livello lo stava guardando con un grosso sorriso sorpreso.

“Che coincidenza! Emile, sei…” Chiese Fei sorridendo a quest’uomo che stava sudando profusamente.

“Eheh, i militari mi hanno pagato il salario che mi dovevano negli ultimi tre mesi e ho comprato una sacca di farina d’inverno per la mia sorellina…” l’uomo robusto si grattò la testa e rise. Dopo essersi guardato attorno ed essersi assicurato che non ci fosse nessuno nei dintorni, si avvicinò a Fei e sussurrò: “Ehi, i militari sono occupati adesso! Dove hai il tempo di vagare in giro? Se i superiori lo scoprono, finirai nei guai! Ho sentito che il nuovo comandante numero uno è molto severo! Ha domato il sindaco e i nobili, e molti nobili sono stati uccisi! Sei solo un piccolo comandante, non venire punito perché stai battendo la fiacca!”

Fei lo trovò divertente. Sorrise e disse: “Non preoccuparti, ho già ricevuto il permesso dal mio superiore.”

“Bene, bene. Va bene, vieni con me da mia sorella allora. Ahah! Ho appena preso un po’ di farina e mia sorella ci farà del pane al miele; posso mangiarne almeno quaranta pezzi!” Husky era molto amichevole e invitò subito Fei.

Dato che era ancora molto presto, Fei non rifiutò l’offerta.

Seguì il comandante sempliciotto lungo le strade appariscenti per un po’ e gradualmente gli edifici a lato iniziarono a diminuire in numero. Dopo altri venti minuti, alla fine arrivarono ad un semplice cortile recintato con alcuni bastoni di bambù.

Era un cortile ordinario.

Una pecora bianca era sdraiata a terra, due pecorelle stavano giocando e c’erano un po’ di galline che chiocciavano mentre stavano mangiando delle piante.

C’erano due piccole case fatte di pietre verdi e i soffitti erano fatti di paglia. Dalle mura pendevano pezzi di carne secca e due gatti che volevano mangiarli stavano vagando lì attorno…

Emile aprì la porta del cortile e gridò a gran voce: “Ehi, Jessica! Sono tornato! Sorella, ho un ospite qui!”

Fei sorrise; questo Husky era davvero divertente.

<em>Crack!</em> La porta di legno di una casa si aprì e lo sguardo di Fei si accese.

Era uscita una ragazza con una giacca marrone grezza con molte toppe e una bandana blu floreale.

Sembrava avere diciotto anni ed era piuttosto bella. Anche se il suo fisico era ancora immaturo, era perfetto. Era alta circa 1,7 metri e le sue gambe più lunghe della media la rendevano molto più elegante della media. Le sue sopracciglia erano sottili e i suoi occhi neri perfetti come cristalli erano attraenti.

Per qualche motivo, Fei ebbe la sensazione di averla già vista prima.

Era rimasto scioccato dal suo aspetto.

Non si aspettava che un tipo sciocco come Husky avrebbe avuto una sorella così bella. Presto si rese conto che il motivo per cui Jessica le sembrava così familiare perché il suo sguardo e la sua aura erano simili ad Angela. Se avesse chiuso gli occhi, avrebbe pensato che ci fosse la sua fidanzata di fronte a lui.i

“Ah, Emile, sei tornato?” La ragazza arrivò con un sorriso brillante. Afferrò le mani del fratello e rise: “Ahah! Hai portato farina? Quanto è grosso il sacco! Posso fare abbastanza pane al miele da dare da mangiare ad una mucca come te!”

“Ehi, come puoi chiamarmi mucca?” Mormorò Husky mentre posava la sacca a terra. All’improvviso pensò a qualcosa e chiese: “Jessica, per caso quei bastardi di Arno e Knite sono tornati a disturbarti?”



