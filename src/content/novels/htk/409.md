---
title: Capitolo 409 - Stesso tipo di Anima Pura
pubDate: 2024-05-27T09:41:47.930Z
tags:
    - htk
---

<em>Bam!</em>

Knite lanciò la coscia di cinghiale di fronte a Jessica e disse con orgoglio: “Sono stato fortunato. Oggi c’è stato il primo giorno d’addestramento e sono stato nominato comandante di un’unità nella milizia. Sono al comando di cento persone e credo che sia il momento di sposarti qui! Perciò ho anticipato metà del mio salario mensile e ho comprato questa coscia di cinghiale del deserto. La povera gente della città non può vedere nemmeno un pelo dei cinghiali del deserto normalmente, figuriamoci mangiarne la carne durante una guerra. Ahah! Jessica, mia cara fidanzata. Puoi preparare la coscia di cinghiale e possiamo invitare tutti i vicini nell’area per un banchetto e annunciare il nostro fidanzamento.”

“Non ci pensare nemmeno.” Jessica respinse la coscia di cinghiale e sogghignò: “Vai a fidanzarti con il cinghiale del deserto!”

“Ahah jessica, sei ingiusta. Prima hai detto che non avevo un lavoro appropriato e mi hai rifiutato per questo. Inoltre, dato che tuo fratello è un soldato, non potevo fare molto. Ma ora la situazione è diversa. Sono il comandante di una squadra nella milizia costruita dal sovrano Alexander, e presto combatterò contro gli invasori di Jax. Sono già un uomo cambiato! Jessica, perché non mi accetterai?”

Spiegò lo scimmiesco Knite. Ignorò completamente le provocazioni di Jessica e gettò un’occhiata verso le curve della giovane.

“Knite, sei arrivato troppo tardi! Smettila di importunare la sorella Jessica! Ha già un fidanzato, è lui!” La ragazza con le lentiggini indicò Fei e dichiarò: “Il signor Fei è molto più bello di te!”

Knite guardò dove stava indicando la ragazza e vide Fei.

Subito mostrò ostilità nei confronti di Fei.

L’uomo di fronte a lui era cento volte più bello di lui e anche la sua aura era di gran lunga migliore. Perfino Knite doveva ammettere che avrebbe scelto lui se fosse stato nei panni di Jessica.

“Chi… sei?” Chiese con cautela Knite.

“Sono un amico di Emile e sono qui come ospite.” Disse Fei mentre continuava a mangiare un pezzo di delizioso pane al miele; non alzò la testa perché non voleva essere riconosciuto.

“Così… fai parte dei militari?” Knite strizzò gli occhi e cercò di conoscere di più Fei.

“Sì, si può dire così. Non ho molto potere tra i militari.”

Dopo aver chiacchierato un po’, Fei si rilassò; aveva scoperto che questo scimmiesco Knite non sapeva chi era. Gli piaceva parlare con queste persone comuni e se la sua identità fosse stava rivelata, non sarebbero stati più a loro agio di fronte a lui e questa rara atmosfera piacevole sarebbe scomparsa.

Knite annuì e tirò un sospiro di sollievo.

Questo nuovo comandante d’unità che si sentiva compiaciuto iniziò a vantarsi.

“Eh, lo pensavo anche io. Guardati, sei così debole che non potresti nemmeno alzare una spada. Dato che non puoi uccidere nemici sul fronte e ottenere meriti militari, puoi solo ottenere una posizione di poco conto tra i militari senza una vera influenza…” Mentre parlava, l’espressione di Knite diventò più contenta. Pensava che quest’uomo di fronte a lui non fosse più una minaccia. Si girò e disse a Jessica: “Questo tipo non è un granché. Anche se ha un bell’aspetto, potrebbe essere un imbroglione che prende di mira giovani come te…”

Jessica lo rimproverò: “Sta zitto Knite! Non ti permetterò di insultare l’amico di mio fratello.”

“Tu…”

Knite si sentì denigrato dopo essere stato trattato con scortesia diverse volte da Jessica.

Dopotutto lo stavano accompagnando un po’ dei suoi sottoposti oggi ed era stato umiliato. Inoltre Jessica stava proteggendo Fei e Knite pensava che il giovane la stesse imbrogliando, così iniziò a bruciare di gelosia.

Raccolse la coscia di cinghiale e la lanciò verso Jessica.

“Eheh, ciò che ho detto non cambierà. Mi fidanzerò con te oggi e nessuno può fermarmi. La guerra è già scoppiata e la situazione in città è molto diversa. Pensavo che questo stupido Emile fosse un ufficiale di alto livello tra i militari, ma ora so che è praticamente un servo. Non ho più paura di lui! Non tieni a tuo fratello? Se non mi accetterai oggi, sposterò Emile sulle mura difensive domani. Se gli invasori decidessero di attaccare, non sono sicuro che Emile potrebbe tornare vivo da te.” Disse con rabbia Knite.

Knite stava dicendo str****te.

Era solo un comandante d’unità nella milizia, come poteva dare ordini ad Husky che era un soldato ufficiale della città delle Due Bandiere? Anche se Husky aveva una posizione di basso livello ed era come un servo per gli altri comandanti di alto livello, faceva comunque parte delle forze difensive native. Perfino un comandante di brigata della milizia che controllava più di 10.000 uomini non poteva dare ordini ad Husky, figuriamoci un piccolo comandante d’unità come Knite.

Tuttavia gli altri non lo sapevano e la gente impallidì.

I vicini cominciarono tutti a preoccuparsi. Avevano visto Husky crescere e sapevano che era troppo sciocco e un po’ lento. Anche se era molto forte, non aveva mai imparato tecniche di combattimento; se Husky fosse stato mandato nelle mura difensive, probabilmente sarebbe morto ucciso dagli invasori.

Jessica si irrigidì.

“Anche a costo di morire sulle mura difensive, non lascerò che mia sorella ti sposi! Sei solo un teppista! Come saresti degno di mia sorella? Perfino il sacerdote della Sacra Chiesa ha detto che sarebbe diventata una figura influente un giorno…” Gridò Husky mentre proteggeva sua sorella; era troppo lento per capire che Knite si stava sbagliando. Questo sempliciotto teneva molto a sua sorella e aveva creduto alle parole del sacerdote della Sacra Chiesa; non avrebbe lasciato che la sua sorella simile ad una dea sposasse una canaglia come Knite.

“Ahah? Hai creduto alle parole di quel vecchio mendicante? Un mendicante e un idiota! Ahahah!” Knite rise fragorosamente insieme ai suoi sottoposti, come se avessero sentito una battuta divertentissima.

In questo continente governato dalle leggi della giungla, per una ragazza essere bella avrebbe solo attirato una tragedia se non fosse stata abbastanza potente. Se Husky non fosse stato al servizio di Ribry, che era un generale iperprotettivo e se Jessica fosse stata un po’ più matura, sarebbe stata rapita e violata da dei nobili.

Diventare una figura influente? Sembrava che ci fossero poche possibilità di farlo.

Tuttavia Fei si rese conto di qualcosa all’improvviso.

<em>’Un povero sacerdote della Sacra Chiesa ha detto che Jessica sarebbe diventata una figura influente? Normalmente anche i sacerdoti di livello più basso non si sarebbero ridotti al punto da mendicare per strada, a meno che non fosse un imbroglione… O c’è qualcos’altro sotto? Che ci sia qualche segreto dietro Jessica?’</em>

“Che… l’anima di Jessica sia pura quanto quella di Angela? E un sacerdote misterioso è venuto qui molti anni fa per osservarla?”

Fei pensava che ci fossero molte possibilità che fosse accaduto; dopotutto Jessica ed Angela erano troppo simili.

“Emile, sei un tale idiota! Sei un comandante di basso livello e sei insignificante ai miei occhi! Non puoi più proteggere tua sorella! Guarda le sue mani! Sono dure e spesse come carote! Tra un po’ di anni sembrerà una di quelle prostitute dai fianchi larghi e la faccia piena di lentiggini. Eheh, se morirai sulle mura difensive, chi si prenderà cura di lei?”

Knite rise mentre derideva Husky.

“Io, Knite, ora sono un comandante d’unità nella milizia al comando di sua maestà il sovrano Alexander! Se otterrò abbastanza meriti militari, sarò ricompensato dal sovrano Alexander e potrei perfino diventare un nobile. Jessica, sei solo una ragazza di un quartiere povero; se mi sposerai, potresti diventare una nobildonna un giorno! Inoltre, Husky, potrei anche promuoverti, così non dovrai più lavorare come un servo!”

Più parlava, più Knite si mostrava orgoglioso.

“Ragazza, non rifiutare il nostro comandante, altrimenti tuo fratello morirà sulle mura difensive!”

“Sì! Se ti lascerai scappare questa opportunità, potresti dover aprire le gambe per il nostro comandante quando esaurirai il cibo e forse non ti guarderà nemmeno! Adesso perfino le donne nei quartieri ricchi vogliono sposarsi un comandante.”



