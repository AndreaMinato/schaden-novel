---
title: Capitolo 413 - Via per diventare un imperatore
pubDate: 2024-05-27T13:41:47.931Z
tags:
    - htk
---

Fei era dentro l’enorme e misterioso oceano sotterraneo.

Chiuse gli occhi ed espanse pienamente il suo potere spirituale. Come tentacoli invisibili, il potere spirituale si sporse in ogni direzione, ma non individuarono nulla.

Dopo aver fatto un po’ di calcoli, Fei capì che sarebbe potuto resistere circa solo venti minuti qui.

“Devo andarmene.”

Anche se era al picco delle nove stelle, sarebbe finito nei guai se avesse esaurito ossigeno per un’ora. Anche se era molto curioso, non voleva rischiare la vita; la curiosità uccise il gatto.

Dopo aver sospirato con delusione, controllò la sfera e seguì la corrente per tornare indietro.

In quel momento, qualcosa cambiò. L’oceano sotterraneo gradualmente si calmò e la forza invisibile che lo stava agitando scomparì all’improvviso.

Fei ne fu scioccato e istintivamente guardò giù con il suo potere spirituale.

All’istante strabuzzò gli occhi.

Molte creature simili a sirene stavano nuotando circa 1500 metri sotto. Queste creature stavano nuotando velocemente, sarebbero scomparse tra pochi secondi.

Sotto di loro, Fei “vide” un paesaggio magnifico dall’aspetto ordinato.

“Aspetta… palazzi in fondo all’oceano?! Che diamine?”

Fei era così scioccato che imprecò.

Cambiò idea e cercò di scendere per dare un’occhiata.

Tuttavia il suo potere spirituale era a piena capacità e si stava esaurendo visto che il sovrano l’aveva usato per molto tempo. Fei ebbe la sensazione che l’area che stava sondando si stesse restringendo e che la pressione stesse aumentando. Mentre risuonavano lievi crepitii dentro la sfera, Fei non poté più percepire quelle creature e i palazzi in fondo all’oceano.

Dopo aver riflettuto un po’, decise di rinunciare per ora; non sarebbe riuscito a scendere per altri 1.500 metri al suo livello. Se si fosse forzato a scendere così tanto, forse il suo corpo si sarebbe ridotto in poltiglia. Se avesse voluto capire cosa c’era in fondo, avrebbe dovuto aumentare il suo potere spirituale. Se voleva scendere ed esplorare i segreti di questo oceano, prima sarebbe dovuto diventare un membro d’élite di classe lunare.

Fei seguì velocemente la corrente e tornò in superficie.

…..

Il principe Fairenton e i suoi sottoposti stavano aspettando con ansia vicino ad un pozzo dal diametro di circa tre metri.

Inle era saltato in questo pozzo venti minuti fa con una corda legata attorno alla vita; avrebbe dovuto capire cosa stava succedendo.

<em>’La gente di Zenit ha usato qualche trucco? Non è cambiato qualcosa nella falda acquifera? O c’è una bestia demoniaca sotto?’</em>

Pensò Fairenton.

Erano passati venti minuti e l’acqua aveva smesso di schizzare al cielo.

Tuttavia Inle non era ancora tornato. Se avesse tirato la corda, le persone a terra l’avrebbero trascinato fuori dall’acqua.

L’acqua si era calmata, eppure questa tranquillità stava uccidendo Fairenton. La sola cosa che lo calmava era il fatto che l’acqua non si era ancora tinta di sangue.

Fairenton era preoccupato perché Inle era una delle sue guardie.

Inle era un orfano e aveva accompagnato Fairenton da quando erano entrambi bambini. Quando Fairenton era stato mandato alla grande montagna delle nevi per imparare a coltivare come un guerriero, Inle era stato con lui. Anche se Inle ufficialmente era una guardia, era come un fratello per Fairenton.

Inle non era così talentuoso; anche se anche era stato nella grande montagna delle nevi, una delle terre sacre della coltivazione, per più di dieci anni, era solo al picco della prima stella. Tuttavia aveva una forza fisica innata ed era a suo agio nell’acqua. Era estremamente leale a Fairenton e il principe l’aveva sempre portato con lui.

“Basta aspettare! Tiratelo su!” Fairenton dopo un po’ non poté più mantenere la calma e diede l’ordine.

“Me**a! La corda si è spezzata…” Gridò un soldato.

Tirarono su la corda e tutti si resero conto che si era spezzata in modo netto, probabilmente era stata tagliata da qualcosa di affilato come un coltello.

“Maledizione!” Molti soldati ne furono scioccati.

<em>Puff!</em>

Un secondo dopo schizzò dell’acqua.

Prima che potessero reagire, il principe Fairenton si era tuffato in acqua senza dire nulla.

“Sua altezza?”

“Il principe…”

“Signore!”

I generali vicini rimasero sbalorditi: <em>’Il principe è disposto a rischiare la vita per una guardia? Potrebbe esserci un mostro là sotto. Se accadesse qualcosa al principe, l’imperatore Fuji si infurierebbe e non risparmierebbe nessuno di noi.’ Pensarono.

Alcuni dei generali più emotivi si stavano preparando a tuffarsi anche loro.

“Aspettate,” l’uomo di mezz’età che sembrava un nobile di Zenit li fermò. Gridò: “Sua altezza è potente e potrebbe tornare sano e salvo. Sareste solo un peso per sua altezza. Volete uccidere sua altezza Fairenton?”

I generali emotivi si scambiarono un’occhiata e si calmarono un po’.

“Puah! Maledetto! Non so come hai ottenuto la fiducia di sua maestà anche se sei un membro di Zenit, ma ti taglierò la testa e la userò come cesso per le Tigri della Sabbia se sua altezza non torna entro trenta minuti!” Il vice comandante delle truppe di Jax afferrò l’uomo di mezz’età per il colletto e lo minacciò. Dopo aver finito, lo spinse via.

L’uomo barcollò dopo essere stato spinto; quasi cadde a terra.

Tuttavia non sembrava arrabbiato.

Si sistemò il colletto stropicciato mentre sorrideva; non sembrava che fosse stato influenzato dalle minacce.

<em>Boom!</em>

In quel momento, una marea d’acqua schizzò mentre appariva energia rossa come il fuoco.

“Chiamate i migliori dottori e maghi guaritori!”

Era il principe Fairenton. Le sue fiamme d’energia bruciavano vigorosamente attorno a lui e tutta l’acqua sul suo corpo evaporò. A causa dell’uso eccessivo di energia, il suo viso impallidì.

Stava tenendo Inle, l’uomo era già svenuto.

Presto i dottori e i maghi arrivarono e cominciarono ad esaminarlo.

“Non si preoccupi sua altezza! Il signor Inle è solo svenuto a causa della mancanza di ossigeno. Sembra che la sua corda sia stata tagliata da una roccia e non è riuscito a trovare l’uscita in tempo. Anche se è rimasto ferito per un po’ dopo essersi scontrato con le mura del pozzo, non è niente di che. Dovrebbe riprendersi tra un po’ di giorni.” Disse il dottore dall’abito bianco dopo l’ispezione.

Dopodiché un mago vestito di bianco cantilenò un incantesimo e un’ondata di energia blu calda fu iniettata nel corpo di Inle. Il viso di Inle diventò da pallido a rosso, e tossì un po’ dell’acqua fredda che aveva inghiottito.

“È una fortuna che sua altezza l’abbia trovato in tempo, altrimenti avrebbe rischiato di morire.” Il mago sospirò con un’espressione d’ammirazione. “Nonostante la sua posizione di prestigio, è stato disposto a rischiare la vita per una guardia. Io, Alahan, devo davvero lodarla per ciò che ha fatto.”

Anche questo mago era un vecchio dai capelli bianchi ed era stato nell’esercito per molto tempo. Nonostante non avesse mai partecipato alle battaglie e fosse solo un mago a due stelle, aveva guarito molti soldati ed era ben conosciuto e rispettato da loro. Quando lodò Fairenton, era chiaro che lo intendeva davvero, e molti soldati condividevano lo stesso parere.

L’impero Jax aveva una gerarchia rigida e molti schiavi. Fairenton era un principe prestigioso ed era stato disposto a correre dei rischi per una guardia; agli occhi di molti soldati di basso livello, questo principe aveva mostrato una generosità e gentilezza che raramente mostravano i membri della casata reale, e ne erano stati tutti commossi.

Fairenton si accigliò lievemente e rispose con un tono freddo e altero: “Sto solo… facendo ciò che un comandante, un generale e un amico dovrebbe fare.”

Non si era aspettato che questo vecchio mago dicesse parole del genere e non gli piaceva guadagnare rispetto in questo modo.

“Sua altezza! Lunga vita a sua altezza! Siamo disposti a combattere fino alla morte per sua altezza!” Tutti i soldati attorno a lui si inginocchiarono e cantilenarono.

“Siamo disposti a seguire sua altezza e a combattere per sua altezza l’imperatore Fuji e per lei sua altezza! Conquisteremo la città delle Due Bandiere per lei e ci riprenderemo la nostra bandiera reale! Ci assicureremo che il nome di sua altezza si diffonda in ogni angolo e ogni oasi di Jax!”

Anche tutti i generali nell’area si inginocchiarono ed espressero la loro lealtà.

Sotto la luce lunare brillante, l’ombra di Fairenton si estendeva per la sabbia lungo il suo mantello rosso scuro. Vedendo decine di migliaia di soldati inginocchiati attorno a lui, ebbe la sensazione di essere sul cammino per diventare un imperatore.



