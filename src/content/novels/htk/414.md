---
title: Capitolo 414 - Tracce nella Storia
pubDate: 2024-05-27T14:41:47.931Z
tags:
    - htk
---

Ciò che era successo nella città delle Due Bandiere scioccò i civili. All’inizio la gente diventò preoccupata e ansiosa, ma Fei l’aveva previsto e aveva fatto affiggere dei manifesti per spiegare cosa stava succedendo.

Dopo che l’acqua smise di schizzare nell’aria e i rimbombi scomparirono, finalmente i cittadini si rilassarono e tornarono alle loro attività precedenti.

L’oscurità avvolse il cielo. Visto che c’era ancora il coprifuoco, non si vedevano molte persone per strada e l’enorme città delle Due Bandiere sembrava un po’ desolata.

Dopo che Fei aveva capito a grandi linee cosa stava succedendo, fece riprendere le attività attorno ai pozzi. Aveva disposto più di quaranta soldati d’élite attorno per sorvegliarli e aveva fatto tornare gli altri alle loro postazioni originali.

Fei era l’esperto numero uno in città e nemmeno lui era riuscito a scendere fino al fondale della falda acquifera sotto. Chiunque potesse si fosse intrufolato nella città delle Due Bandiere attraverso l’oceano sotterraneo sarebbe stato un potente guerriero e, in tal caso, sarebbe stato comunque inutile schierare tutti i soldati lì.

Le creature simili a sirene e i palazzi nel fondo erano rimasti impressi indelebilmente nella mente di Fei.

“Quando diventerò un membro d’èlite di classe lunare, dovrò scendere di nuovo a controllare cosa sta succedendo lì.”

Fei pensava che l’Imperatore Yassin avesse scelto di costruire questa città qui per uno scopo particolare e aveva la sensazione di aver scoperto un segreto nascosto per decadi. Il suo istinto da Barbaro gli suggeriva che aveva trovato qualcosa di importante e che ora era coinvolto in questa imminente tempesta.

Fei non tornò nella torre di guardia alla porta ovest.

Si recò verso la tenuta del sindaco.

Soroyov era stato già messo in galera da Fei e stava aspettando la sentenza dal quartier generale militare che sarebbe arrivata alla fine della guerra. Al momento, c’erano solo poche domestiche e servi a tenere pulito questo posto; la famiglia e i parenti di Soroyov erano stati riallocati in un’altra tenuta più piccola ed erano monitorati con attenzione.

Fei entrò nella libreria nella tenuta del sindaco e iniziò a leggere i documenti e le cartelle di 26 anni fa.

C’erano pile su pile di fogli nella libreria. Era evidente che a Soroyov non piaceva leggere questa roba; la maggior parte di queste note era ricoperta di polvere.

Fei passò in rassegna più di cento documenti e non trovò ancora nulla.

Si stiracchiò la schiena e sospirò. Per abitudine, raccolse una pergamena gialla ordinaria fatta da pelle di pecora. Quando la spiegò e la scorse, rimase scioccato nel trovare un disegno.

Questo semplice disegno era simile alle creature misteriose simili a sirene.

“Uh? …Chi l’ha fatto?”

Tornò alla prima parte e scoprì che era solo una pergamena ordinaria; sia il materiale usato che il processo con cui era stata prodotta erano comuni, e ormai era gialla e sul punto di marcire dopo circa un ventennio.

“È solo una coincidenza? O questa pergamena sta cercando di suggerirmi qualcosa?”

Più la guardava, più Fei era sicuro che i cinque disegni della pergamena riflettevano la scena che aveva visto nell’oceano sotterraneo; sembrava tutto troppo simile.

“I lineamenti rozzi e le aure di quelle creature sono illustrati perfettamente… non può essere sbagliato.”

C’erano anche delle scritte.

Tuttavia erano solo storie dette dai poeti itineranti; non erano connessi alla costruzione della città delle Due Bandiere e all’oceano sotterraneo.

Fei esaminò con attenzione la pergamena; cercò perfino di vedere se c’erano delle parti nascoste, ma non trovò nulla.

Perciò dovette riporla e continuare a sfogliare gli altri documenti.

Lesse molto riguardo alla storia della città.

La città delle Due Bandiere era stata costruita 26 anni fa. Si diceva che la persona a cui era venuta l’idea di fondarla qui fosse stato l’Imperatore Yassin; allora aveva appena conquistato la capitale di Jax ed era nel fiore degli anni. La posizione e la progettazione erano state tutte decise dall’Imperatore Yassin; quest’uomo aveva mostrato una pazienza straordinaria e aveva ordinato alle truppe di Zenit di accamparsi attorno al cantiere per più di quindici giorni. Alla fine le truppe avevano quasi esaurito le provviste e si erano dovuti ritirare e tornare a San Petersburg.

Tuttavia, dopo che era partito con le sue truppe, sembrava che l’Imperatore Yassin si fosse dimenticato completamente della città delle Due Bandiere; non ne aveva quasi più parlato dopo.

All’inizio, gli ufficiali e i ministri avevano fatto continuare la costruzione della città con molta attenzione. Dopo un anno di tempo, avevano finito il progetto dopo aver speso molte risorse. Anche se la tenuta del sindaco era stata eretta e avevano formato le forze difensive native, l’attenzione che Zenit presta a questa città diminuì mentre l’Imperatore Yassin stranamente la ignorava.

Fei lo trovava sospetto.

“L’Imperatore Yassin era molto interessato a costruire questa città e ha anche ordinato alle truppe di accamparsi attorno al cantiere… perché ha smesso di darci attenzione dopo essere tornato nella capitale?”

Fei ricordava che il territorio di Zenit aveva raggiunto il picco della sua estensione dopo aver conquistato l’impero di Jax, ma poi aveva iniziato a restringersi. Dopo che l’Imperatore Yassin era tornato a San Petersburg, si era rivelato raramente in pubblico e Zenit, che un tempo aveva spaventato molti imperi vicini, aveva interrotto la sua serie di conquiste. Di conseguenza, l’impero Zenit, prima il numero uno nella regione, era entrato in declino?

Cos’era successo?

Fei non lo sapeva.

Non aveva ancora trovato una risposta anche dopo quattro ore di lettura.

Tra tutti i documenti che aveva esaminato, le loro storie erano straordinariamente simili e si erano tutte fermate dopo che l’Imperatore Yassin era tornato nella capitale.

Tuttavia Fei trovò molte informazioni interessanti dai libri di storia non ufficiali.

In questi libri, si diceva che bestie demoniache a forma di pesce fossero balzate fuori dai pozzi e avessero ferito un po’ di persone, e che l’Imperatore Yassin si fosse tuffato nella falda acquifera a controllare. In alcuni racconti antichi, si diceva che questa regione in passato fosse un vasto oceano sconfinato, e che la tribù marina al suo interno fosse stata la sovrana dell’area. Ma dopo che la guerra tra dei e demoni era scoppiata, la tribù marina non era riuscita a sopravvivere e si era estinta…

Fei pensava che queste note non ufficiali fossero molto indicative di cosa fosse successo in passato.

Forse l’oceano sotterraneo sotto la città delle Due Bandiere conteneva segreti vecchi di decine di migliaia di anni.

“Quando diventerò un membro d’élite di classe lunare, devo scendere e scoprirlo… Ho la sensazione che qualcosa laggiù mi stia chiamando.”

Fei fece questa decisione.

…..

Il secondo giorno.

Gli invasori di Jax ancora non tornarono ad assediarli.

Shevchenko e Ribry erano scioccati e preoccupati allo stesso tempo; pensavano che i nemici crudeli stessero cospirando contro Zenit e avevano raccomandato a Fei di ordinare un assalto contro l’accampamento nemico.

Fei rifiutò l’idea.

Il sovrano sapeva che il principe Fairenton non stava cospirando contro di lui, stava solo aspettando le provviste di cibo e l’arrivo del suo discepolo più grande della montagna delle nevi. Dopotutto, spingere i soldati ad assediare una città senza nutrirli adeguatamente poteva causare una ribellione e attaccare senza un potente maestro a supportare i soldati era inutile.

Fei aprì una grossa mappa nella torre di guardia nella porta ovest.

“Frank, tu ed Andrew stasera condurrete di nascosto 200 soldati stellari fuori dalla città; indossate armature nere, preparate combustibili infiammabili e uscite scendendo per le mura usando delle corde. Attraversate silenziosamente l’apertura a nord e accampatevi qui…” Fei indicò la posizione sulla mappa e continuò: “Se vedete una truppa di Jax con delle forniture di cibo, assalitela e bruciate tutte le provviste. Assicuratevi di tornare prima dell’alba e prima che la temperatura scenda troppo. Vi aspetterò.”

Shevchenko e Ribry si entusiasmarono sentendo i nuovi ordini.

Tuttavia Ribry chiese: “Signore, se posso fare una domanda, non ricordo di un percorso che potrebbero usare le truppe in quell’area. Perché ci stiamo accampando lì?”

Fei sorrise e rispose: “Lo saprete una volta tornati. Ricordate, se non vedete una truppa di Jax che porta delle provviste o se un potente esperto sta sorvegliando le truppe, tornate indietro immediatamente! Assicuratevi di non farvi sorprendere dal calo di temperatura. Inoltre, quando scegliete i soldati, assicuratevi che siano guerrieri ad una stella o estremamente vicini a quel livello; devono avere un qualche tipo di resistenza contro il freddo. Andate a prendere l’equipaggiamento necessario dal dipartimento logistico; non ci sarà bisogno chiediate loro il permesso.”



