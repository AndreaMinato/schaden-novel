---
title: Capitolo 415 - I Tre Antichi
pubDate: 2024-05-27T15:41:47.932Z
tags:
    - htk
---

“Come desidera.” Ribry non fece altre domande, aveva una fiducia cieca in Fei.

Lui e Shevchenko accettarono la missione, lasciarono la torre di guardia e cominciarono a prepararsi.

Fei annuì mentre li guardava andarsene.

Shevchenko e Ribry non facevano parte di Chambord, ma a Fei piacevano questi due uomini diretti, giusti e intelligenti, e voleva portarli dalla sua parte.

Quando Fei si era intrufolato nell’accampamento di Jax la scorsa notte, era venuto a conoscenza per caso dei percorsi di rifornimento di Jax e sapeva che le provviste sarebbero arrivate entro domani sera. Perciò Fei aveva dato l’occasione di ottenere molti meriti militari a questi due. Se avessero avuto successo, una volta finita la guerra sarebbero stati ricompensati dal quartier militare e forse sarebbero stati anche promossi.

Naturalmente Fei poteva completare la missione da solo, ma non poteva fare tutto in questa guerra tra due imperi.

Dopo aver passato altri ordini per mettere in sicurezza la città, assegnò il compito di pattugliare le strade a persone come Cech, Drogba e Huerk.

Sapendo che la torre di guardia era al sicuro, Fei aprì un portale ed entrò nel mondo di Diablo.

Di notte aveva trascorso molto tempo a leggere i documenti nella tenuta del sindaco e aveva cercato di trovare più informazioni riguardo all’oceano sotterraneo; non aveva avuto l’occasione di uccidere mostri per salire di livello.

…..

Nel Mondo di Diablo.

Nella Via degli Antichi che conduceva al Monte Arreat.

“Intendi dire che il resto della Legione Zanna di Lupo sarà a trenta chilometri dalla città delle Due Bandiere entro domani?” Chiese Zenit.

“L’ha detto lo stratega Aryang; sta considerando se mandare un esperto per superare gli invasori che hanno circondato la città e chiede se, come prossimo passo, dovesse ordinare alle truppe di accamparsi fuori città.” Disse Elena mentre il vento agitava i suoi lunghi capelli rossi.

Mentre la Valchiria faceva un resoconto della situazione, scagliò diverse frecce e uccise una Succuba di alto livello che sembrava una splendida donna con un paio di ali.

<em>Whoosh!</em>

Dopo che Fei scattò in avanti e tagliò a metà un Signore del Sangue, un demone di alto livello, disse: “Come va la coordinazione tra ogni squadra e battaglione?”

“Lo stratega Aryang ha detto che la maggior parte degli ordini vengono seguiti. Ci sono un po’ di regni affiliati che non ascoltano i suoi ordini; se non fosse stato per persone come la signorina Cindy a sostenerlo, avrebbero dovuto già dividerli dalla legione.”

Elena non disse molto, ma riferì a Fei ciò che doveva sapere.

“Rientra nelle aspettative… Aryang non è un nobile e non ha una posizione ufficiale nella legione; come potrebbero quei sovrani essere così ubbidienti? Se non avessi enfatizzato che Aryang sarebbe stato il secondo in comando prima di partire, quei re avrebbero già causato grossi problemi… ho bisogno di soldati che possono combattere… quei nobili? Ho dei modi per gestirli.”

Mentre avanzava, Fei uccise diversi mostri e macchiò il terreno con il sangue, stava già pensando se mostrare loro il suo lato tirannico un’altra volta.

Dopo trenta minuti…

“Elena, sta attenta! Abbiamo quasi raggiunto la cima del Monte Arreat! I tre potenti Antichi stanno sorvegliando la via.”

Ricordò Fei quando trovarono il percorso che conduceva alla cima.

Questa missione che stavano cercando di completare si chiamava Rito di Passaggio e l’aveva ricevuta da Qual-Kehk, un capitano dei cavalieri ad Harrogath.

Anche se Fei aveva ucciso il vecchio malvagio Nihlathak, che era diventato un demone, aveva già passato la reliquia degli antichi al super boss Baal. Usando la reliquia, Baal aveva già attraversato la cima del monte Arreat. Perciò, Fei doveva entrare a Nephalem, che era localizzata nella vetta della montagna e impedire a Baal di distruggere il mondo.

Tuttavia, prima che Fei potesse entrare a Nephalem e fermare Baal, doveva affrontare un’altra sfida.

C’era un antico altare lungo la strada per Nephalem ed era protetta da tre Antichi. Questi tre Antichi erano a forma di statue, ma sarebbero diventati guerrieri invincibili una volta che qualcuno avesse cercato di entrare a Nephalem senza la reliquia degli antichi, il solo  modo per entrare così era sconfiggerli.

“Stai attenta! Questi tre antichi barbari sono potenti! Se non fosse stato per la reliquia, Baal forse sarebbe morto qui.”

Fei doveva ricordarglielo. Era una missione difficile; quando aveva giocato a Diablo 2 sulla terra, era morto sull’altare fin troppe volte e non se lo sarebbe mai dimenticato.

Dopo aver visto quanto era serio Fei, Elena annuì e si mise in guardia.

…..

I due arrivarono sulla cima del monte Arreat dopo aver attraversato un po’ di tunnel.

<em>Boom!</em>

Prima che potessero dare un’occhiata attorno, i tunnel che avevano appena attraversato collassarono, impedendo loro di tornare indietro.

Fei si parò di fronte ad Elena per difenderla.

Era un mondo fatto di neve. Enormi fiocchi di neve stavano cadendo dal cielo e davanti c’era un altare. Dietro di esso c’era una collina. Con le nuvole bianche e forti venti attorno, Fei ed Elena potevano vedere Harrogath, sembrava una formica da lontano; era sufficiente a dimostrare quanto era alta questa Sacra Montagna dei Barbari.

Non troppo lontano dall’altare, c’era un’enorme cascata completamente ghiacciata.

Sembrava che l’acqua cadesse dal cielo, non si poteva vedere da dove proveniva.

La cascata era lunga almeno due chilometri e sembrava magnifica.

In fondo alla cascata, un enorme mausoleo si ergeva dietro l’acqua ghiacciata. Come una città congelata, rivelava una delle sue mura esterne dorate. Era Nephalem ed era anche la Fortezza della Pietra del Mondo. Il super boss Baal era già entrato e stava per distruggere il mondo, ma la porta di ferro nero bloccava la via a Fei.

Alla fine il giovane spostò gli occhi sull’altare.

C’erano diverse strutture e statue nell’altare e su di esse erano incise le immagini dei barbari che combattevano contro i demoni. Un’aura antica avvolgeva l’altare, facendola sembrare sacra e maestosa.

Tre statue dorate simili a esseri umani erano sull’altare.

Guardandole da lontano, Fei poteva sentire le loro aure potenti.

Queste statue brandivano armi come asce e spade, e mostravano espressioni arrabbiate. In questa montagna dove quasi tutto era coperto di neve, queste tre statue dorate stavano brillando ed erano intoccate dagli elementi; sembrava che stessero ancora respirando.

Fei fece un respiro profondo e salì sull’altare.

All’improvviso una voce vecchia e profonda riecheggiò dal monte Arreat.

“Siamo gli spiriti del Nephalem, gli Antichi. Siamo stati scegli per proteggere il sacro monte Arreat, dove riposa la Pietra del Mondo. Pochi sono degni di stare in sua presenza; ancora meno persone possono comprendere il suo vero scopo. Prima che tu entri, devi sconfiggerci.”

Non appena il discorso finì, una luce dorata brillò sulla cima e si concentrò sulle tre statue. Gradualmente, il colore grigio sulla loro pelle scompari e aprirono gli occhi, avevano preso vita.

Erano i tre Antichi: Talic il Difensore, Madawc il Guardiano e Korlic il Protettore.

Non appena le statue presero vita, fiamme d’energia rossa fuoriuscirono dai loro occhi e avvolsero Fei. L’aura tirannica che emanavano mise sotto molta pressione Fei e i tre Antichi caricarono verso i due come bestie primordiali che avevano superato i limiti dello spazio e del tempo; ogni volta che si facevano avanti, il terreno si sarebbe riempito di crepe.

“Rimani dietro di me!”

Gridò Fei mentre faceva segno di afferrare qualcosa. Le due spade apparirono nelle sue mani e caricò i tre Antichi senza paura.

<em>Tink!</em>

L’Antico di nome Korlic che brandiva un’ascia colossale usò Attacco Volante e colpì Fei per primo. Quando Fei incrociò le spade per bloccarlo, sentì torpore ai polsi e fu costretto ad arretrare per diversi passi.

Anche Korlic fu scaraventato indietro.

“Che impatto!”

Fei era scioccato.

Dato che si era allenato anche nel mondo reale, il suo livello era di gran lunga superiore a quello di un barbaro ordinario nel mondo di Diablo. Era riuscito a surclassare i boss precedenti. Ma ora aveva la sensazione che Korlic fosse al suo livello.

<em>’Gli Antichi sono proprio le entità potenti di questo mondo!’</em> Prima che Fei finisse di pensare, il pericolo si avvicinò di nuovo.

Risuonò un sibilo e un po’ di asce da lancio volarono verso di lui; erano così rapide che Fei sentì perfino l’odore della morte.

Era l’Abilità Doppio Lancio usata dall’Antico più debole: Madawc.

Madawc poteva cogliere l’occasione migliore in battaglia e colpire al momento giusto; dava una strana sensazione a Fei, voleva schivarlo, ma sentiva di non poterlo fare.

<em>Tink! Tink! Tink! Tink!</em>

Era il turno di Elena. Scagliò diverse frecce e colpirono tutte con precisione le asce nell’aria.



