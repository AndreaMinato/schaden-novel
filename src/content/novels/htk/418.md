---
title: Capitolo 418 - La Decisione di una Persona Intelligente
pubDate: 2024-05-27T18:41:47.932Z
tags:
    - htk
---

Per un momento, Abramovich rimase sbalordito. Non sapeva chi fosse quest’uomo dalla pelle scura.

“Come osa parlare così al re di Chambord? Dal suo tono, sembra che si conoscano bene… Ma è ovvio che non sappia chi sia il sovrano di Chambord…”

Fei sorrise e non spiegò nulla. Fece un cenno ad Husky e gli fece segno di avvicinarsi.

“Sua maestà, questo…” Chiese Abramovich con un sorriso brillante.

“Lasciate che vi presenti. È una persona con cui ho fatto amicizia da poco. Gli ho nascosto la mia identità prima.”

Fei non nascose più la sua identità. Dopo aver detto ad Abramovich come lui ed Husky si erano incontrati e aveva lodato Jessica diverse volte, diede una pacca sulle spalle di Husky e chiese con un sorriso: “Emile, mi dispiace di aver nascosto la mia identità prima. Non ti importa, vero?”

Husky era sbalordito.

Aveva gli occhi spalancati e non poteva credere a cosa stava succedendo.

Dopo un po’ capì. Diede una pacca sulle spalle di Fei e rise fragorosamente: “Così sei sua maestà il sovrano Alexander! Ahah! Diventerò la tua guardia? Ottimo! Piacere di conoscerti signore! Farò del mio meglio… Eh scusami signore! Non avrei dovuto essere così familiare con te… io…”

Questo sempliciotto era così entusiasta da essere confuso e non sapeva cosa dire. Non gli importava affatto che Fei gli avesse nascosto la sua identità! Pareva che quest’uomo non sapesse come biasimare gli altri ed essere irritato da loro.

“È piuttosto inaspettato, sua maestà. Nessuno si aspettava che avrebbe fatto delle indagini per la città delle Due Bandiere da solo, ahah! Sono sicuro che sua maestà abbia già tutte le informazioni di cui ha bisogno. Questo fratello di nome Emile di sicuro è fortunato!” Disse Abramovich.

Era piuttosto sorpreso da ciò che aveva fatto Fei. <em>’Questo re è andato già in giro in città a cercare informazioni. Bella mossa!’</em> Pensò, l’impressione che aveva di Fei migliorò ancora di più.

Dopo aver riflettuto per un po’, rispose: “La divisione del gruppo dei mercanti Soros in città è a corto di una direttrice. Dato che sua maestà ha appena menzionato che la sorella di Emile è intelligente e capace, potrei osare chiederle di unirsi alla mia divisione? È fattibile sua maestà?”

Dopo aver scoperto che Jessica aveva un segreto che poteva avere qualche rapporto con Angela, Fei aveva cercato di aiutare la povera ragazza. Tuttavia non si sarebbe potuta unire ai militari come suo fratello.

Dopo aver considerato ogni opzione, sembrava che il gruppo dei mercanti Soros che potevano competere con l’unione dei maghi, dei mercenari e i nobili fossero un’ottima alternativa.

Abramovich era una persona intelligente. Non appena Fei aveva lodato Jessica, una persona che non era nemmeno presente, aveva capito l’intento di questo sovrano.

Era una grande opportunità per lui.

Dal tono che aveva usato il sovrano, doveva dare molto valore a questa ragazza di nome Jessica. Se si fosse unita alla divisione del gruppo dei mercanti Soros, sarebbe stato come legarsi al sovrano di Chambord ed essere nella stessa barca. Era molto più efficace rispetto a dare dei doni a questo re.

Il gruppo di mercanti Soros era un’organizzazione enorme; comprendeva numerose divisioni in quasi ogni impero e regione. Anche se queste divisioni avevano la stessa origine, la competizione tra di esse era feroce. Essendo passato da schiavo a direttore, Abramovich aveva delle caratteristiche uniche e metodi che altri non potevano copiare.

Tuttavia non aveva ottenuto una sola promozione da quando era diventato direttore di questa divisione nella città delle Due Bandiere tre anni fa.

Era evidente che non sarebbe potuto più salire di posizione da solo. Era solo un mercante con un po’ di risorse e connessioni; se avesse voluto diventare più influente, avrebbe avuto bisogno di un forte alleato con un potenziale simile e questo alleato avrebbe dovuto dargli supporto nelle aree in cui era carente.

Negli ultimi tre anni, Abramovich aveva accumulato risorse e aveva prestato attenzione alla situazione di Zenit; voleva trovare un alleato che corrispondeva a questi criteri.

La comparsa del sovrano Alexander aveva attirato la sua attenzione.

All’inizio, Abramovich non aveva avuto molta fiducia nel re di Chambord. In questo mondo dove il potere, le origini e l’influenza erano tutto, cosa poteva fare il sovrano di un regno affiliato di sesto livello?

Dopo il termine della competizione tra regni affiliati, quest’uomo intelligente aveva cambiato velocemente idea.

Si era reso conto del potenziale di questo sovrano; il tipo di potenziale che avrebbe spaventato molte persone.

Dopo un po’ di attenta osservazione, Abramovich aveva scoperto che questo re Alexander era un potenziale alleato che gli dei gli avevano donato; sarebbe stato perfetto per lui.

Quando si era preparato a recarsi a San Petersburg per incontrare questo sovrano, si era diffusa una notizia scioccante; il Grande Guerriero Krasic era morto nella sua montagna, era stata dichiarata guerra e il re di Chambord era diventato il comandante numero uno della zona di battaglia di Jax.

Queste notizie l’avevano entusiasmato.

Poco dopo, il suo vecchio amico Redknapp di San Petersburg gli aveva mandato una lettera in cui raccomandava il sovrano di Chambord e gli ricordava di stabilire una connessione con questo re.

Stava andando tutto come sperava Abramovich; aveva la sensazione che la dea del fato gli stesse mostrando il suo favore.

Quando Fei era arrivato con i 6.000 cavalieri, Abramovich aveva cominciato a monitorare con attenzione la situazione.

Caricare eroicamente contro i nemici per salvare Ribry, battere il capo dei comandanti di Jax, condannare a morte i capi delle sette famiglie nobili, arrestare il sindaco Soroyov, costruire la milizia, stabilire nuove leggi temporanee…

Abramovich si era convinto a diventare alleato di Fei dopo aver visto tutte queste mosse dirette e audaci.

Perciò aveva scelto un momento che considerava appropriato ed era andato a trovarlo con molti doni.

Quando Fei aveva espresso indirettamente la sua predilezione nei confronti della ragazza di nome Jessica, Abramovich aveva capito subito e aveva fatto il suo invito proattivamente. Il gruppo dei mercanti di Soros aveva molti soldi, pagare e badare ad una ragazza non era nulla.

Dopo aver sentito l’invito di Abramovich, Fei annuì con soddisfazione.

Tuttavia non gli piaceva fare il dittatore, così si girò e chiese ad Husky: “Cosa ne pensi Emile? Jessica potrebbe imparare dal direttore Abramovich ed entrare nel mondo degli affari?”

Husky non riusciva nemmeno a comprendere questa situazione.

Perfino un idiota sapeva quanto era importante l’influenza del gruppo dei mercanti Soros! Di solito le persone non potevano nemmeno entrare nella loro divisione della città delle Due Bandiere, non importava quanto ci provassero, ma questo direttore stava invitando sua sorella ad unirsi a loro? Husky era così sconvolto sa non sapere cosa dire.

“Mi fido di te, seguirò il tuo consiglio signore!” Alla fine Husky smise di pensare e rispose con fermezza.

Il sovrano fu compiaciuto di questa risposta; per qualche motivo, questo tipo dalla mentalità semplice gli dava familiarità e lo faceva sentire rilassato.

Fei disse ad Abramovich: “In tal caso, allora la ringrazierò in anticipo per come si prenderà cura della sorella del mio amico.”

“Non si preoccupi sua maestà!” Rispose Abramovich annuendo. Apprezzò all’istante questa ragazza di nome Jessica molto di più dopo aver sentito cos’aveva detto Fei.

<em>’Che ci sia un rapporto più profondo tra di loro? In tal caso, devo essere più serio.’</em> Pensò con curiosità.

Naturalmente Abramovich sapeva di non poter diventare un alleato del sovrano di Chambord usando queste piccole tattiche.

Nel continente Azeroth, l’alleanza più sicura sarebbe stata quella in cui entrambe le parti avrebbero potuto contribuire. Perciò Abramovich sapeva di dover mostrare al sovrano di Chambord abbastanza motivi per spingere a trattarlo come un alleato e non solo come un amico.

Dopo averci pensato, si avvicinò ai sei scrigni.

<em>Click!</em> Dopo aver premuto un bottone su uno dei contenitori, risuonò il rumore di meccanismi che si muovevano e lo scrigno si aprì come un fiore di metallo che stava fiorendo.

Ogni sorta di luci colorate apparirono nella torre di guardia cupa.

Gemme magiche!

Questo scrigno conteneva varie gemme magiche.

Fei si avvicinò e ne raccolse un po’. Sentì subito la sensazione di freddo e le sue mani furono accese dai colori vibranti. Anche se erano di basso livello, ce n’erano decine di migliaia, era un ottimo dono. Dato che Fei aveva lo spaventoso Cubo di Horadrim e poteva combinarle per creare gemme di alto livello, il valore di questo scrigno era incredibile.

Aveva quasi finito le gemme magiche che gli aveva dato il sacerdote Zola, così questo dono era arrivato nel momento giusto.



