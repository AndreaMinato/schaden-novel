---
title: 'Capitolo 420 - Seconda Base: Antica Città della Morte'
pubDate: 2024-05-27T20:41:47.933Z
tags:
    - htk
---

C’erano due spade dall’aspetto unico nel sesto scrigno.

La luce argentata che riflettevano le lame assomigliava a mercurio e la loro aura gelida era evidente. Le spade erano state affilate, ma non erano appuntite; c’erano degli uncini feroci che le facevano sembrare molto strane. Ogni spada poteva essere brandita con due mani e le loro impugnature erano avvolte da pelle nera che poteva assorbire il sudore e aumentare la frizione. Le due armi sembravano distruttive e allo stesso tempo artistiche.

Fei ne afferrò una e ne picchiettò la lama con il dito, facendo risuonare un tintinnio metallico per le mura difensive.

“Bella spada!” Lodò Fei.

Non sapeva di che materiale fosse fatta, era piuttosto pesante. Anche se era lunga solo 1,6 metri, pesava circa 300 chili; era più pesante di un’enorme ascia fatta di puro metallo. Il corpo di questa spada era lucido come uno specchio; Fei poteva vedere il suo riflesso nella lama.

Ciò che incuriosiva di più Fei era la tecnica di forgia usata.

Fei aveva visto molti oggetti di grande qualità nel mondo di Diablo e aveva accumulato molte conoscenze riguardo alla forgiatura dal fabbro Charsi. Poteva vedere che queste due spade erano ad un altro livello, Charsi non avrebbe ancora potuto riprodurle usando i Resti Demoniaci e l’Essenza di Ferro Nero.

“Anche queste due spade sono state trovare nel quartier generale di quei banditi del deserto. Alcuni hanno detto che queste lame hanno più di mille anni e che per forgiarle hanno usato le tecniche dei nani che risalgono all’era degli dei e dei demoni. Ci hanno aggiunto un po’ di Mithril, ferro purificato e lacrima dorata della dea, che sono tutti materiali per Armi Stellari. Hanno un’ottima conduttività per l’energia magica e quella da guerriero, ma sono troppo pesanti per i normali spadaccini. Non ho potuto trovare qualcuno che potesse usarle, così sono rimaste nel mio deposito per molto tempo. Sua maestà è potente, così credo che queste due spade abbiano finalmente incontrato un degno padrone.”

Disse rispettosamente Abramovich. Era una persona eloquente e osservatrice, e aveva appena lusingato Fei implicitamente.

“Direttore Roman, è così cortese.” Rispose Fei mentre afferrava entrambe le spade. Dopo che ci iniettò un po’ di energia, le lame rilasciarono una serie di rumori allegri come se avessero il loro spirito.

Tutti nella sala ne furono sorpresi.

Fei aveva i Figli di Bul-Kathos come armi, le due spade erano ottime armi dalle molte proprietà magiche aggiuntive. In termini di danni, erano di gran lunga superiori rispetto alle lame che gli aveva dato Abramovich.

Tuttavia, per qualche motivo, queste due spade davano una sensazione di praticità a Fei. Dopo aver riflettuto un po’, Fei le accettò e le ripose nello spazio dove il personaggio del barbaro teneva le sue armi secondarie.

Agli occhi degli altri, apparirono due lampi argentati e le due spade scomparirono nelle braccia di Fei.

“Sembra che la forza del sovrano di Chambord superi di gran lunga le aspettative.” Abramovich che era un guerriero a quattro stelle ne fu sorpreso e anche contento di aver scelto questa persona come alleato.

Fei accettò tutti e sei gli scrigni, rise e disse: “La ringrazio per i doni direttore Roman!”

“È un onore per me che sua maestà li abbia accettati tutti.”

Fei rispose: “Non mi piace girare intorno al punto. So già il motivo dietro la tua visita.”

Abramovich mostrò un’espressione contenta. Si alzò velocemente e si inchinò mentre sorrideva: “Dato che è così e sua maestà è impegnata, non occuperò altro del suo tempo.”

“Va bene, Jose, per favore proteggi il direttore Roman mentre scende dalle mura difensive.”

“Come desidera sua maestà!”

Questo cavaliere dello Zodiaco Ofiuco di nome Jose Rice scortò Abramovich e le sue guardie giù dalla torre di guardia.

“Ahah, Emile! Vai a dire a Jessica cos’è successo! Se la gente del gruppo dei mercanti Soros arrivasse da lei prima, si potrebbe spaventare.” Fei rise mentre avvertiva quest’uomo sempliciotto.

“Sì signore! Ora vado… eheh…” Husky mostrò un sorriso brillante. Dopo essersi chinato su un ginocchio e aver porto i suoi saluti a Fei, corse fuori dalla torre di guardia con entusiasmo. Ma dopo mezzo minuto, tornò indietro correndo e disse: “Tornerò presto signore.”

Questo sempliciotto aveva un’aura speciale. Fei aveva la sensazione che questo Husky fosse simile ad uno dei suoi compagni di stanza quando era ancora all’università, uno dei fratelli che l’avrebbero sempre sostenuto qualunque cosa accadesse.

Poco dopo che Husky lasciò la torre di guardia, Shevchenko e Ribry entrarono nella stanza. Si erano preparati ed erano qui per chiedere a Fei quando partire.

Fei annuì mentre usciva dalla torre di guardia e guardava il sole scomparire lentamente all’orizzonte.

Il sovrano si girò, osservò i duecento soldati d’élite dietro i due comandanti e dichiarò: “Siete i guerrieri più coraggiosi e potenti in città! Siete gli eroi dell’impero! Ce ne sono duecento di voi adesso e spero che torniate tutti sani e salvi domani! Ricordate, farò organizzare una festa per voi prima del tramonto domani! Non importa se brucerete con successo le provviste nemiche o no, otterrete tutti punti merito di terzo livello!”

“Lunga vita a Zenit! Lunga vita al re Alexander!” I soldati gridarono in coro con entusiasmo.

In quel momento l’ultimo raggio di sole era scomparso all’orizzonte.

“Partite!”

Mentre Shevchenko e Ribry davano l’ordine, i duecento soldati d’élite appesero i loro ganci e si calarono silenziosamente giù per le mura difensive con delle corde come agili scimmie. Dopodiché sfrecciarono velocemente verso l’apertura che i nemici avevano lasciato a nord e scomparirono nel deserto.

<em>’È il momento che parta anche io.’</em> Pensò Fei mentre si calmava vedendo la squadra attraversare con successo le linee nemiche.

Chiamò Cech, Pierce, Drogba, Huerk e Kanort, e diede loro un po’ di ordini per poi passare alla modalità Assassino e scomparire dalla città delle Due Bandiere; i suoi sottoposti si erano già abituati a questa misteriosità.

…..

Il vento stava soffiando nel deserto.

C’era un’antica città localizzata a dieci chilometri ad ovest. Sotto la luce lunare, tutti gli edifici rovinati, le ombre e la sensazione di morte facevano rabbrividire.

“Ecco! Dev’essere la città di cui stavano parlando.”

Fei si fermò e osservò l’antica città.

“È questa l’Antica Città della Morte nel deserto? È un posto pieno di pericoli e morte.” Fei sospirò mentre sondava velocemente un’area di 1.500 metri di raggio attorno usando il suo potere spirituale.

Era a circa 1000 metri di distanza dalla città, ma non avanzò per dieci minuti.

C’era un’enorme area di sabbie mobili rosse di fronte a lui e poteva divorare facilmente qualsiasi cosa avrebbe calpestato.

Le sabbie mobili circondavano la città e facevano da fossato, ed era descritto da molti poeti itineranti come il fiume delle sabbie della morte.

Si diceva che qualsiasi guerriero che non aveva raggiunto la classe lunare sarebbe stato divorato dalle sabbie mobili se ci fosse passato sopra e il suo cadavere sarebbe diventato cibo per le formiche metalliche mangia uomini che risiedevano sotto le sabbie mobili.

Questo era il motivo principale per cui le rovine erano diventate una trappola mortale nonostante fossero enormi e la maggior parte degli edifici fossero intatti.

<em>’Fammi vedere quanto sono feroci questi piccoletti.’</em>

Pensò Fei mentre passava velocemente alla modalità Druido.

La sua aura cambiò mentre essenza naturale appariva attorno a lui. Quando mosse il suo bastone corto, una nuvola bianca si allargò e si trasformò in un lupo.

Il personaggio del Druido di Fei era al livello 69 e Fei aveva messo molti punti abilità in Evoca Lupo Spirituale. Questo lupo aveva la forza di un guerriero a tre stelle e poteva essere considerato una bestia demoniaca.

“Vai!”

Dopo che Fei diede l’ordine, il lupo ruggì e si precipitò verso le sabbie mobili rosse.

Il lupo era molto rapido e all’inizio non rimase bloccato nelle sabbie mobili. Ma dopo essere scattato in avanti per quattro secondi, accadde qualcosa di terrificante. Il fossato rosso iniziò a rimbombare e una densa quantità di puntini neri apparirono da sotto.

Le formiche metalliche mangiauomini!

Ogni formica era della dimensione di un pollice, i loro gusci neri brillavano come l’oro e i loro arti frontali sembravano lame taglienti. C’erano decine di migliaia di questi insetti sulle sabbie mobili e salirono all’istante su per il lupo. In un attimo di secondo, il lupo che poteva affrontare un guerriero a tre stelle scomparì ancora prima di poter gridare, come un cubo di ghiaccio in un forno riscaldato.

“Terrificante! Sono sufficienti a bloccare decine di migliaia di soldati.” Osservò Fei.

Da ciò che ricordava sulla terra, Fei sapeva che queste piccole creature diventavano terrificanti una volta raggiunto un certo numero. Durante la seconda guerra mondiale, l’esercito di formiche africane aveva divorato delle truppe d’élite guidate da un famigerato generale nazista, Rommel, che era soprannominato Volpe del Deserto; 1800 soldati non erano riusciti a difendersi da quelle formiche.

<em>Nota traduzione: è una leggenda oppure l’autore vive in un mondo parallelo dove le formiche sono velocissime.</em>

“Questa è la seconda base che sia Tanasha che Paris mi hanno raccomandato? Questa città e quella delle Due Bandiere si complementerebbero bene, ma come faccio a portare il resto della legione Zanna di Lupo in questa città?”

Fei decise di entrare nell’antica città a controllare.
