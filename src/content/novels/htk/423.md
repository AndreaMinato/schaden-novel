---
title: Capitolo 423 - Il ritorno del re
pubDate: 2024-05-27T23:41:47.933Z
tags:
    - htk
---

Era l’alba, e tutto era silenzioso.

<em>Whoosh!</em>

Una grossa freccia dalle piume bianche trafisse l’aria e cadde a terra; l’asta della freccia vibrava rapidamente.

“Chi va là? Fermo lì!”

Dopo aver visto la squadra dei cavalieri e il rumore degli zoccoli, Torres che era al comando della sorveglianza del campo ammonì la truppa sconosciuta. Aveva altri tre dardi posati sul suo arco ed era pronto ad incoccarli nel caso fosse accaduto qualcosa.

Il resto della legione Zanna di Lupo si era posizionata a trenta chilometri dalla città delle Due Bandiere. Non appena avevano finito di accamparsi, c’erano già ricognitori di Jax attorno; era tempo di guerra, i loro nemici potevano attaccarli improvvisamente in qualsiasi momento.

Circa all’alba, lo stratega Aryang ricevette l’ordine dal comandante della legione e partì con cinquemila cavalieri e i carri che portavano tutto il cibo e le provviste. Al momento, l’ex numero uno Lampard aveva il compito di sorvegliare l’accampamento e tutti i soldati nella legione erano pronti a difendersi dai nemici.

Quando Torres sentì l’arrivo dei cavalieri e non ricevette risposta, si tese all’istante.

“Se non dichiarerete le vostre identità, faremo fuoco.” Torres diede un altro avvertimento mentre dava un segnale al ricognitore dietro di lui per fare rapporto a Lampard.

Non ci fu ancora risposta.

Una luce fredda brillò negli occhi di Torre mentre tirò le tre frecce.

<em>Whoosh! Whoosh! Whoosh!</em>

I tre dardi lasciarono scie bianche di immagini residue nell’aria mentre scattavano verso la persona a capo del gruppo.

In quel momento, una potente ondata di energia apparì e ridusse in polvere le frecce.

“Ahahah! Fernando! Le tue tecniche di tiro con l’arco sono migliorate di nuovo!” Risuonò una risata.

Torres si irrigidì all’istante.

Questa voce gli era così familiare da essere quasi impressa nella sua anima. Dopo che la sua espressione si irrigidì per un secondo, si riempì di gioia! Era così entusiasta che iniziarono a tremargli le mani. Si girò e gridò ad un ricognitore dietro di lui: “È sua maestà! Il re Alexander è tornato! Presto, riferitelo al signor Lampard! Ditegli che è tornata sua maestà!”

Quasi allo stesso tempo, una bandiera con un cane a due teste, un’ascia e una spada apparì e svolazzò al vento.

Era la bandiera di Chambord.

La persona a capo della truppa era il sovrano di Chambord!

“Sua maestà!”

Torres smontò dalla sua bestia ruggente del fuoco e si chinò su un ginocchio con i ricognitori attorno.

“Ahah! Non c’è bisogno di saluti così complicati. Siamo a corto di tempo, seguitemi nella tenda centrale.” Fei sorrise.

Anche il sovrano era felice di vedere la sua guardia. Poteva intuire che la forza di Torres era aumentata di molto e stava per arrivare ai livelli intermedi delle cinque stelle. Se un guerriero più debole fosse stato al posto di Fei, non sarebbe riuscito ad affrontare così facilmente le tre frecce.

“Come desideri!” Come se avessero ritrovato la loro colonna portante spirituale, Torres e i ricognitori balzarono sulle loro bestie ruggenti del fuoco e si precipitarono velocemente verso il campo della legione con gioia.

<em>Buuuuuuu!</em>

Il fragore del corno risuonò per l’accampamento.

Le porte del campo si aprirono e i comandanti di ogni livello uscirono con entusiasmo. La persona a capo del gruppo era un uomo robusto dai capelli rossi e con un enorme spadone in spalla.

“Zio Lampard!” Fei saltò giù da cavallo e gli porse i suoi rispetti.

“Sua maestà e il signor Aryang sono tornati? Ottimo! So solo come combattere e finalmente posso affidare a voi il compito di comandare le truppe!” Rispose Lampard. Anche se di solito era neutrale e impassibile, in quel momento era rilassato e allegro.

“Sua maestà!”

“Sua maestà, sei mancato così tanto ad Oleg!”

Tutti i comandanti e i membri di Chambord si chinarono su un ginocchio. Tutti i Poliziotti, i Cavalieri dello Zodiaco e i capi della città come Robbin ed Oleg erano pieni di emozione. Specialmente Oleg; sembrava sul punto di precipitarsi da Fei ad abbracciargli una gamba.

Fei fu toccato dalle loro reazioni.

Erano emozioni genuine, poteva sentirlo. Anche se il grassone Oleg stava esagerando, anche lui era sincero.

Dopo aver dato un calcio nel sedere ad Oleg, rise: “Ho sentito che ti sei impigrito di nuovo mentre sono stato via!”

“Sua maestà! Non è vero!” Spiegò con un amaro sorriso Oleg. Ma era contento che Fei l’avesse fatto, sapeva che era il modo del sovrano per esprimere intimità. Se un giorno avesse smesso di dargli calci nel sedere, si sarebbe preoccupato.

Tutti risero vedendo questa scena.

“Alexander… finalmente sei tornato?” Risuonò una voce piacevole e limpida, e tutte le persone attorno a Fei fecero spazio a chi stava arrivando. La futura regina Angela si stava avvicinando e i suoi occhi simili a cristalli si inumidirono.

“Angela.” Fei si avvicinò velocemente a lei e l’abbracciò. Dopo averle dato un bacio sulla fronte, sussurrò: “Sono tornato… mi sei mancata.”

Angela non rispose, ma lo strinse con forza con le sue braccia sottili.

“Eh, il diavolo dalla faccia lunga è tornato… Ora la mia vita tornerà ad essere difficile…”

Risuonò un sospiro inappropriato che ruppe l’atmosfera calorosa.

Fei si accigliò e spostò lo sguardo in direzione della voce, chi poteva essere se non la principessa decaduta, Victoria, che era pigra e adorava i tesori. Era ovvio che questa ragazza si fosse precipitata fuori dalla sua tenda frettolosamente e che non avesse avuto il tempo di cambiarsi; indossava ancora un abito appariscente con molti accessori lussuosi. Di sicuro sembrava una principessa; la sua pelle era morbida e brillante, sembrava splendida.

Pareva che stesse vivendo confortevolmente senza i rimproveri di Fei.

Dopo aver visto lo sguardo del sovrano, la bella ragazza gridò e scappò via. Mentre correva, spiegò: “Non volevo vestirmi in modo elegante…”

Tutti risero vedendola,

“Uh? Perché sei così silenziosa oggi?” Chiese Fei quando vide la biondina Emma rimanere con calma dietro Angela; non era da lei e Fei non ci era abituato. Dopo che le pizzicò le guance e se la mise in spalla ignorando come si dimenava, disse a tutti: “Siamo a corto di tempo e possiamo ritrovarci dopo. Per ora tornate alle vostre posizioni per favore e ascoltate gli ordini dello stratega Aryang!”

“Come desidera!”

Risposero tutti i comandanti e i soldati.

…..

…..

Dentro l’accampamento di Jax.

“Sua altezza, ho qualcosa da riferirle… quando mi sono tuffato nel pozzo quel giorno, ho scoperto qualcosa di strano.” Inle che finalmente si era svegliato nella tenda centrale fece subito rapporto al principe Fairenton non appena aprì gli occhi.

“Strano? Raccontamelo per bene.”

Dopo aver visto l’espressione sincera di inle, il principe Fairenton capì che doveva essere una questione seria e mandò via le guardie dalla tenda.

“Sua altezza, è successo questo…”

Inle ricordò cos’era accaduto e gli riferì lentamente tutto.

Quando si era tuffato nel pozzo, non aveva fatto nessuna scoperta. Al contrario dei pozzi della città delle Due Bandiere, dove l’acqua era limpida, quello in cui si era tuffato era fangosa. Tuttavia, per completare la missione, aveva deciso di immergersi in profondità.

A causa del suo coraggio, aveva scoperto anche lui quella città misteriosa sul fondo dell’oceano.

Sembrava impossibile, ma ci era riuscito.

Era davvero un ottimo nuotatore e in qualche modo era riuscito a minimizzare la folle pressione nel fondo dell’oceano.

L’acqua vicino al fondale era più limpida e Inle era riuscito a guardarsi attorno. Era rimasto scioccato all’istante! Chi si sarebbe immaginato che ci fosse un vasto oceano sotto il deserto?

Dopo essersi calmato un po’, scoprì che era stata una forza invisibile ad aver agitato l’acqua, come se una creatura in fondo all’oceano si fosse dimenata per liberarsi.

Tecnicamente, Inle sarebbe potuto tornare in superficie a fare rapporto al principe, ma era stato di vedute troppo ristrette.

Voleva scoprire la vera causa di questo strano fenomeno per il principe Fairenton e aveva deciso di nuotare ancora più in profondità per guardare meglio.

Dato che la corda che lo legava alla vita era già stesa al massimo, l’aveva tagliata con il suo coltello, per questo i soldati di Jax avevano trovato un taglio così netto quando avevano recuperato la corda.



