---
title: Capitolo 424 - Antica Stirpe
pubDate: 2024-05-28T00:41:47.933Z
tags:
    - htk
---

Anche se Inle era bravo a nuotare, nessuno si aspettava che fosse così capace; era inimmaginabile!

Nonostante fosse un guerriero a quattro stelle, era riuscito ad arrivare ad una profondità che Fei non era riuscito a raggiungere!

Aveva sentito molto di meno la pressione dell’acqua. Quando aveva percepito una forza che poteva schiacciare facilmente un guerriero a sette stelle, il corpo di Inle era andato incontro ad uno strano cambiamento; come se qualcosa si fosse sbloccato, adesso era capace di un’agilità e una coordinazione che superavano la sua immaginazione.

In quel momento, si era sentito come una bestia demoniaca dell’elemento acqua e che sarebbe potuto nuotare ovunque.

Inoltre si era reso conto che la sua vista era migliorata significativamente sott’acqua, poteva vedere fino a poche centinaia di metri di distanza.

Così aveva visto direttamente le sirene e le strutture in fondo all’oceano che Fei aveva potuto solo percepire usando il suo potere spirituale.

Dopo aver sentito la storia, il principe Fairenton cadde in un momento di silenzio; stava riflettendo.

Dopo un po’, aprì la bocca e disse: “Quando eravamo nella grande montagna delle nevi, il mio maestro ha scoperto che avevi una strana antica stirpe mistica. Sembra che tu l’abbia attivata accidentalmente. Forse è una stirpe che ha a che fare con l’acqua ed è così che sei sopravvissuto. Anche così, è stato troppo pericoloso! Perché ti sei dovuto spingere al limite? Se non ti fossi andato a cercare, saresti morto.”

“Io… volevo scoprire cosa c’era in fondo all’oceano per sua maestà…” Disse Inle con un’espressione colpevole mentre abbassava la testa.

“L’avremmo scoperto prima o poi, non devi rischiare la vita. Mi sarei proprio addolorato se fossi morto.”

Fairenton diede una pacca sulle spalle di Inle. Quest’uomo che era cresciuto con lui era come un fratello per lui; anzi, in confronto ai suoi veri fratelli che erano freddi e si consideravano come nemici, Inle gli era ancora più vicino. Perciò Fairenton non voleva che gli accadesse nulla di male.

“Ho capito, sua altezza.” Inle si grattò la testa. Dopo averci pensato per un po’, all’improvviso abbassò la voce e sussurrò: “Sua altezza, sospetto che gli edifici in fondo all’oceano siano parte di una rovina mitica ancora inesplorata. Potrebbe essere una rovina mitica a sei stelle.”

“Ci ho già pensato.” Fairenton annuì mentre il suo sguardo si riempiva di entusiasmo. “È una questione importante! Se si diffondesse notizia di questo, numerosi potenti guerrieri e imperi si precipiterebbero qui. Se accadesse, il nostro impero non potrebbe trarne beneficio. Perciò dobbiamo tenerlo segreto.” Disse.

Inle si batté il petto duro come il ferro e giurò: “Sua altezza! Non si preoccupi! Anche a costo di morire, non lo dirò a nessuno!”

Fairenton sorrise, poi scosse la testa e disse: “Mi fido di te, ma temo che lo sappia anche un’altra persona!”

“Un’altra persona?” Inle era confuso.

“Dato che l’acqua si è mossa in modo strano nel nostro campo, dev’essere accaduto anche nella città delle Due Bandiere. Quanto è potente il sovrano di Chambord? Deve aver notato qualcosa. Credo che la situazione sia molto più complicata di quanto ci aspettiamo.” Disse Fairenton mentre scuoteva la testa con un’espressione preoccupata.

Questo principe era talentuoso ed era stato accettato come discepolo da un membro d’élite di classe lunare dalla terra sacra della coltivazione: la grande montagna delle nevi. Al momento aveva meno di vent’anni ed era già un guerriero ad otto stelle, questo lo rendeva uno dei migliori geni nella regione.

Tuttavia, dopo essere venuto in questa zona di guerra, era stato sconfitto da Fei diverse volte in termini di forza e intelligenza; era stato distrutto in battaglia e la maggior parte delle provviste delle sue truppe erano state bruciate… come se il sovrano di Chambord fosse la sua nemesi, l’orgoglio di Fairenton era stato devastato da quest’uomo.

Pensava che avrebbe odiato e avrebbe voluto sbarazzarsi di una persona del genere, ma questo genio di Chambord gli dava una strana sensazione; non era così invidioso e non detestava così tanto questo sovrano.

“Forse è perché il re di Chambord non è uno dei miei fratelli e non dobbiamo competere per il trono? Chi può essere sicuro che due geni che appartengono a due regni nemici non potranno diventare amici? Ma è davvero appropriato?” Fairenton fu colto da un dilemma e non poteva decidersi.

In quel momento risuonò una serie di passi fuori dalla tenda. Poi una guardia riferì che i ricognitori avevano portato nuove informazioni.

“Portalo dentro!” Ordinò Fairenton, che smise di pensare a quella domanda complicata.

“Sua altezza! I 5000 cavalieri di Zenit hanno lasciato il campo della legione Zanna di Lupo e sono entrati nel deserto evitandoci. Si sono diretti verso l’Antica Città della Morte e li abbiamo seguiti. Tuttavia, siamo stati scoperti lì vicino e solo io sono tornato vivo…” Riferì il ricognitore sopravvissuto al massacro, era coperto di sangue e c’era ancora una freccia infilzata nella sua schiena.

<em>Bam!</em>

Dopo aver sentito il rapporto, Fairenton diede un colpetto alla schiena del ricognitore senza dire niente.

Tutti rimasero scioccati.

<em>Tink!</em>

La grossa freccia fu tirata via e Fairenton premette velocemente un po’ di arterie e canali di energia da guerriero dell’uomo con le dita; era così veloce che le sue braccia lasciarono una serie di immagini residue nell’aria. Ciò che aveva fatto il principe fermò immediatamente l’emorragia.

Stava guarendo questo ricognitore.

Le persone nella tenda si calmarono; si erano spaventate per nulla.

“Grazie per il tuo servizio! Tu, porta questo guerriero all’ospedale militare da campo per curarlo pienamente per favore.” Ordinò il principe Fairenton dopo un cenno di mano.

“La ringrazio sua altezza.” Il ricognitore ne fu davvero toccato.

Fairenton era un principe, ma era disposto ad usare la sua energia per curare un soldato di basso livello. Questa mossa inaspettata toccò questo ricognitore, che temeva di poter essere punito. Nessuno sapeva che questo guerriero di basso livello era stato colpito al punto dal gesto da giurare a sé stesso di essere disposto a morire per servire il principe.

Questo ricognitore fu trasferito velocemente all’ospedale militare.

“Trasmetti il mio ordine! Chiama tutti i comandanti che sono al di sopra del grado di comandante di battaglione! Convoco un incontro!”

“Come desidera!”

Dopo che Fairenton ebbe un’idea, si avvicinò alla mappa che pendeva dalla parete. Dopo aver guardato la posizione della città delle Due Bandiere, del campo di Jax e un po’ di sentieri antichi, rimase scioccato.

“Che… i soldati di Zenit abbiano intenzione di entrare… Impossibile! A parte membri d’élite di classe lunare, nessuno è riuscito ad entrare nell’Antica Città della Morte! Ci sono il fossato di sabbie mobili rosse e le formiche mangia metallo, sono una barriera che nessuno può superare… ma perché una squadra di cavalieri si dirigerebbe lì? Non sanno che è pericoloso?”

Fairenton rifletté per un po’ e pensò che era possibile.

Dopotutto, l’Antica CIttà della Morte era nel territorio di Jax e aveva senso che la gente di Zenit non sapesse dei suoi pericoli.

Presto i comandanti entrarono nella tenda centrale.

“Erdous, conduci 6.000 cavalieri della Tigre della Sabbia e ispeziona l’Antica Città della Morte. Se incontri cavalieri di Zenit, fai la decisione più appropriata in quella situazione; se pensi di poter vincere, attacca e uccidi quei cavalieri!”

Fairenton diede un ordine.

“Come desidera!” Il comandante di nome Erdous accettò l’ordine e uscì dalla tenda.

“Kendo, conduci 6.000 cavalieri della Tigre della Sabbia anche tu verso l’Antica Città della Morte dopo trenta minuti. Se Erdous avrà successo, non dovrai rivelarti, ma se rimane intrappolato dai soldati di Zenit ed è in pericolo, carica e unite le forze. Assicuratevi che i cavalieri di Zenit siano tutti uccisi attorno all’Antica Città della Morte!”

Aveva dato un altro ordine.

Era una mossa intelligente.

Ci sarebbero stati 12.000 soldati di Jax attorno all’Antica Città della Morte. Anche se avevano incontrato i 5.000 cavalieri di Zenit, avevano il vantaggio dei numeri e avrebbero avuto quasi il 100% di possibilità di vincere. Anche se gli esperti erano cruciali in questa battaglie, l’energia di un guerriero era limitata. Se un guerriero a nove stelle avesse esaurito la sua energia, poteva essere ucciso da soldati ordinari.

Nemmeno gli esperti più potenti erano invincibili.

“Come desidera!” Kendo indossò il suo elmo di metallo nero e uscì con entusiasmo dalla tenda; era così assetato di sangue che si stava già leccando le labbra.

Solo le battaglie potevano entusiasmare i soldati e i comandanti di Jax. I due giorni passati solo a difendersi avevano già causato un po’ di trambusto per gli accampamenti.

“Passate il mio ordine! Aumentate il numero di ricognitori attorno al campo della legione Zanna di Lupo e monitorateli bene! Se qualcuno di Zenit si sta comportando in modo strano, riferitemelo non appena possibile! I rinforzi della città delle Due Bandiere dovranno superare il nostro schieramento ed entrare nella città delle Due Bandiere oggi. Secondo il nostro piano, li cattureremo e li uccideremo se proveranno a superare la linea difensiva, ahah!”

Fairenton diede un po’ di altri ordini ed era di ottimo umore.

“Come desidera!” Risposero tutti i comandanti.

“Sua altezza, se il re di Chambord interverrà, nessuno di noi potrebbe sconfiggerlo…” Qualcuno notificò con cautela il principe.

Con un sorriso, Fairenton rispose con sicurezza: “Non preoccuparti, ho già trovato una soluzione.”



