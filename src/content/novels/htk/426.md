---
title: Capitolo 426 - Cambiamento
pubDate: 2024-05-28T02:41:47.934Z
tags:
    - htk
---

Forse aveva pensato di essere stato troppo aggressivo, così aggiunse lentamente: “Non è colpa vostra; è il quartier generale ad aver fatto decisioni errate. Perciò non siate troppo duri con voi stesse. Assicuratevi di proteggere questo centro di comando.”

Mentre stava finendo di dire queste parole e stava per andarsene, un uomo di mezz’età accanto a lui all’improvviso disse: “Fratello, dato che sei il capo dei comandanti di questa truppa, non dovresti combattere in un momento come questo. Lascia che ti aiuti.”

Fairenton mostrò un’espressione di gratitudine, ma scosse comunque la testa e disse: “Il loro guerriero più potente, il sovrano di Chambord, non si è ancora rivelato. Per favore mantieni il picco delle tue condizioni e preparati ad affrontarlo.”

“Questo Alexander è davvero così forte?” Chiese l’altro uomo di mezz’età.

“È davvero potente. È capace di sconfiggermi in un colpo solo, così dev’essere molto vicino alla classe lunare. Fratelli, per favore non sottovalutatelo.” Disse Fairenton.

“Dato che è così, lo aspetteremo.” I due uomini di mezz’età lo rispettavano e ascoltarono le sue parole.

“Grazie fratelli.”

Mentre li ringraziava e stava per iniziare l’attacco, avvenirono altri cambiamenti; risuonarono rumori dal lato sud dell’accampamento.

Una Tigre della Sabbia di secondo livello apparì, il ricognitore balzò giù dalla cavalcatura e si chinò su un ginocchio riferendo: “Sua altezza! 3.000 cavalieri di Zenit sono apparsi all’improvviso a sud e ci stanno attaccando dal lato destro!”

“Perfetto!” Fairenton rise mentre guardava verso sud e disse: “Pensavo che sarebbe accaduto. Dite ai soldati a destra di non muoversi! Mantenete la formazione a U e intrappolate i nemici! Dite al generale Dinak che sta conducendo i soldati al centro della formazione di mandare 10.000 cavalieri della Tigre della Sabbia per distruggere questi cavalieri di Zenit!”

“Come desidera!”

Il ricognitore balzò sul suo cavallo e si precipitò verso il generale Dinak. Presto, una squadra di cavalieri della Tigre della Sabbia si separò dalla formazione centrale e caricò verso i cavalieri di Zenit apparsi da poco a sud.

Fairenton aveva dovuto cambiare i suoi piani e non aveva ancora ottenuto l’occasione di attaccare quei 6.000 cavalieri nemici. Mentre stava per farlo, accadde qualcosa di strano.

Dopo l’iniziale ferocia, i cavalieri di Zenit persero il loro slancio. Anche l’ex guerriero numero uno di Chambord, Lampard, aveva consumato molta energia da guerriero e i danni che poteva infliggere erano diminuiti significativamente. Anche se i 6.000 cavalieri di Zenit stavano ancora caricando, erano molto più lenti.

Di questo passo, anche se avessero superato la linea difensiva di Jax, il 90% di loro sarebbe stato ucciso e nemmeno il resto di loro avrebbe avuto l’opportunità di entrare in città visto che i soldati di Jax li avrebbero inseguiti.

“Questa squadra di cavalieri è spacciata… questo capo dei comandanti di Zenit di sicuro tratta i suoi soldati come se fossero fango; è disposto ad usare questi soldati d’élite come esca per temporeggiare…” Fairenton era famoso per il suo apprezzamento nei confronti dei soldati; li considerava proprio come esseri umani preziosi. Tuttavia, dopo un sospiro, rifletté per un po’ e ordinò: “Trasmettete il mio ordine! Accerchiate questi cavalieri e non uccideteli ancora. Mi saranno utili.”

Non appena disse queste parole, un altro ricognitore si precipitò verso di lui.

“Sua altezza! I ricognitori nel deserto hanno trovato un’altra truppa di Zenit a 2,5 chilometri di distanza. Ci sono 3.000 cavalieri e 10.000 soldati di fanteria. Hanno molti carri pesanti con delle provviste e si stanno avvicinando!” Riferì l’uomo.

“Ottimo! Continuate a monitorarli e riferitemi quando cambia la situazione!”

“Come desidera!”

Dopo che Fairenton mandò via il ricognitore, annuì con soddisfazione. Dai rapporti ricevuti, stava capendo gradualmente il piano di Zenit. Guardò la torre di guardia alla porta ovest della città delle Due Bandiere e pensò: “Anche lui sta osservando la battaglia? Quando interverrà?”

Il principe era davvero preoccupato. Sapeva che il sovrano di Chambord gli avrebbe causato molti problemi. Se i suoi due fratelli non fossero stati qui oggi, forse la storia si sarebbe ripetuta e questi rinforzi di Zenit sarebbero entrati facilmente nella città delle Due Bandiere com’era successo due giorni fa.

<em>’Anche se ho preparato diversi piani oggi e ho l’aiuto dei due miei compagni, probabilmente non potrei comunque uccidere il sovrano di Chambord.’</em> Pensò.

In quel momento, risuonarono altri rumori dalla parte ovest del campo. Le bandiere di Zenit dell’orso polare a due teste apparirono tra la polvere.

“Sua altezza! I cavalieri di Zenit sono apparsi ad ovest! Stanno caricando contro di noi da sinistra.” Riferì un altro ricognitore accorso.

“Dì ai soldati a sinistra di non muoversi! Mantenete la formazione a U e intrappolate i nemici! Dì al generale Dinak di mandare altre 10.000 cavalieri della Tigre della Sabbia a fermarli!” Ordinò con calma Fairenton; sembrava che tutto questo rientrasse nelle sue aspettative.

“Sua altezza, abbiamo già mandato 20.000 soldati. Se continuiamo a dividere soldati dalla formazione al centro, rimarrebbero meno di 20.000 guerrieri! Non sono tanti! Se quei soldati di Zenit a 2,5 chilometri di distanza si unissero a questi 6.000 e attaccassero la formazione al centro, i nostri soldati forse non riuscirebbero a resistere.” Un comandante accanto a Fairenton intervenne ed espresse le sue preoccupazioni.

“Non preoccuparti. Me ne occupo io! Sappiamo di aver già diviso 12.000 cavalieri dalla loro legione e la maggior parte dei soldati nella legione Zanna di Lupo ora sono soldati di fanteria che devono proteggere carri lenti e pesanti pieni di provviste. Come potrebbero caricare attraverso la nostra linea difensiva?” continuò con un sorriso sicuro, “Se è solo questo ciò che possono fare, allora sono troppo ingenui! Anche se abbiamo solo 10.000 soldati nella formazione centrale, finché possiamo respingerli per 15 minuti, le formazioni ai due lati potranno avvicinarsi e circondarli. Allora tutti i rinforzi di Zenit verrebbero intrappolati e uccisi di fronte alla città delle Due Bandiere… Temo solo che non verranno!”

“Così, questo è il motivo per cui sua altezza non ha spostato le truppe ad est e non ha affrontato direttamente la legione Zanna di Lupo.” Alcuni dei comandanti dietro Fairenton capirono la strategia del principe.

Fairenton annuì e disse: “Anche se i nostri soldati sono coraggiosi e feroci, ci sono più di 30.000 soldati nella legione Zanna di Lupo dopotutto. Possiamo vincere in uno scontro diretto, ma subiremmo 800 perdite solo per uccidere 1.000 nemici. E se il sovrano di Chambord decidesse di attaccarci da dietro, finiremmo nei guai. Tuttavia sarebbe diverso se ci mettessimo sulla difensiva. I rinforzi di Zenit devono sbrigarsi ed entrare nella città delle Due Bandiere, e possiamo metterli in svantaggio temporeggiando. I soldati di Zenit non sono abituati a combattere nel deserto e potrebbero non avere l’esperienza necessaria per trovare fonti d’acqua. Senza mura difensive solide e strutture ferme, perderebbero morale in meno di una settimana.”

C’erano un po’ di aspetti che Fairenton non aveva menzionato.

Dato che Fei aveva bruciato la maggior parte delle provviste di Jax, le risorse che avevano adesso sarebbero durate solo per due giorni anche se i soldati stavano consumando il 30% in meno di cibo. Se avessero dovuto muoversi di più e assalire nemici, avrebbero dovuto consumare troppo cibo. Inoltre, con il suo fratello della grande montagna delle nevi qui, aveva anche intenzione di attirare il sovrano di Chambord allo scoperto per ucciderlo o ferirlo. Se fosse andato tutto secondo i piani, avrebbe lasciato che i rinforzi di Zenit superassero la linea difensive e avrebbe ordinato ai suoi soldati di attaccare una volta che la città delle Due Bandiere avesse aperto la porta. Se il sovrano di Chambord fosse stato impegnato a combattere contro i suoi due fratelli, avrebbe potuto perfino conquistare con successo la città oggi.

“Sua altezza, abbiamo già impiegato così tante risorse per le trappole ad ovest della città delle Due Bandiere. E se decidessero di passare per la porta a nord?” Chiese qualcuno.

La città delle Due Bandiere aveva solo due porte, una ad ovest e una a nord. I soldati di Jax avevano circondato la città da tutti i lati eccetto a nord, e questa era una strategia per scuoterli e spingerli a cercare di scappare. Anche se tutti i guerrieri di Jax lo sapevano, sarebbe stato pericoloso se i loro nemici avessero usato questa “scappatoia”.

“Il capo dei comandanti di Zenit non è stupido, così non lo farà.”

Fairenton scosse la testa.

Gli altri potevano non saperlo, ma sperava che i rinforzi di Zenit passassero per la porta settentrionale. Avevano preparato moltissime formazioni e trappole magiche lì, e avevano fatto accampare di nascosto un po’ di squadre di soldati d’élite attorno; per i loro nemici sarebbe stato un inferno passare da lì.

“La pazienza che il re di Chambord sta mostrando è spettacolare.”

Fairenton si accigliò e pensò: <em>’Non farà la sua mossa? Lascerà che questi 6.000 cavalieri d’élite muoiano qui?’</em> Pensò.

Era chiaro che i 6.000 cavalieri condotti da Lampard fossero stati tutti circondati e fossero rallentati. Non avevano subìto molte perdite solo perché il principe Fairenton aveva ordinato di trattenersi. Se avesse cambiato idea, avrebbero potuto distruggere facilmente i cavalieri di Zenit.

All’improvviso un ricognitore a cavallo di una Tigre della Sabbia accorse.

“Sua altezza, quella truppa di Zenit con i carri pesanti si sta muovendo velocemente, ma si è fermata a 500 metri da noi all’improvviso!” Riferì il ricognitore.

“A 500 metri di distanza?” Lo sguardo di Fairenton si accese come se avesse pensato a qualcosa. Dopo aver riflettuto per un po’ di secondi, ordinò: “Dì alla formazione centrale di aprire una piccola via e di lasciare passare quei 6.000 cavalieri…”

“Sua altezza, questo…” I comandanti attorno a lui rimasero tutti scioccati.

“Non importa. Li lasceremo passare lentamente. Anche se ne passasse la metà, avrebbero difficoltà ad entrare in città mentre vengono inseguiti dai nostri uomini. Dopotutto, se non siamo disposti a fare questo sacrificio, come possiamo attirare qui la truppa principale della legione Zanna di Lupo?



