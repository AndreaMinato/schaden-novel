---
title: Capitolo 427 - Come osi sfidare il mio re?
pubDate: 2024-05-28T03:41:47.934Z
tags:
    - htk
---

“Come desidera!”

Anche se i generali di Jax erano guerrieri feroci, non erano stupidi. Molti di loro erano esperti e capirono all’istante l’intento del principe.

Furono trasmessi diversi ordini e la formazione intermedia che bloccava i 6.000 cavalieri aprì leggermente un percorso stretto mentre si stringeva dalle altre parti.

Anche se Lampard non era un ottimo comandante, il suo istinto da guerriero scoprì velocemente questo cambiamento. Dopo che ruggì, caricò verso quello spazio e cercò di condurre i cavalieri di Zenit avanti.

“Ottimo!” Commentò soddisfatto Fairenton che stava monitorando quest’area da sopra la collina.

Stava lodando i soldati di Jax.

Da quando l’imperatore Fuji aveva ereditato il trono 26 anni fa in un momento difficile, era riuscito a tollerare il dolore e la vergogna, e aveva riconsolidato potere per salvare l’impero di Jax sull’orlo del collasso. Anche se questi 60.000 soldati non erano d’élite, seguivano comunque rigorosamente gli ordini militari! Anche il principe Fairenton che era appena diventato il capo comandante di questa truppa era in grado di usare rapidamente questi soldati. Questo dimostrava quanto era potente il settore militare di Jax e quanto era formidabile l’imperatore. L’Imperatore Fuji era il solo motivo per cui la gente di Jax aveva osato dichiarare guerra contro Zenit mentre l’imperatore Yassin era ancora vivo.

L’imperatore Fuji era la colonna portante spirituale del suo paese ed era un dio agli occhi dei suoi sudditi.

Nella storia dell’impero di Jax, non c’era mai stato un imperatore con così tanta influenza e appoggio da parte della sua gente.

Perfino Fairenton che era un giovane guerriero ad otto stelle e che si era allenato nella terra sacra della coltivazione, la grande montagna delle nevi, era rispettato e ammirato da suo padre, che aveva incontrato due volte negli ultimi dieci anni.

I 6.000 cavalieri di Zenit stavano caricando più velocemente e stavano per attraversare la linea difensiva della formazione centrale di Jax.

La luce gelida nello sguardo di Fairenton stava brillando sempre di più!

“Finché la truppa di Zenit a 500 metri da qui carica ed entra nella trappola che ho preparato, potrei mandare gli ordini e chiudere la trappola. Una volta che distruggerò la legione Zanna di Lupo, la città delle Due Bandiere rimarrebbe isolata e facile da conquistare…” mentre il principe ci stava pensando, risuonò rumore di zoccoli e granelli di sabbia si sollevarono nell’aria, come se un drago della terra stesse volando nel cielo.

In pochi secondi, un po’ di cavalieri della Tigre della Sabbia arrivarono di corsa. Saltarono giù dalle loro cavalcature e si chinarono su un ginocchio mentre riferivano: “Sua altezza! Il generale Kendo ha un rapporto urgente da fare! I cavalieri di Zenit che si sono diretti verso l’Antica Città della Morte sono già entrati in città!” Le voci dei ricognitori stavano tremando.

In quanto membri di Jax, sapevano dell’Antica Città della Morte che era nei loro territori da anni. Erano rimasti scioccati vedendo che i cavalieri di Zenit avevano superato il fossato di sabbie mobili rosse e le centinaia di milioni di formiche mangia metallo.

“Cosa?! Com’è possibile?” Anche Fairenton era scioccato. Avanzò velocemente per un po’ di passi e gridò: “Come… come sono entrati?”

“Sua altezza, quando i generali Erdous e Kendo sono arrivati in città, i soldati di Zenit erano già entrati. Non sappiamo come ci siano riusciti, ma molte bandiere con l’orso polare a due teste stavano svolazzando sulle torri di guardia delle mura difensive, e c’erano molti soldati di Zenit a pattugliare. I generali hanno mandato cento cavalieri d’élite a cercare di attraversare il fossato di sabbie mobili rosse, ma… ma…” Il ricognitore mostrò un’espressione terrorizzata quando arrivò a questo punto; sembrava che si fosse ricordato di qualcosa di spaventoso.

Fairenton non fece altre domande.

La combinazione delle sabbie mobili e delle formiche mangia metallo era terrificante e l’aveva già vista personalmente in passato. Sapeva che quei cento cavalieri non erano sopravvissuti.

Dopo aver percepito il silenzio nell’aria, il ricognitore si fece coraggio e chiese con cautela: “Sua altezza, i generali Erdous e Kendo vogliono sapere cosa dovrebbero fare dopo.”

Fairenton spostò lo sguardo verso l’Antica Città della Morte e lo trovò divertente: ‘</em>La situazione non è più chiara… qualcosa è andato fuori dai miei calcoli! Cosa significa?</em>’ Non ci pensò più e disse: “Dite ai generali Erdous e Kendo di tornare qui immediatamente!”

“Come desidera!” I ricognitori tornarono sulle loro cavalcature e partirono velocemente.

“Come sono riusciti ad entrare nell’Antica Città della Morte? Che sia… teletrasporto spaziale?”

Fairenton era rimasto davvero scioccato dalla notizia e pensò subito ad una magia dello spazio. Tuttavia presto rifiutò questa ipotesi. La magia dello spazio era rara e solo truppe d’élite di imperi di ottavo e nono livello potevano usare formazioni di teletrasporto. Come poteva un piccolo impero di primo livello avere risorse strategiche del genere?

In quel momento diversi ricognitori da ogni direzione.

“Sua altezza, i cavalieri a Zenit a sud sono scappati via! Abbiamo perso le loro tracce…”

“Sua altezza, anche i cavalieri ad ovest sono scomparsi! Abbiamo provato ad inseguirli, ma sono troppo veloci…”

“Sua altezza, anche le truppe di Zenit a 500 metri di distanza sono scomparse… i nostri uomini hanno scoperto più di 40 carri truccati e un po’ di tende, un po’ di rami e oggetti privi di valore sopra…”

Più rapporti riceveva Fairenton, più era scioccato. All’improvviso capì tutto. Guardò i 6.000 cavalieri di Zenit che stavano per attraversare la formazione centrale e gridò freneticamente: “Trasmettete il mio ordine, trasmettete il mio ordine! Uccideteli! Uccideteli tutti!”

Come in risposta al suo ordine, risuonò un’esplosione. Luci argentate accesero la regione mentre tuoni riecheggiavano dal nulla. Come erba sotto la falce, i soldati di Jax urlarono mentre venivano abbattuti. Gli ultimi cavalieri di zenit caricarono con successo oltre la linea difensiva e sfrecciarono verso la città delle Due Bandiere.

“Quella è… quella è… una tecnica di combattimento di alto livello! Quell’uomo di nome Lampard sta usando la sua tecnica da combattimento di alto livello! Non aveva esaurito la sua energia da guerriero? Cosa sta succedendo? Come mai può usare una tecnica così potente?” Fairenton guardò l’ex numero uno di Chambord e all’improvviso si rese conto di aver ignorato qualcos’altro.

I 6.000 cavalieri di Zenit avevano subìto meno del 10% di perdite e in qualche modo aveva superato la formazione centrale di Jax.

Non troppo lontano, la porta di metallo della città delle Due Bandiere si stava abbassando. Risuonarono dei cigolii che sembravano una risata di derisione alle orecchie di Fairenton.

Presto la porta si aprì, pronta a fare entrare i soldati. Sulle mura difensive, i guerrieri dentro li stavano acclamando e stavano applaudendo.

“Fratelli, per favore attaccateli!”

Fairenton ora capì la situazione. I membri della legione Zanna di Lupo che dovevano entrare in città erano questi 6.000 cavalieri! Dovevano esserci molti responsabili amministrativi nascosti tra di loro! Di fretta, Fairenton non poté pensare ad altro. Chiese all’istante l’intervento dei suoi due compagni. Voleva costringere il re di Chambord ad uscire allo scoperto; se avesse potuto trattenerlo, avrebbe ancora avuto la speranza di conquistare la città delle Due Bandiere oggi! Finché i 60.000 soldati di Jax avessero superato le porte, avrebbero potuto vincere.

<em>Whoosh!

Whoosh!</em>

I due uomini di mezz’età sfrecciarono verso la città delle Due Bandiere gridando: “Alexander, esci fuori a morire!”

Avevano immesso molta energia nelle loro grida e le loro voci tonanti sovrastarono i rumori fatti dai soldati che stavano combattendo.

Esperti!

I due maestri della grande montagna delle nevi alla fine avevano fatto la loro mossa!

Erano entrambi guerrieri dell’elemento fuoco e avevano scatenato pienamente la loro energia. Fiamme rosse coprirono il cielo, sembravano due soli che bruciavano con ferocia. Mentre la temperatura attorno aumentò drasticamente, il deserto diventò ancora meno umido. Poi ondate di energia si espansero e attaccarono i soldati di Zenit che stavano cercando di raggiungere la città.

<em>Boom! Boom!</em>

I due avevano scagliato dei pugni e quattro draghi del fuoco si precipitarono in avanti. Mentre i draghi ruggivano, centinaia di cavalieri in fondo alla squadra non poterono schivare e furono tutti colpiti. La loro carne e le loro cavalcature furono polverizzate, e le loro armature metalliche e armi si sciolsero.

Un potere inimmaginabile!

I soldati di Jax esultarono vedendo la forza dei loro guerrieri.

“Trasmettete il mio ordine! Dite a tutti i soldati di caricare verso la città delle Due Bandiere! Chi arriva alla porta per primo e la tiene aperta verrà ricompensato con 10.000 monete d’oro e sarà promosso di tre livelli!” Gridò Fairenton e tutti i soldati di Jax si precipitarono avanti con vigore.

“Non interverrai, re Alexander?”

I due esperti della grande montagna delle nevi atterrarono e balzarono di nuovo all’istante. Le loro energie da guerriero divennero ancora più aggressive e tutto attorno a loro cominciò a bruciare, perfino diverse bandiere sulle mura difensive presero fuoco.

I due esperti si diressero verso la torre di guardia ad ovest.

Tutti i soldati di Zenit sulle mura difensive rimasero sbalorditi. La comparsa di questi due esperti invincibili aveva spaventato molti di loro, dopotutto un potente guerriero era un forte deterrente!

Questi nobili e i loro soldati personali quasi si stavano cagando addosso; se Fei non li avesse traumatizzati, sarebbero già scappati via.

La situazione era molto pericolosa.

Se quei due esperti fossero saliti sulle mura difensive, avrebbero potuto annientare tutti i soldati di Zenit in tre secondi. Una volta che avessero ottenuto il controllo dei meccanismi della porta e l’avessero aperta, la città delle Due Bandiere sarebbe stata conquistata…

“Ahahah! Da dove provenite cani? Come osate sfidare il mio re?”

In quel momento risuonò una forte risata. Poi, come un lampo, una figura forte balzò verso l’alto stringendo i pugni. Sembrava che controllasse il potere violento del fulmine e delle scintille apparirono attorno a lui.

La presenza di quest’uomo non era inferiore a quella dei due esperti della grande montagna delle nevi!



