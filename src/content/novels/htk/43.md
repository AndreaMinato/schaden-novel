---
title: Capitolo 43 – Dobbiamo Attaccare
pubDate: 2023-06-19T13:54:16.365Z
tags:
    - htk
---


Capitolo regolare,
0 capitoli in coda, 0/5
-Schadenfreude

Fei sapeva di essere al centro dell'attenzione. Sorrise gentilmente ai soldati e le nuove reclute agitate, calmandole. Chiamò Pierce e Brook, facendoli avvicinare alla torre. Ignorò Oleg che stava cercando di attirare la sua attenzione e il capo dei ministri Bazzer che non era troppo lontano.

Era un segnale piuttosto chiaro; anche i contadini che non sapevano nulla di politica sapevano che Bazzer e Oleg avevano perso l'apprezzamento e la fiducia del re.

"Brook, parlami dei movimenti dei nemici." Chiese Fei mentre guardava la folla di nemici sul ponte. Rimase accanto al parapetto e toccò i segni lasciati dalle spade e dalle lance.

"Sua maestà, nelle ultime quattro ore in cui si stava riposando, i nemici per qualche motivo non si sono mossi. Sembra quasi che stiano aspettando qualcosa, ma..." Brook indicò dietro i nemici. Il suo tono era pieno di preoccupazione: "Hanno spostato per il ponte le loro ultime tre scale d'assedio e altre attrezzature d'assalto. Sono pronti e ci sono ancora più nemici in confronto a prima. Una volta che decideranno di attaccare, finiremo in una situazione estremamente pericolosa."

Fei guardò il luogo che Brook stava indicando. C'erano stati alcuni grandi cambiamenti nella formazione nemica.

La formazione di scudi torreggianti era proprio di fronte, proteggeva tutti i nemici usando creando un enorme muro nero. Era a pochi passi dalla sponda settentrionale del fiume Zuli, dov'era il castello di Chambord.

Tuttavia le formazioni dietro di esso erano molto diverse.

Quelle degli arcieri, dei lancieri e degli spadaccini erano tornate indietro e al loro posto c'erano le tre scale d'assedio che i nemici avevano fatto passare per il ponte. Dietro di esse c'erano quattro o cinque enormi mura di legno fatte di alberi verdi e bagnati per bloccare le frecce. Ancora più lontano c'erano delle catapulte alte sessantasette piedi (20m) protette dai più forti guerrieri nemici...

Le pupille di Fei si contrassero quando le vide. Le sei catapulte erano macchine d'assedio letali. Erano molto più minacciose delle scale d'assedio. Una volta che fossero arrivate entro 200 iarde (m) dalle mura difensive, avrebbero distrutto ogni difesa, non importava quanto fosse ferma e forte. Le mura difensive di Chambord e i meno di mille soldati sarebbero stati annientati una volta che avessero scagliato venti macigni usando le catapulte.

Il comandante nemico aveva sicuramente investito molte risorse in questo assedio, voleva conquistare il castello di Chambord oggi.

'Quelle mura di legno sono state fatte frettolosamente e ci sono ancora delle foglie verdi tra il legno. Tuttavia non possono aver fatto così velocemente le catapulte, ma non sono mai apparse negli assedi di prima... I nemici hanno ottenuto dei rinforzi?'

Fei si leccò le labbra mentre ci pensava.

Chambord non poteva difendersi da un attacco simile. Una volta che i nemici avessero iniziato l'assedio, le mura di legno avrebbero bloccato facilmente la pioggia di frecce e avrebbero avvicinato le catapulte alle mura. Sembrava che Chambord fosse spacciata. Questa era una guerra ineguale.

A parte l'enorme divario di forza tra le due fazioni, il comandante nemico era stato anche molto cauto e astuto. Sapeva che Chambord non aveva troppi soldati, così si era concentrato su quel punto debole. A Brook e agli altri non erano venuti in mente dei modi per rompere la "gabbia" in cui si trovava Chambord.

Fei si accigliò mentre valutava la situazione. Brook stava osservando la sua espressione. Stava per dire qualcosa, ma si trattenne.

"Dì pure. In quanto futuro comandante generale di Chambord, non è un bene esitare." Scherzò Fei notando il suo comportamento.

Brook si avvicinò a Fei e sussurrò al suo orecchio: "Sua maestà... forse... Non potremo difenderci. Sono disposto a rimanere indietro con i soldati per cercare di prendere tempo. Per favore prenda il signor Lampard e Pierce per crare una squadra di soldati d'élite per proteggere lei e la signorina Angela per lasciare Chambord dalla montagna posteriore..."

"No!"

Fei scosse la testa e rifiutò il suggerimento di Brook prima ancora che finisse. Non disse più nulla, ma Brook e Pierce sentirono la sua determinazione. Il re non si sarebbe ritirato, non importava cosa sarebbe successo. L'espressione di Fei entusiasmò i due, ma li fece anche preoccupare.

"Non possiamo aspettare ancora; dobbiamo iniziare ad attaccare." Disse Fei mentre batteva il parapetto con le dita.

Questa frase li scioccò come un tuono.

"Iniziare ad attaccare?"

Brook e Pierce rimasero sbalorditi. Cosa significava iniziare un attacco in circostanze del genere, con così pochi soldati che per lo più non erano stati addestrati? Così Fei avrebbe rinunciato al loro vantaggio, sarebbero finiti come una torta di mele colpita da una roccia... Si poteva capire facilmente che fine avrebbe fatto la torta.

"Sua maestà non... non sarà troppo rischioso?" Brook cercò di fargli cambiare idea.

"Non c'è tempo." Fei scosse la testa mentre diceva con decisione: "Se non sbaglio, i nemici attaccheranno subito dopo l'ora di pranzo... Il solo modo per sopravvivere in questa guerra è usare strategie inaspettate. Se aspetteremo ancora, i nemici inizieranno l'assedio e moriremo."

Fei guardò lentamente i due.

Vedendo le espressioni confuse dei due guerrieri, Fei disse: "Cosa ne pensate miei guerrieri? Avete il coraggio di venire con me e spingere tutti quei bastardi nel fiume Zuli, così che possano fare il loro ultimo bagno?"

La domanda era così semplice che sembrava stesse chiedendo un'opinione ai suoi amici.

Brook e Pierce sentirono il sangue ribollire.

"Sua maestà, sarà un onore per noi!" Le loro voci tremarono mentre rispondevano.

"Va bene, ho bisogno che facciate una cosa... Brook, vai a dire a tutti i soldati di riposare. Ricorda, tienine un paio di più intelligenti a sorvegliare i nemici... Inoltre va a cercare venti uomini forti e leali e portali da me. Pierce, vai a prendere questi per me..."

Fei sussurrò nell'orecchio di Pierce e il tipo robusto dai capelli bianchi rimase confuso. Dopo che i due se ne andarono, Fei rimase in silenzio sul muro difensivo. Ripeté ed organizzò tutto ciò a cui doveva prestare attenzione e poi si girò e camminò verso la sua sinistra.

Sotto gli sguardi di tutti i soldati, si avvicinò al guerriero numero uno di Chambord.

"Sua maestà!" Lampard annuì.

L'uomo normalmente freddo aveva finalmente abbassato la guardia e aveva preso l'iniziativa di parlargli.

Fei sapeva che la sua serie di imprese eroiche aveva ottenuto la fiducia e il rispetto di questo "maestro". Lampard aveva protetto la pace di Chambord e stabilizzato il trono di Alexander contando sulla sua forza; Fei ne era molto grato. Aveva anche sentito che Lampard era il miglior amico del vecchio re, così avrebbe dovuto portargli rispetto.

"Zio Lampard, avrei bisogno del tuo aiuto." Fei si rivolse a lui con molta cortesia.

Lampard guardò Fei e poi si girò a guardare l'esercito nero di nemici. Rimase in silenzio per un paio di secondi e poi chiese: "Vuoi che ti aiuti a distruggere quelle catapulte, vero? Ho solo il trenta-quaranta per cento di possibilità di distruggerne due o tre..."

"Distruggere le catapulte?"

Fei ne fu sorpreso, ma capì subito cosa stava pensando Lampard. Scosse la testa e disse con serietà: "Non intendevo questo... Eh, presto lascerò il castello e attaccherò i nemici, così voglio che tu rimanga sulle mura difensive e stabilizzi la situazione qui. Se morirò, vorrei che ti prendessi cura di Angela per me. Per favore proteggi lei ed Emma e lasciate Chambord sani e salvi."




