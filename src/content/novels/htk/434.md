---
title: Capitolo 434 - Tempesta di Lame
pubDate: 2024-05-28T10:41:47.935Z
tags:
    - htk
---

“Maestro…” I quattro guerrieri a nove stelle tornarono sulla duna di sabbia. Si inginocchiarono con espressioni piene di vergogna dopo aver posato Tony accanto.

L’uomo vestito di rosso fece un cenno con la mano e un’ondata di fuoco fu iniettata nel corpo di Tony.

Un secondo dopo, tutte le ferite del giovane guarirono. I suoi pori emisero una nebbia traslucida e finalmente si svegliò. Non appena vide l’uomo, si inginocchiò e gridò indicando Fei: “Maestro! Quel maledetto bastardo mi ha umiliato apposta! Per favore lo uccida per me!” Sembrava molto feroce mentre lo diceva.

Modoc e Fairenton si scambiarono un’occhiata e non dissero nulla.

“Sei ancora troppo ansioso. Sei appena avanzato allo stadio della classe lunare e le tue fondamenta non sono solide. Perdere questa battaglia ti farà solo bene alla lunga.” Disse l’uomo vestito di rosso, il suo tono era normale e non era affatto cospicuo. Continuò: “Perfino un guerriero stellare è riuscito a sconfiggerti, così sono sicuro che tu abbia imparato la lezione. Non importa se hai portato vergogna alla grande montagna delle nevi, ma se non stai attento e non rispetti i tuoi avversari, un giorno perderai la vita.”

“Maestro, so di aver commesso un errore… ma quel re di Chambord è comunque troppo arrogante! Lo uccida per favore!” Tony si prostrò mentre il suo sguardo emetteva luci feroci.

Era ovvio che non stesse ascoltando i consigli dell’uomo vestito di rosso.

“Non lo ucciderò per te. Una volta che diventerai abbastanza forte, dovresti andare tu stesso a rimediare a questa vergogna, è ciò che dovrebbe fare un guerriero.” L’uomo scosse la testa e disse con freddezza: “Fatti da parte ora! Rifletti su questo per un giorno e impegnati a consolidare le tue fondamenta.”

Mentre parlava, la foschia stava ancora coprendo il suo volto; nemmeno un membro d’élite di classe lunare ci avrebbe potuto vedere attraverso. In effetti non molti avevano visto la sua faccia negli ultimi venti anni.

Tony mostrò un’espressione riluttante, ma non osò più opporsi al suo maestro, così fissò Fei a lungo per poi dirigersi verso una delle tende del campo di Jax.

“Voi quattro, andate anche voi a riposarvi.” L’uomo vestito di rosso fece un cenno e fece congedare quei guerrieri, che se ne andarono velocemente sollevati.

“Maestro, mi permetta di sconfiggere quell’uomo e riconquistare onore per la grande montagna delle nevi!” Dopo un momento di silenzio, Modoc si fece avanti.

Fairenton strinse i pugni.

Modoc era il capo dei discepoli di quest’uomo vestito di rosso e scorreva sangue di Jax in lui. Era valoroso e composto; in quanto nuova stella nel mondo della coltivazione, era la persona che molto più probabilmente sarebbe diventata il Grande Guerriero di Jax ed era ammirato e rispettato da Fairenton. In confronto a Tony che era ansioso e superficiale, questo modo era stato un membro d’élite di classe lunare per molti anni. Agli occhi di Fairenton, questo suo fratello maggiore avrebbe potuto sconfiggere di sicuro il sovrano di Chambord.

“Non puoi competere con lui, fatti da parte.” Disse l’uomo vestito di rosso.

Le sue parole sorpresero sia Modoc che Fairenton.

“Cosa? Il maestro ha detto che… nemmeno il fratello maggiore Modoc potrebbe sconfiggere il sovrano di Chambord? Com’è possibile? Ma… Alexander è solo un guerriero stellare, ma può sconfiggere membri d’élite di classe lunare? Come?” Fairenton provò una sensazione di stordimento. Dopo aver ripensato allo scontro tra lui e Fei, sentì gratitudine per la sua posizione di principe. Altrimenti Fei avrebbe potuto ucciderlo facilmente.

“Sì maestro.” Modoc non questionò le parole del suo maestro e non si sentiva offeso. Arretrò con un’espressione rispettosa, dietro la bandiera di comando di Jax.

In quel momento, l’uomo vestito di rosso avanzò.

Questo scioccò Modoc e Fairenton; questo significava che il loro maestro avrebbe affrontato personalmente il sovrano di Chambord!

Fei, che brandiva le sue spade sul campo di battaglia, sentì subito la pressione. Aveva la sensazione che una montagna stesse cadendo su di lui e la sua visuale si offuscò. Per un momento, Fei ebbe anche difficoltà a respirare.

Elena, che era dietro di lui, si mise al suo fianco. Non disse nulla, ma l’energia magica attorno a lei mostrava chiaramente le sue intenzioni.

Ora le acclamazioni da parte della città delle Due Bandiere si fermarono.

Tutti i guerrieri e i soldati stavano guardando con attenzione il campo di battaglia.

Sentivano la pressione invisibile e sapevano che era arrivato il momento più critico. Anche se la maggior parte dei soldati non si era accorto da dove proveniva la pressione che stava mettendo in guardia perfino il re di Chambord, sapevano che questa battaglia avrebbe determinato il fato della città delle Due Bandiere.

Il vento soffiò sollevando la sabbia.

Il campo di battaglia con decine di migliaia di soldati era silenzioso. In quel momento potevano sentire i battiti dei loro cuori, il sangue che scorreva nelle loro vene e rumori di persone che deglutivano.

Era un silenzio terrificante.

Era il tipo di silenzio che veniva prima del giorno del giudizio.

All’improvviso fiamme di colore diverso apparirono sul corpo di Fei. Scatenò la forza del suo barbaro di livello 99 e tutti i suoi oggetti di livello 6 apparirono; l’armatura rossa, le guardie del braccio nere, gli stivali metallici color arancione, la cintura verde e l’elmo dorato simile ad una corona.

Anche se gli oggetti del barbaro di Fei non erano i migliori nella loro categoria, erano quelli più potenti a sua disposizione.

<em>Tink!</em>

I Figli di Bul Kathos rimpiazzarono le armi da combattimento dalla forma strana.

Con l’aiuto degli oggetti magici, Fei era al picco della sua forza.

In quel momento, l’uomo vestito di rosso a più di 2.000 metri di distanza alzò le mani e le spinse piano in avanti.

Non emanò fiamme d’energia, non causò grossi rumori, né sollevò tempeste.

A Fei si rizzarono i capelli. Percepì un senso di pericolo senza precedenti e usò subito la sua tecnica più potente senza esitare!

Turbine!

Questa era la tecnica che aveva ottenuto dall’Antico Talic sulla cima del monte Arreat; era la tecnica di spada più potente dei barbari.

Non appena Fei usò quella tecnica, i lineamenti del suo corpo divennero confusi e vaghi. Le sue due spade crearono numerose immagini residue e una tempesta di lame. Le spade ruggirono e la loro energia formarono un fenomeno spettacolare! Dopodiché questo attacco sfrecciò verso l’uomo vestito di rosso nella forma di un tornado; era così appariscente da rubare luce al sole.

Talic era l’Antico più potente e il suo Turbine era l’abilità più potente tra i barbari.

Dopo che Fei lo aveva sconfitto, aveva ereditato tutta la comprensione e i punti esperienza di Talic riguardo a questa abilità. Mentre la usava nel mondo reale, sembrava che l’Antico Talic avesse attraversato lo spazio tempo e stesse usando questa abilità personalmente. Inoltre Fei era molto più potente dell’Antico Talic nella modalità normale, così il potere del Turbine era ancora più formidabile!

Era l’attacco più potente di cui Fei era capace.

Tuttavia non era sufficiente.

Dopo che l’energia di spada di questo attacco viaggiarono per più di 500 metri, iniziò a rallentare. Presto, come se fosse rimasta impantanata in una palude invisibile, si congelò a mezz’aria.

In un solo secondo, questa energia che avrebbe potuto uccidere un guerriero a nove stelle non si disgregò e scomparì a mezz’aria.

Era una scena inimmaginabile.

Appariscente, ma strano. Come se stessero guardando un film a rallentatore, tutti videro chiaramente cos’era successo.

Le energie di spada continuarono a sfrecciare verso l’uomo vestito di rosso e furono distrutte una dopo l’altra.

La mano invisibile continuò a procedere lentamente, ma con costanza. Era inevitabile, come una roccia pesante che stava per cadere su un uovo!



