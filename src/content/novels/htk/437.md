---
title: Capitolo 437 - Maestro Misterioso
pubDate: 2024-05-28T13:41:47.936Z
tags:
    - htk
---

“Questo…” Fei percepì all’istante questa energia.

Era estremamente calorosa come se fossero baci e carezze di un’amata. Questa energia fluirono nel suo corpo e il dolore che stava sperimentando sparì. Al contrario della forza da guerriero e la magia, anche se non era illimitata, questa energia era di qualità ancora superiore, perfino rispetto a quella dell’enorme mano che si stava avvicinando.

In quel momento, sembrava che un seme nel corpo di Fei stesse crescendo lentamente, formando un germoglio.

Sotto il potenziamento di questa energia, la situazione cambiò in modo inaspettato. Come un maiale che aveva visto un drago sacro, l’enorme mano che stava dominando su Fei cominciò ad esitare e non osò più avanzare.

…..

Tutte le persone sulle mura difensive della città delle Due Bandiere rimasero sbalorditi.

Quell’energia argentata che era entrata nel corpo di Fei… proveniva dalla regina Angela che però non era né una guerriera, né una maga.

Anche se questa luce era debole, era maestosa e inarrestabile. Come se un dio avesse fatto la sua comparsa, una forza terrificante era apparsa e faceva venire l’impulso di inginocchiarsi e venerarla. Tutti abbassarono la testa; si sentivano in colpa guardando questa ragazza vestita di bianco! Era un’offesa per gli dei!

“Angela…” Gli occhi di Lampard si riempirono di emozioni contrastanti.

Mentre guardava quella luce argentata che usciva dal suo corpo, ebbe la sensazione che questa ragazza fosse familiare, ma anche estranea. I ricordi di più di venti anni fa invasero la sua mente e non poteva farci nulla. Questa ragazza di fronte a lui sembrava una dea, e così anche la giovane di 26 anni fa.

Tutti attorno alla regina di Chambord si inginocchiarono.

…..

“Questo… come? Il potere degli dei?”

Gridò sorpreso l’uomo vestito di rosso sul picco della duna di sabbia; la sua facciata fredda e composta era crollata.

Modoc e Fairenton che erano dietro il loro maestro furono sorpresi dalla luce argentata apparsa sulle mura difensive, ma avevano la sensazione che i loro cuori fossero stati martellati dopo aver sentito il grido del loro maestro. A bocca aperta, le loro espressioni sembravano strane. Era la prima volta che vedevano il loro maestro comportarsi in questo modo; nemmeno quando il sovrano di Chambord aveva creato numerosi draghi d’argento usando energia di spada era rimasto così sorpreso.

<em>’Il potere degli dei? Che un dio si stia nascondendo nella città delle Due Bandiere?’</em> Pensarono Modoc e Fairenton che non credevano alle loro orecchie.

L’uomo vestito di rosso tremò lievemente mentre mormorava tra sé e sé: “Interessante… poter evocare il potere che solo gli dei possono controllare da mortale… chi è questa ragazza? Che… com’è possibile? Che peccato che ci sia un limite a quanto potere possa evocare e non possa competere con me. Se diventerà più forte, sarebbe proprio un problema! Ottimo! La ucciderò adesso per eliminare il rischio!”

Dopo aver deciso, l’uomo vestito di rosso si fece di nuovo avanti.

L’ambiente attorno fu influenzato da questo piccolo movimento.

L’enorme mano a più di 1000 metri di distanza da lui all’improvviso emanò fiamme rosse d’energia e cominciò a sfrecciare in avanti. Adesso sembrava che avesse intenzione di distruggere le mura difensive della città e le persone attorno come Fei ed Angela.

Fei impallidì mentre provava amarezza.

Stava avvenendo un cambiamento mistico nel suo organismo e stava avanzando di livello. Un percorso di coltivazione misterioso si stava rivelando nella sua testa e quel seme stava crescendo velocemente e si stava irrobustendo nel suo corpo. Le due nuvole d’essenza dorata che Fei aveva ottenuto dopo aver sconfitto gli Antichi Talic e Korlic prima nascoste in lui adesso erano state stimolate e venivano risucchiate dalle ossa e dai muscoli di Fei… Mentre stavano accadendo tutti questi cambiamenti, Fei si rese conto di non potersi muovere; non poteva nemmeno evocare il portale di teletrasporto ed entrare nel mondo di Diablo per schivare l’attacco.

Quell’enorme mano si stava precipitando su di lui con fare spietato.

Anche quella luce argentata misteriosa che proveniva da Angela non poteva difendersi da questo assalto. La luce argentea iniziò a disperdersi e sangue stava colando dalle labbra di Angela, macchiando il suo petto.

In quel momento la situazione era estremamente pericolosa.

Mentre tutti si stavano preparando a vedere Fei morire a causa del colpo, accadde qualcosa di scioccante.

Un’ondata di energia della terra apparì come una tempesta del deserto e ogni elemento della terra nell’area volò al cielo. Le fiamme d’energia gialle coprirono all’istante il sole e si formò un vortice di nuvole.

Prima che qualcuno potesse reagire, si stava estendendo al cielo un enorme pilastro giallo.

Questo bastone colossale sembrava un ramo secco ingigantito e alcuni scorsero fessure e rami più piccoli su di esso. Diverse rune magiche circondavano questo bastone magico, che sembrava si stesse muovendo lentamente. Tuttavia era riuscito a bloccare la mano prima che potesse causare danni.

In quel momento, molti chiusero gli occhi.

Mentre i due potenti attacchi si scontravano, la gente pensava che sarebbero divampate onde d’urto distruttive ed energia residua.

Tuttavia…

Soffiò solo una brezza su di loro e non ci fu nessuna tempesta di energia terrificante.

Decine di migliaia di soldati e comandanti di entrambe le parti riaprirono lentamente gli occhi.

A quaranta metri di distanza dalla città delle Due Bandiere, l’enorme mano che emanava un vago lampo rosso, si era scontrata con l’enorme mano. Come due fantasmi, le due energie contrastanti erano scomparse lentamente, come se non fossero mai esistite.

Un momento dopo, ogni fenomeno naturale scomparì e il sole riapparì nel cielo.

Se non ci fossero stati elementi del fuoco e della terra attorno, la gente avrebbe avuto la sensazione di esserseli sognati.

“Eremita della montagna delle nevi, perché cercare di uccidere un membro della giovane generazione?” Risuonò una voce profonda da dentro la città delle Due Bandiere e tutti nel campo di battaglia lo sentivano con chiarezza.

Era un esperto!

Quest’uomo era nascosto nella città delle Due Bandiere e nessuno lo aveva scoperto fino ad ora. Durante questo momento critico, era intervenuto e aveva salvato sia Fei che la città.

“Umpf! Voglio solo dargli una lezione! Il mio discepolo non può essere umiliato così!” Rispose l’uomo vestito di rosso e tutti sentirono con chiarezza la sua voce come se fosse il rintocco di una grossa campana.

“Lascia che i giovani sistemino da soli le loro questioni.” Disse la voce maestosa e potente.

Ci fu un momento di silenzio.

Nessuno sapeva cosa stesse pensando l’uomo con l’abito rosso. Per un momento si potevano sentire solo le bandiere che svolazzavano al vento.

Era un silenzio di tomba terrificante.

Gli occhi di Fei stavano brillando sempre di più. Poteva sentire che i cambiamenti unici e mistici che stavano avvenendo nel suo corpo stavano finendo. Tutte le ferite sul suo corpo erano guarite e il suo fisico adesso era ancora più forte, come se fosse rinato! In effetti, sembrava fatto d’acciaio ora da quanto era robusto.

Dopo mezzo minuto, l’uomo vestito di rosso si girò e si diresse verso le tende non troppo lontane da lui. Nessuno poteva vedere il suo volto, ma la gente si poteva immaginare che non fosse calmo come sembrava.

Era ovvio che temesse questo maestro misterioso.

Forse non credeva che fosse il momento migliore per combattere; sembrava che stesse aspettando qualcosa.



