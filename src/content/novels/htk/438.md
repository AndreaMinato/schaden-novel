---
title: Capitolo 438 - Perdita di Sensi
pubDate: 2024-05-28T14:41:47.936Z
tags:
    - htk
---

Dopo aver visto il loro maestro dirigersi verso la tenda pulita che Fairenton aveva preparato per lui, Modoc e il principe si scambiarono un’occhiata preoccupata.

Era chiaro che l’esperto misterioso che si era appena rivelato avesse scioccato questi due giovani di Jax.

<em>’C’è un mago dalla parte di Zenit… è un enorme ostacolo per noi…’</em> Pensò Fairenton. Aveva intenzione di conquistare la città delle Due Bandiere oggi, ma adesso sembrava un’idea ridicola.

“Trasmettete i miei ordini! Ritirate gli accampamenti di 1,5 chilometri!” Fairenton sospirò e interruppe l’assedio per oggi.

Tutti i comandanti e i soldati non dubitarono nemmeno di questa decisione. Dopotutto lo scontro di oggi andava ben oltre il loro livello. Anche se erano feroci e impavidi, sapevano che non avrebbero potuto conquistare la città di fronte a loro da soli.

Il corno lungo e profondo suonò e le formazioni di Jax si ritirarono come onde del mare. Rimasero solo alcuni soldati per identificare i cadaveri e spostare i loro corpi su un carro…

“Sono arretrati! Gli invasori di Jax sono arretrati!”

Gridò qualcuno sulle mura difensive della città delle Due Bandiere e tutti iniziarono ad esultare.

Ogni soldato di Zenit sentì di essere sopravvissuto ad un disastro.

Gli eventi di oggi superavano la loro comprensione, non avevano mai visto qualcosa del genere. La determinazione incrollabile del comandante della legione, l’enorme mano che si stava avvicinando alla città con un potere inarrestabile e il bastone magico che era apparso nel cielo… era stato tutto scioccante e sorprendente per questi soldati ordinari.

<em>Whoosh! Whoosh!</em>

Facendo divampare fiamme d’energia, diversi guerrieri balzarono giù dalle mura difensive alte più di 200 metri e si precipitarono da Fei che era ricoperto di sangue.

“Comandante della legione, sta bene?”

“Sua maestà, siamo qui…”

Cech, Drogba, Ribry e gli altri accorsero da lui con l’intenzione di aiutarlo.

In quel momento risuonò un lieve crepitio. Fei che sembrava in un bozzolo di sangue all’improvviso mosse le braccia e un denso strato di sangue secco si sgretolò e rivelò il potente fisico sotto; il suo corpo muscoloso sembrava perfetto!

Brillò una scia di fuoco e un’armatura magica apparì su Fei.

Sembrava che fosse rinato, era pieno di energia ed era illeso.

“Non preoccupatevi per me! Passate il mio ordine, dite ai soldati di uscire fuori e recuperare i corpi dei nostri uomini!”

L’attuale stato di Fei calmò molte persone. La gente si era sentita collassare quando lo aveva visto gravemente ferito. Ora che sembrava illeso, recuperarono la lucidità. Mentre i comandanti iniziavano a trasmettere l’ordine di Fei, i soldati saltarono giù dalle mura difensive usando delle corde e cominciarono a raccogliere i corpi dei loro compagni.

Questo era il momento più pacifico durante la guerra.

Centinaia di soldati di entrambe le parti si mescolarono mentre cercavano i cadaveri dei loro compagni. Quando a volte posavano gli occhi sui loro nemici, non mostravano intento omicida dallo sguardo. Era una vecchia tradizione del continente Azeroth non entrare in conflitto durante questo periodo di tempo dopo la battaglia.

Fei si avvicinò velocemente ad Elena. Quando le toccò la spalla, la ragazza che non era arretrata di fronte all’enorme pressione di prima all’improvviso collassò. Fei rimase scioccato mentre la prendeva velocemente al volo, sentiva solo una vaga energia vitale…

“Elena, cosa sta succedendo? Aspetta!” Fei fu colto dalla paura.

Prese velocemente una bottiglie di Pozione della Giovinezza Completa e la versò piano nella bocca di Elena. Allo stesso tempo passò alla modalità Paladino. Fiamme d’energia dorata bruciarono attorno a lui e si precipitavano nel corpo di Elena. Quando Fei usò l’abilità Preghiera, l’anello da battaglia sotto i suoi piedi iniziò a brillare.

Risuonarono sussulti sulle mura difensive.

“Sua altezza, cosa sta succedendo?”

“Angela, svegliati…”

“Sua maestà! Sua altezza la regina Angela è svenuta!”

Fei rimase di nuovo scioccato. Passò alla modalità barbaro e usò Balzo per salire sulle mura difensive tenendo Elena tra le braccia.

Quando vide Angela spalancò gli occhi!

Più della metà dell’abito bianco di Angela era macchiato a causa del sangue che le colava dalle labbra e il suo viso era pallido. Al momento Lampard la stava sorreggendo e il respiro della giovane era debole.

“Cosa sta succedendo? Perché Angela è qui? Com’è… rimasta ferita?” Gridò Fei. Quando era andato incontro a quel cambiamento mistico, non aveva capito cosa stava succedendo e non si era accorto che quel potere mistico proveniva da Angela.

“Presto! Alexander, salva Angela prima! Possiamo parlare del resto dopo!” Disse con un’espressione ansiosa Lampard; era la persona che di solito era più calma.

…..

Tenuta del sindaco, città delle Due Bandiere.

Di fronte all’edificio principale dietro molte altre strutture, Fei stava camminando avanti e indietro ripetutamente con agitazione.

A volte si sfregava le mani e altre volte stringeva i pugni. Il suo sguardo occasionalmente emanava un lampo assassino ed era davvero ansioso. In una sola mezz’ora, sembrava che gli fosse cresciuta la barba e pareva invecchiato più di cento anni.

In quel momento, tutti gli ufficiali di alto livello della città delle Due Bandiere erano nel cortile insieme a Fei. Preoccupati, guardarono il comandante della legione che era di pessimo umore e sospirarono; non sapevano cosa dire.

“Dovreste tornare alle vostre posizioni! Gli invasori di Jax potrebbero attaccare di nuovo!” Fei fece un cenno ansioso e disse a tutti di andarsene.

“Sua maestà, la signorina Elena e sua altezza Angela si riprenderanno sicuramente.” Dissero tutti all’unisono chinando su un ginocchio. Dopo aver pregato velocemente, se ne andarono silenziosamente.

Victoria al momento stava indossando lo stesso stile di vestito che Fei aveva ideato per Angela. Era semplice e l’orlo arrivava fino alle sue ginocchia. Anche se non era troppo rivelatore, enfatizzava comunque il fisico della Principessa Decaduta. Un paio di stivali avvolgevano i suoi polpacci e la sua vita sottile era seducente.

Sporse la testa dalla porta dell’edificio.

Esitò deliberatamente per un secondo quando vide quanto era agitato Fei e disse: “Sua maestà, può entrare ora.”

“Ah? Com’è? Come stanno? Cos’ha detto Akara?” Come se avesse visto la sua salvatrice, si precipitò da lei e la afferrò per mano.

“Ah! Fa male!” Gridò Victoria mentre le si inumidivano gli occhi.

Il sovrano era troppo potente e le aveva stretto le mani senza controllare la sua forza.

Fei si irrigidì per un secondo. Dopodiché si accigliò, lascio andare Victoria e si precipitò verso l’edificio principale senza dire una parola.

Victoria si arrabbiò.

<em>’Mi hai toccato inappropriatamente, e cos’era quell'espressione? Perché ti sei accigliato? Ti ho fatto qualcosa?’</em> Pensò mentre si girava e guardava la schiena di Fei.

Anche se era un po’ irritata e le bruciavano le mani, era un po’ commossa.

<em>’Se un giorno un uomo mi trattasse come questo sovrano tratta Angela ed Elena, probabilmente mi innamorerei di lui…’</em> Pensò, <em>‘Naturalmente quell’uomo dev’essere potente e coraggioso come questo re dal muso lungo. No, dev’essere ancora più bravo!’</em>

Sembrava che i suoi requisiti fossero elevati.

…..

Dentro l’edificio principale.

“Le ho esaminate entrambe e sono svenute per lo stesso motivo, hanno consumato troppa energia vitale e spirituale…” La sacerdotessa Akara sospirò e continuò: “Tuttavia al momento non sono in pericolo di vita.”



