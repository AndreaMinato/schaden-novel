---
title: Capitolo 439 - Due Metodi
pubDate: 2024-05-28T15:41:47.936Z
tags:
    - htk
---

“Per il momento?” Fei si stava preoccupando.

“Sì. Le loro funzioni corporee stanno ancora operando, ma non possono mangiare o fare altre cose mentre sono prive di sensi. Se non si svegliano presto, potrebbero rischiare la vita. Potrebbero subìre danni agli organi interni…” Mentre parlava, Akara mostrò un’espressione seria che Fei non aveva mai visto apparire sul suo volto: “Devo ammettere che sei molto fortunato signor Fei. Entrambe queste splendide ragazze sono state disposte a bruciare la loro energia vitale per te. Devi trovare una cura entro trenta giorni, altrimenti potresti rimpiangere di essere venuto nella città delle Due Bandiere per il resto della vita!” continuò.

Fei strinse i pugni e non notò nemmeno che le sue unghie avevano trapassato la sua pelle. Alzò lo sguardo e disse con sincerità: “Come posso salvarle? Devi conoscere un modo, vero?”

“Ci sono due metodi. Primo, puoi trovare una Pietra dell’Anima pura e svegliarle usando l’energia spirituale al suo interno…” Akara annuì e continuò: “C’è un metodo più facile. Se un angelo nel mondo di Diablo fosse disposto ad aiutarti, potrebbe salvare anche queste due ragazze.”

Fei ignorò automaticamente la seconda parte della frase di Akara. Gli angeli di Diablo erano monotoni NPC e non poteva contare su di loro. Annuì e chiese: “Pietra dell’Anima? Cos’è? Dove la posso trovare?”

Akara guardò Fei per un po’ in silenzio per poi dire lentamente: “Se non ricordo male, l’altro nome della Pietra dell’Anima è la Pietra del Mondo.”


“La Pietra del Mondo?!” Gridò con sorpresa Fei.

Mostrò subito un’espressione contenta.

Era possibile per lui ottenerla! Doveva solo entrare nel mondo di Diablo e uccidere il boss finale Baal nella stanza della pietra del mondo in modalità normale e sarebbe riuscito a prendere la Pietra del Mondo.

Per Fei, sconfiggere e uccidere Baal non era difficile; era solo questione di tempo.

“Signor Fei, so cosa stai pensando. Tuttavia la Pietra del Mondo di Diablo è stata già contaminata dal potere dell’inferno. Anche se potessi ottenerla, usarla direttamente potrebbe danneggiare Angela ed Elena in qualche modo. Potrebbero perfino diventare dei demoni…” Disse all’improvviso Akara.

“C’è… c’è un modo per purificare la Pietra del Mondo contaminata, vero?” Chiese Fei, il suo briciolo di speranza si era spento subito.

“Forse c’è un modo. Io e Cain abbiamo scoperto e decodificato molte cose interessanti dalla stanza di pietra misteriosa che hai scoperto nella sala sotterranea a San Petersburg. Se alcune delle nostre scoperte funzionerà davvero, potremmo essere in grado di purificarla.” Una luce folle brillò nello sguardo della sacerdotessa Akara mentre lo diceva.

“Cosa avete scoperto?” Fei tornò ad entusiasmarsi; aveva la sensazione di essere su delle montagne russe.

“Possiamo parlarne dopo, è difficile spiegarlo in poco tempo. Devi ottenere la Pietra del Mondo contaminata prima. Signor Fei, ricorda che sei a corto di tempo!” Akara si alzò e indicò uno spazio vuoto. Mentre appariva un portale blu, disse a Fei: “Devo tornare indietro e organizzare tutte le scoperte con Cain. Se otterrai una Pietra del Mondo contaminata, vieni a trovarci in quella misteriosa stanza di pietra.”

Dopodiché entrò nel portale e scomparì con un ronzio.

“Una Pietra del Mondo, uh?” Mormorò Fei mentre mostrava un’espressione ferma.

Poi si avvicinò lentamente ad un letto e si sedette su un lato. Mentre accarezzava i volti splendidi delle due ragazze che dormivano profondamente, giurò: “Mie amat, avete quasi sacrificato le vostre vite per me! Così otterrò ad ogni costo una Pietra del Mondo per salvarvi! Baal! Preparati a morire!”

“Alexander, Angela si riprenderà, vero?” Emma guardò Fei in lacrime mentre chiedeva con tono vulnerabile: “E anche Elena, vero?”

Fei le diede un colpetto sulla testa e le asciugò le lacrime mentre si forzava a mostrava un sorriso. Disse con lentezza e determinazione: “Fidati di me Emma. Non c’è nulla che non possa fare. Anche se gli dei vogliono portarle via, le riporterò indietro con la forza! Nulla può impedirci di vivere felici e contenti dopo.”

Quando guardò questa faccia giovane, ma sofferente, Fei ripensò a quando era arrivato in questo mondo. Allora questa ragazzina era stata guardinga e un po’ cattiva con lui. Era ingenua ma un po’ preoccupata visto che lei ed Angela avevano contato l’una sull’altra per sopravvivere nel freddo palazzo di Chambord e si erano prese cura dell’idiota Alexander nonostante le difficoltà e le derissioni degli altri. Angela era come una sorella maggiore per lei e non poteva vivere senza la sua compagnia. Per molto tempo, questa ragazzina lentigginosa era rimasta a fianco di Angela e si era presa cura di Fei, e Fei si era reso conto che era cresciuta molto. Anche se questa ragazzina era ancora adorabile e il suo sguardo era limpido come sempre, era più calma e più valorosa.

“Mi fido di te Alexander.” Emma mostrò un sorriso coraggioso mentre si asciugava le lacrime. Disse ad alta voce: “Credo che salverai Angela! Mi hai promesso sulle mura difensive di Chambord che ti saresti occupato di lei per sempre e che non avresti mai lasciato che la ferissero.”

Fei annuì.

Si girò e disse alle quattro domestiche, Primavera, Estate, Autunno e Inverno: “Prima del mio ritorno, prendetevi cura di Angela ed Elena insieme ad Emma. Assicuratevi di seguire le istruzioni della Sacerdotessa Akara quando vi occupate di loro.”

Tutte annuirono e risposero con le lacrime agli occhi: “Come desidera sua maestà! Sua altezza Angela e la signorina Elena ci hanno trattato come sorelle e certamente ci prenderemo cura di loro!”

Le quattro domestiche erano state tutte salvate da Fei e avevano costruito un forte legame con le due ragazze.

“Va bene, vi ringrazio.”

Fei annuì e uscì dall’edificio.

Ordinò ad Husky di chiamare i guerrieri di Chambord come Lampard e Torres.

“Sarò occupato per un po’ di tempo. Zio Lampard, per favore proteggi questo edificio con i nostri uomini quando sarò via. Nessuno ha il permesso di avvicinarsi entro dieci metri dall’edificio senza il mio permesso. Chiunque disubbidisca a quest’ordine sarà condannato a morte sul posto, non importa quale sia la sua identità!”

“Come desidera sua maestà!” Rispose Lampard annuendo.

Dopo aver riflettuto, Fei disse: “Peter, chiama trenta cavalieri dello Zodiaco e 500 soldati d’élite. Proteggete tutte le entrate nella tenuta del sindaco e non fate entrare nessuno.”

Cech annuì e seguì l’ordine di Fei.

Lampard esitò un po’ e gli ricordò: “Sua maestà, quel mago misterioso…”

Se non fosse stato per l’aiuto di quell’esperto misterioso, il sovrano forse sarebbe morto sul campo di battaglia e la città delle Due Bandiere sarebbe collassata. L’uomo vestito di rosso era troppo potente e quel mago misterioso aveva rivelato una forza tale da poter ribaltare le sorti della guerra. L’enorme bastone magico che si era esteso dalle nuvole era stato formidabile e ignorare un maestro misterioso del genere sarebbe stato problematico.

Fei ci rifletté e poi scosse la testa dicendo: “Non c’è bisogno. Dato che ci ha aiutato, dev’essere un amico e non un nemico. Ad eremiti come lui non piace essere disturbati, così facciamo finta di niente.”

Il sesto senso da barbaro di livello 99 di Fei gli suggeriva che il mago misterioso non era una minaccia.

Fei entrò in un edificio laterale nella tenuta del sindaco e aprì un portale; sarebbe entrato nel mondo di Diablo e avrebbe ucciso il boss finale Baal il prima possibile per ottenere la Pietra del Mondo.

…..

Mondo di Diablo.

La Pietra del Mondo era in cima al monte Arreat.

Quando Fei entrò nel primo piano della fortezza della Pietra del Mondo, tutti i demoni di alto livello che lui ed Elena avevano ucciso erano tornati. Il potere malvagio contaminava il palazzo maestoso e c’erano mostri ovunque.



