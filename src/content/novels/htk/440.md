---
title: Capitolo 440 - Sacra Armatura
pubDate: 2024-05-28T16:41:47.936Z
tags:
    - htk
---

Fei indossava l’armatura migliore che aveva potuto comprare dall’NPC ad Harrogath. Anche se era solo al quinto livello, offriva una buona difesa. Con i figli di Bul-Kathos nelle mani, nessun demone nel palazzo poteva resistere ai suoi attacchi.

Dato che era a corto di tempo, il sovrano non cercò di risparmiare mana. Tracannando pozioni, usò continuamente Turbine.

Per un momento, energia di spada stava volando ovunque.

Alimentato dal potere del barbaro di livello 99, l’abilità aveva raggiunto un grado sbalorditivo. Le energie di spada che erano invisibili adesso erano diventate color argento e tagliavano ogni ostacolo di fronte a Fei.

Quando i demoni caricavano verso di lui, venivano tutti falciati come spighe di grano.

Non avevano possibilità di vincere di fronte al sovrano infuriato.

In meno di mezz’ora, Fei arrivò al terzo piano della fortezza della pietra dell’anima: il Trono della Distruzione.

Questo era il luogo dov’era localizzato il boss finale Baal.

Il boss finale Baal che sembrava la combinazione di un ragno e di un polpo era seduto sull’enorme altare fatto da numerose ossa crepitanti e sangue secco. Il suo enorme corpo alto più di venti metri spalancò la sua bocca terrificante e rise. Dietro di lui, c’era un vuoto da cui trapelava moltissima energia rossa del sangue; sembrava una cascata della morte.

Tuttavia Fei sapeva che questo Baal era solo un’immagine a specchio del demone, non era il vero Baal.

Proprio come ricordava dal gioco nella sua vita precedente, ogni volta che rideva, Baal esalava una nuvola di fuoco rosso.

Era un modo per evocare demoni.

Quando le fiamme cadevano a terra, si sarebbero trasformate in centinaia di mostri.

C’era ogni genere di demone! Apparirono potenti demoni delle mappe del Campo delle Ranger e di Harrogath che caricarono verso Fei con armi taglienti e corazze robuste.

Tuttavia il sovrano era ancora più frenetico di loro.

“Turbine!! Chop! Chop! Chop!!!!”

Mentre il sovrano ruggiva, la sua voce sovrastò le grida dei demoni. La tempesta di lame argentate coprì l’intero palazzo e i demoni morirono nel loro stesso sangue di vario colore dal forte effetto corrosivo che aveva formato una pozza sul pavimento.

Alla fine la velocità d’evocazione di Baal non riuscì a tenere il passo con Fei.

Il sovrano sentì chiaramente una marea di punti esperienza fluire nel suo corpo mentre sentiva un’energia calda. Normalmente questi punti esperienza avrebbero fatto salire di livello il suo personaggio, ma stavolta non successe.

Alla fine, Baal scomparì dopo un’ora e smise di evocare demoni.

Dopo che Fei uccise tutti i demoni attorno, salì sul trono che sembrava un altare e poi entrò senza esitare nel portale che assomigliava ad una cascata di sangue.

Passarono un po’ di secondi e Fei aprì gli occhi.

La stanza della Pietra del Mondo era cambiata, sembrava molto più piccola e cupa.

Le mura attorno sembravano antiche ed erano ricoperte di polvere, facendole sembrare consumate. Molto del soffitto era già caduto sul pavimento fatto da antiche placche di pietra e anche la maggior parte delle mattonelle erano crepate. Questo posto sembrava una tomba sul punto di collassare da un momento all’altro.

Forse per via del potere corrosivo dell’inferno, questo posto era molto cupo. La visibilità di Fei era di gran lunga ridotta grazie alla densa foschia di sangue velenosa nell’aria.

Questo era il luogo dove si sarebbe tenuta la battaglia finale.

Il Baal apparso nel Trono della Distruzione era solo un’immagine a specchio e quello vero si nascondeva qui.

“Ahahahah! Stupido umano! Il tuo viaggio finisce qui! Dammi le tue ossa, la tua carne e la tua anima deliziose! Sento qualcosa di buono! Lascia che beva il tuo sangue e ti farò diventare uno dei miei soldati! Potresti vivere in eterno, ahahah!”

Il vero Baal apparì mentre rideva come un pazzo.

“In eterno tua madre! Dammi la tua vita e la Pietra del Mondo! Ne ha bisogno papino per salvare le sue donne! Ah! Turbine!!”

Fei balzò mentre tracannava una bottiglia di pozione del Mana.

Boom! Un tornado d’argento fatto d’energia di spada colpì Baal e portò via il 5% dei suoi punti vita.

Fei si sentì molto più fiducioso vedendo questo.

La battaglia feroce iniziò.

Tuttavia la realtà fu più crudele di quanto immaginava Fei. Baal aveva un’intelligenza che i boss ordinari nel mondo di Diablo non avevano, e poteva lanciare incantesimi sia del fuoco che del ghiaccio. I suoi incantesimi erano tutti ad ampio raggio e Fei aveva difficoltà a schivarli. Una volta che fosse stato colpito, i suoi movimenti sarebbero rallentati e sarebbe stato colpito ancora di più. Quando Fei infliggeva troppi danni a Baal, il boss usava teletrasporto per poi guarire lentamente mentre schivava gli attacchi.

Dopo mezz’ora, alla fine Fei vinse questo combattimento contro il demone più potente del mondo di Diablo in modalità normale.

Boom! L’enorme corpo di Baal cadde a terra e ululava mentre sputava sangue.

Quando morì, un fulmine roseo fuoriuscì dal suo corpo e accese l’intera sala. Poi il terreno cominciò a tremare mentre il palazzo iniziava a collassare. Cadevano anche enormi pezzi di tegole, sembrava che fosse giunta l’apocalisse.

C’era ogni tipo di luce attorno al cadavere di Baal; blu, arancione, verde…

C’erano anche quasi almeno 10.000 monete d’oro attorno.

Fei andò dritto verso il corridoio a T di fronte a sé senza nemmeno guardare le ricompense di Baal.

Questo corridoio era la struttura più misteriosa nel mondo di Diablo. Era costruita nel vuoto; entrambi i lati del corridoio e il fondo erano un abisso. Sembrava che questa struttura si trovasse in uno spazio infinito. C’erano molte statue antiche ai lati del corridoio ed erano connesse da catene di ferro arrugginite e macchiate di sangue.

Fei arrivò alla fine del corridoio a forma di T.

Su un rozzo tavolo di pietra, il sovrano trovò la Pietra del Mondo.

Secondo la descrizione della sacerdotessa Akara, la Pietra del Mondo pura sarebbe dovuta essere color cielo scuro, proprio come il cielo, e brillava come un cristallo. Aveva anche una forma ovale lunga circa dieci centimetri e dal diametro di quattro centimetri.

Questa Pietra del Mondo però ovviamente era contaminata!

La sua forma non era cambiata, ma adesso era di colore rosso. Emanava un’aura malvagia e gelida! Solo dandole un’occhiata, si ritrovò ad avere ogni genere di pensiero negativo e distruttivo; aveva la sensazione che stesse per diventare un demone.

Fei sospirò con delusione.

Tuttavia la ripose comunque nella sua borsa; sperava che Akara potesse purificarla.

In quel momento, un’increspatura misteriosa apparì di fronte a lui e comparì un portale.

L’arcangelo Tyrael uscì dal portale.

“Ottimo lavoro! Finalmente Baal è stato ucciso! Onorabile eroe Fei, hai dimostrato il tuo coraggio e il tuo potere, e hai ucciso la fonte delle malvagità di questo mondo. Tuttavia la Pietra del Mondo è stata contaminata! Dev’essere distrutta! Eroe! Per la pace eterna e la purezza del mondo, devi distruggerla!” Disse Tyrael.

Questo arcangelo indossava un’armatura sacra e le sue fiamme d’energia simili a tentacoli emanavano un potere maestoso.

Sotto il suo sguardo, Fei si sentiva sotto il giudizio degli dei! Aveva anche la sensazione che l’arcangelo stesse aspettando la sua risposta e che l’avrebbe ucciso se avesse rifiutato.

Tuttavia il sovrano arricciò le labbra e non fece nulla.

Ad essere sincero, non gli piacevano gli angeli dopo che aveva saputo la storia che c’era dietro. Questa guerra tra il cielo e l’inferno era come un gioco per gli dei e i diavoli. Tutto il dolore che gli umani soffrivano erano un condimento.

Il cielo e l’inferno non rappresentavano la giustizia, gli dei e i diavoli erano potenti, ma crudeli ed egoisti.

Fei si girò e guardò a sua volta Tyrael.

“Uh? Un oggetto verde?” Fei si avvicinò al cadavere del boss finale e vide un oggetto che brillava con luce verde. Dopo che usò una Pergamena dell’Identificazione, vide un’armatura pesante che sembrava perfetta sotto ogni aspetto.

“Questa è… la gabbia dell’anima del re immortale?” La voce di Fei stava perfino tremando..



