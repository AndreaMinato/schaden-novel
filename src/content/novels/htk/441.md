---
title: Capitolo 441 - Misteriosa Stanza di Pietra
pubDate: 2024-05-28T17:41:47.937Z
tags:
    - htk
---

Fei non si aspettava che sarebbe riuscito ad ottenere un oggetto divino come la Gabbia dell’Anima del Re Immortale - Sacra Armatura! Era uno dei set eccezionali chiamato Re Immortale! Era una fortuna poter ottenere questo pezzo!

Nel mondo di Diablo, tutte e sette le professioni avevano i loro completi verdi di massimo livello.

Il miglior oggetto che il barbaro poteva ottenere era questo Re Immortale che si diceva essere il completo usato da Bul-Kathos, il padre dei barbari, che era anche conosciuto come Re Immortale quando era vivo.

C’erano sei componenti, un elmo, un martello, un’armatura, una cintura, un paio di guanti e di stivali. Il bonus che offrivano tutti questi equipaggiamenti insieme era folle e molti giocatori nella vita precedente di Fei sognavano di completare questa serie.

Ciò che Fei aveva ottenuto adesso era l’armatura. Il suo stile era davvero fico ed era indescrivibilmente appariscente! Quest’armatura includeva placche al petto, guardie per le spalle, per le braccia e per i gomiti, una protezione per la vita e per le gambe. In totale, copriva il 60% del suo corpo.

Inoltre lo stile dell’armatura era impareggiabile. Non era restrittiva da portare come tutte le altre armature.

Era un’armatura pesante che solo gli dei potevano creare!


Fei era così entusiasta che stava fremendo incontrollabilmente. Senza esitare, lanciò via l’armatura che stava indossando che gli era costata 100.000 monete d’oro e indossò la Gabbia dell’anima del Re Immortale.

All’istante sentì un potere senza precedenti.

Luce, conforto, potere, sicurezza, bellezza…

A Fei vennero in mente tutte queste parole; anche se era un’armatura pesante, sembrava leggera quasi come una piuma. Aveva la sensazione di indossare un abito di seta. Al momento, quasi tutto sotto il suo collo era protetto da questa armatura divina. Come se fosse magica e avesse una mente propria, cominciò a modificarsi per adattarsi alla perfezione al suo corpo.

Il sovrano in quel momento sembrava un dio della guerra armato fino ai denti. La sua presenza selvaggia impareggiabile creò numerose onde soniche e in qualche modo assomigliava a Bul-Kathos in persona.

Dopo averla indossata, Fei poté vedere le proprietà di questa armatura perfetta.

“Difesa: 999, durabilità: 100, forza richiesta: 290, livello richiesto: 78, 50% di possibilità di lanciare un Incanto del Fuoco quando viene colpita, +50% di resistenza al veleno, +600 di difesa, +2 alle tecniche di combattimento (barbaro)...”

Se Fei avesse indossato questa armatura divina durante il combattimento con l’uomo vestito di rosso, non sarebbe rimasto così ferito.

“Che peccato che ho solo un pezzo. Se potessi ottenere tutti e cinque le parti, eheh…” Fei ridacchiò come uno sciocco. Sapeva che poteva solo sognarselo perché questo obiettivo era stato quasi impossibile da ottenere nella sua vita precedente.

Dopo aver indossato l’armatura divina, le sue capacità combattive erano aumentate molto e iniziò a recuperare le altre ricompense.

A parte questo oggetto verde, c’erano anche due oggetti di livello 6. Uno era un paio di stivali pesanti che si chiamavano Ira del Gigante - Stivali della Tempesta, che avevano le seguenti proprietà: +50% velocità di movimento e 25% di possibilità di lanciare l’incantesimo di quinto livello, stelle di ghiaccio, quando venivano colpiti. L’altro era un arpione dorato che si chiamava Furia del Titano con 99 di danni.

Inoltre trovò anche un oggetto di livello 8 che si chiamava i Palmi di Recker. Tuttavia non gli piaceva usare gli arpioni, così non gli sarebbe stato utile. Lo ripose nella borsa con l’intenzione di venderlo all’NPC in città.

Dopodiché usò il Portale Cittadino e tornò ad Harrogath.

“Umano, devi distruggere la Pietra del Mondo contaminata! Altrimenti il mondo sarà distrutto! Sarai tentato dalle forze mentali e ti trasformerai in un demone, e non uscirai mai più…”

Prima che Fei entrasse nel portale, i ruggiti dell’arcangelo Tyrael stavano ancora risuonando nella stanza della Pietra del Mondo che stava collassando. In qualche modo, Fei sentì un lieve tono arrabbiato nella sua voce, come se questo monotono NPC all’improvviso stesse mostrando un po’ d’emozione.

“Forse ho solo sentito male.”

Dopo che Fei entrò ad Harrogath, vendette tutta la roba di cui non aveva bisogno all’NPC Anya. Poi, senza esitare, tornò al Campo delle Ranger ed entrò nella misteriosa stanza di pietra nel vuoto usando il portale che aveva sistemato lì.

…..

Akara che stava studiando con attenzione qualcosa con Cain, alzò gli occhi e chiese: “Sei più in anticipo di quanto pensassi. Hai già sconfitto Baal?”

“Eh.” Fei annuì mentre tirava fuori la Pietra del Mondo contaminata.

“Sembra che i poeti itineranti di questo mondo abbiano ragione; l’amore è lo stimolo migliore per un guerriero… oh, così questa è la Pietra del Mondo? Cielo! Che splendida gemma! È ancora più splendida di quanto immaginassi. Se non fosse stata contaminata dal potere dell’inferno sarebbe ancora più perfetta!” Akara e Cain interruppero le loro attività e fissarono la Pietra del Mondo rossa con luci negli occhi.

Fei porse loro la pietra.

“Oh! No, no, no… non osiamo toccare questo capolavoro maestoso.” Entrambi arretrarono scuotendo la testa e le mani come se avessero visto un pezzo di ferro bollente. “È troppo pericoloso! Ci trasformeremmo in demoni se la toccassimo. Il solo che può tenerla e stare ancora bene sei tu che hai sconfitto Baal. Sarebbe un problema se gli altri la toccassero.”

“Va bene, ho capito.” Fei la ripose nella sua borsa e chiese nervosamente: “Avete trovato un modo per purificarla?”

“Quasi! Signor Fei, non preoccuparti; c’è abbastanza tempo, per favore aspetta un momento.”

I due scienziati pazzi tornarono a lavoro. Fei li vide studiare la Saggezza del Re Demoniaco; avevano già decodificato e aperto la chiusura delle lanterne di pietra che fluttuavano nell’aria e avevano riportato il libro nel suo posto originale.

In quel momento erano molto presi dalla lettura come se avessero scoperto qualcosa di nuovo proprio all’ultima pagina del libro.

Fei dovette trattenere l’ansia che stava sentendo e aspettare pazientemente.

Questa misteriosa stanza di pietra era stata scoperta nel sotterraneo del quartier generale della lama di Sangue. A parte la Saggezza del Re Demoniaco, c’era anche uno scheletro dorato con un’enorme ascia in mano.

Fei si girò e guardò lo scheletro che era molto più piccolo di quello di un umano ordinario e capì che doveva essere stato una creatura davvero potente da vivo. Era perito molto tempo fa e la sua carne era sparita, ma le sue ossa gli davano ancora una sensazione di pericolo.

Quando lo aveva visto per la prima volta, Fei aveva pensato che fosse un membro d’élite di classe lunar eda vivo, ma adesso era chiaro che si fosse sbagliato.

Si era reso conto di non potersi ancora avvicinare nonostante fosse un barbaro di livello 99. Se si fosse azzardato ad avvicinarsi entro cinque metri dallo scheletro, sarebbe stato fatto a pezzi solo dalla potente pressione.



