---
title: Capitolo 442 - Altare Mitico
pubDate: 2024-05-28T18:41:47.937Z
tags:
    - htk
---

Più Fei diventava potente, più si rendeva conto di quanto era formidabile questo scheletro dorato.

Il tempo passava più lentamente quando una persona si annoiava ad aspettare. Perciò Fei indossò i nuovi Palmi di Recker e cercò di avvicinare le mani entro cinque metri di raggio dai resti. All’istante risuonò un crepitio e la durabilità di questo oggetto di livello otto, che era il grado più elevato nel mondo di Diablo, calare drasticamente; quasi venne distrutto in un istante.

“Troppo pericoloso… è solo lo scheletro di un’entità morta molto tempo fa. Questa sensazione… probabilmente era di gran lunga superiore alla classe lunare… Perfino i signori di classe solare non possono competere…”

Il sovrano era scioccato.

Con il passare del tempo, Fei era diventato più potente e la sua comprensione di questo continente e la struttura del suo potere era più chiara. Di conseguenza, poteva percepire chiaramente il livello del potere di questo scheletro. In effetti poteva capire che quell’ascia dorata nelle sue mani era un oggetto divino e desiderava proprio ottenerlo.

Senza dubbio, sapeva che avrebbe potuto uccidere facilmente quell’uomo vestito di rosso se avesse avuto un’arma del genere oggi.

Tuttavia, la sensazione che emanava questo scheletro era troppo pericolosa ed era impossibile per lui ottenere quest’ascia.

Poteva solo rimanere fermo con le mani in mano e guardarla brillare.

<em>’Quando diventerò abbastanza potente, tornerò a prenderla!’</em>

Pensò il sovrano e divenne ancora più curioso riguardo alle origini di questo scheletro. “Come ha fatto un’entità così potente a morire in questa piccola stanza misteriosa? Sembra che qualcuno l’abbia ferita gravemente! Quanto sarà stato terrificante il suo nemico?”

“Oh cielo! È finita! Ahah! Finalmente! …Signor Fei, vieni a dare un’occhiata!” Gridarono Akara e Cain mentre scuotevano le braccia come pazzi; sembrava che avessero scoperto un nuovo continente.

Esultarono: “Abbiamo trovato un modo!”


“Questo…” Fei accorse con entusiasmo.

Sembrava che i due scienziati pazzi avessero attivato una formazione magica nascosta nella Saggezza del Re Demoniaco. Un’ondata di luce blu verdastro sfrecciò dall’ultima pagina del libro e proiettò un’immagine nell’aria. Era l’immagine di un’enorme struttura antica che pareva un altare; era alta quasi mille metri. Assomigliava ad un enorme pilastro che svettava nel cielo, non poteva essere stato costruito da esseri umani. C’erano diciotto enormi statue da guerrieri alte più di cento metri attorno, davano una strana sensazione familiare a Fei…

Fei all’improvviso si rese conto del perché.

Si girò, guardò lo scheletro dorato e si rese conto che queste diciotto statue non erano umani, ma la specie a cui apparteneva questo scheletro dorato. A giudicare dalle loro dimensioni; sembrava fossero creature che esistevano solo nelle leggende dette dai poeti itineranti; erano tutti nani!

Questo scheletro dorato era un nano!

Era un potente nano!

Fei cercò di calmarsi e osservò con attenzione l’immagine proiettata dalla Saggezza del Re Demoniaco mentre mostrava la posizione dell’altare e il percorso che avrebbe portato ad esso. Dopotutto era la sola cosa che poteva purificare la Pietra del mondo.

“Signor Fei, da ciò che abbiamo trovato in questo libro, se potremo trovare questo altare mitico, potremmo usare il suo potere per purificare la Pietra del Mondo.” Disse Cain. Anche se questo vecchio stava lavorando troppo ultimamente, era ancora energico. Con i suoi capelli e la sua barba scompigliati, disse: “È magico! Esiste davvero una cosa del genere in questo mondo?”

Fei si accigliò e interruppe: “Un secondo. Potete dirmi dov’è questo altare?”

“Eh… questo… ancora… non lo sappiamo…” Akara e Cain provarono imbarazzo e arrossirono. Diedero questa risposta abbassando le teste.

Fei rimase un po’ senza parole.

Per un momento provò l’impulso di dare loro un calcio nel sedere per averlo fatto entusiasmare così tanto.

Come se avesse percepito l’umore del supremo comandante, Cain si accarezzò velocemente la barba bianca e disse: “Signor Fei, questo è il metodo migliore che abbiamo trovato. Devi sapere che, anche se la Pietra del Mondo è piccola, è il nucleo del mondo di Diablo. Se vogliamo purificarlo, abbiamo bisogno di moltissimo potere divino positivo. Solo questo altare mitico in questa Saggezza del Re Demoniaco soddisfa questi criteri.”

“Sì, da questa immagine possiamo vedere che questo altare mitico è alto almeno mille metri. Una struttura così magnifica dovrebbe essere famosa in questo mondo. Se presterai più attenzione, potrai trovarlo subito. Devono esserci almeno delle note al riguardo…” Akara cercò di spiegare la situazione a Fei.

Il sovrano non disse nulla.

Per quanto ne sapeva, non esisteva una struttura del genere in questo mondo. Per un po’, il sovrano si era interessato molto ad ogni tipo di storie e leggende in questo continente, e aveva letto molti libri al riguardo. Tuttavia non aveva mai sentito parlare di un altare simile.

Sarebbe stato impossibile trovarlo, era come cercare un ago in un pagliaio. Forse non l’avrebbe mai trovato in tutta la sua vita, figuriamoci in tre mesi.

Tuttavia Fei sapeva che doveva mantenere la calma. Guardò l’immagine nell’aria con attenzione; era più concentrato degli storici che cercavano di capire se si trovavano di fronte ad un artefatto falso. Questa immagine di fronte a lui era il solo indizio che aveva e doveva studiarlo come se dovesse farci un esame sopra.

Dopo averlo esaminato di nuovo per tre minuti, trovò un indizio vitale.

“Questa… è una creatura simile ad una sirena?”

Fei sussultò mentre tremava con entusiasmo.

Il re aveva notato delle piccole creature nere che nuotavano attorno a questo grande altare. Erano così veloci da lasciare solo deboli immagini residue nere. Non le aveva viste all’inizio, ma dopo che si era concentrato sull’immagine, si era reso conto che c’erano delle piccole sirene che passavano lì vicino, rapide come fulmini.

Ripensò all’istante all’oceano sotterraneo sotto la città delle Due Bandiere. C’era una marea di strutture sul fondale…

<em>’Che questo magnifico altare mistico sia nell’oceano sotterraneo?’</em>

Più ci pensava, più diventava realistico.

L’oceano sotterraneo era vasto e illimitato. Era molto misterioso e nessuno lo conosceva, non c’erano molte note sulle sirene. Fei aveva trovato solo un loro disegno nella tenuta del sindaco. Era chiaro che le strutture nel mare dovevano appartenere ad un regno mistico inesplorato. Questo altare alto più di 1.000 metri poteva trovarsi lì.

“Devo assolutamente esplorare l’oceano sotterraneo, è l’unico indizio che ho.”

Dopo aver fatto questa decisione, Fei memorizzò l’immagine proiettata nell’ultima pagina della Saggezza del Re Demoniaco. Poi troncò la connessione di energia al libro e l’immagine scomparì. Senza l’energia, la Saggezza del Re Demoniaca smise di brillare e tornò al suo aspetto ordinario. Senza i bagliori, questo libro sembrava logoro. Se fosse stato gettato per strada, nessuno si sarebbe disturbato a raccoglierlo.

“Potete tenere questo libro e continuare a studiarlo.”

Disse Fei ad Akara e a Cain sospirando visto che lo stavano guardando come cuccioli in attesa del cibo. Non aveva intenzione di tenere con sé questo libro. Sapeva che conteneva fin troppe informazioni preziose e sarebbe stato uno spreco nelle sue mani. Solo scienziati pazzi come Akara e Cain potevano davvero utilizzare questo tomo e scoprire il suo vero valore.

“Eheh, ottimo! Grazie supremo comandante!” Cain era contento di aver riottenuto la Saggezza del Re Demoniaco e tirò un sospiro di sollievo. All’improvviso, come se avesse pensato a qualcosa, tirò fuori quattro pergamene dalla lieve luce viola e le passò a Fei; sembrava che stesse cercando di fare un grande dono.



