---
title: Capitolo 445 - Moltissimi maestri
pubDate: 2024-05-28T21:41:47.937Z
tags:
    - htk
---

“Sì… sua altezza, le provviste… i soldati di Zenit hanno assalito le truppe che stavano proteggendo le scorte di cibo a venticinque chilometri da qui… Il generale Dene a capo delle truppe è stato ucciso e la maggior parte dei cento carri di provviste è stata bruciata…” Riferì il ricognitore con voce tremante; era pieno di ferite.

“Cosa? Come?” Fairenton sbiancò per lo shock.

Le provviste dei suoi soldati erano state già bruciate dal sovrano Alexander una volta e il resto sarebbe potuto durare per un giorno. Le scorte di cibo che stavano per arrivare erano tesori salvavita, e i percorsi logistici erano segretissimi nelle truppe militari.

<em>’Solo pochi sanno di quelle vie… come l’ha saputo Zenit? Come ha preparato questo assalto?’</em> Pensò con disperazione Fairenton.

“Me**a! Dev’essere Alexander! Dev’essere lui…” Fairenton ebbe la sensazione che il suo cuore si stesse gelando. Senza abbastanza cibo, questi 60.000 soldati sarebbero morti nel deserto se non fosse accaduto un miracolo.

In quel momento, altri ricognitori si precipitarono verso di lui; erano ancora più veloci del messaggero di fronte a Fairenton. Non appena arrivarono, balzarono giù dalle loro cavalcature e piansero: “Sua altezza!! I soldati di Zenit hanno fatto un agguato ai dodicimila cavalieri della Tigre della Sabbia e sono stati distrutti! Il generale Kendo è morto insieme a più di 7.000 cavalieri e il generale Erdous sta tornando con il resto degli uomini…”

“Ah…” Fairenton gridò e svenne sul posto…

…..

“Maledizione! Perché è così? Sono solo a 500 metri di distanza dal fondo, eppure non ho potuto raggiungere questi edifici… la pressione qui è folle…”

Nel profondo dell’oceano, Fei fissò le strutture magnifiche in fondo all’oceano e sospirò. Più si avvicinava al fondo, più forte diventava la pressione. Tuttavia l’aumento di pressione superava ogni spiegazione fisica, come se ci fosse un potere invisibile che respingeva ogni entità esterna. Anche se Fei stava indossando un po’ di oggetti del mondo di Diablo, poteva solo arrivare a questo punto. Era impossibile avanzare anche solo di un centimetro in più.

Adesso Fei poteva “vedere” chiaramente le creature simili a sirene che nuotavano rapidamente a 200 metri di distanza sotto usando la sua energia. Ce n’erano tantissime e ognuna di emanava un’aura potente; Fei aveva la sensazione che l’ondata di energia attorno a loro potesse sconfiggere un guerriero ad otto stelle. Tuttavia, sembrava che queste creature fossero state imprigionate in un’area specifica da una forza misteriosa visto che non potevano allontanarsi entro trecento metri dal fondo dell’oceano, altrimenti, se avessero caricato tutte contro Fei, lo avrebbero ucciso.

Al momento Fei poteva sondare le strutture sul fondale. Ciò che lo entusiasmò era che lo stile degli edifici era quasi identico a quello dell’altare mitico della Saggezza del Re Demoniaco.

“Sembra che sia troppo debole… probabilmente potrei entrare se avessi completato tutte le missioni del Campo delle Ranger in modalità Incubo.”

Dopo diversi tentativi falliti, Fei decise di tornare nella città delle Due Bandiere e aumentare la sua forza.

Quando nuotò per circa 1.500 metri, una potente energia da guerriero apparì all’improvviso da lontano e si diffuse attorno; aveva la sensazione che un potente guerriero stesse sondando la regione.

“Cosa? Ci sono altre persone qui?” Fei ne fu scioccato.

Pensò all’istante ad alcune delle tecniche delle tecniche nella pergamena viola ed evocò la sua energia spirituale. La sua energia spirituale si fuse con l’acqua e si nascose facilmente dalla persona che stava sondando il fondale.

Fei iniziò a nuotare verso l’alto solo dopo che l’energia scomparì.

“Questa energia da guerriero sembra familiare… aspetta, è l’uomo vestito di rosso! Sa anche lui dei segreti dell’oceano sotterraneo? Me**a! Se arriverà per primo giù…”

Fei si rese conto che la situazione stava andando verso una direzione che non voleva vedere.

Quando si avvicinò ai pozzi, un’altra potente energia sondò l’acqua. Come un’enorme rete per pesci, pareva che anch’essa stesse cercando qualcosa.

Fei impallidì e usò di nuovo la sua tecnica di occultamento.

L’energia spirituale era grandiosa! Anche se queste due persone erano molto più potenti di Fei, non erano riuscite a scoprirlo!

Fei tornò in superficie, ma non di buon umore.

Eccetto per quelle due persone potenti, Fei aveva percepito altre sei potenti energie nell’oceano sotterraneo in soli dieci minuti! C’erano energie da guerriero e da maghi, indicando che c’erano almeno otto potenti membri d’élite di classe lunare nella regione. Stavano tutti cercando qualcosa e pareva che fossero preoccupati da qualcosa.

Usando la misteriosa energia spirituale, Fei poteva percepire questa energia senza venire scoperti. Aveva avuto la sensazione che queste persone si conoscessero bene e che le loro energie si fossero separate dopo essersi scontrate lievemente; non ci fu nessuno scontro all’ultimo sangue come sperava Fei.

Pareva che stessero seguendo un qualche tipo di accordo implicito.

“Cosa sta succedendo?” Fei si accigliò.

Ogni energia rappresentava un potente esperto. A parte quell’uomo vestito di rosso e il mago misterioso nella città, Fei non aveva mai incontrato altri membri d’élite di classe lunare. Tuttavia era sicuro che si stessero nascondendo nella città delle Due Bandiere e stessero aspettando un momento critico per entrare in scena.

<em>’Sembra che stia per succedere qualcosa di importante e dev’essere connesso all’oceano sotterraneo e alle strutture sul fondo.’</em> Pensò Fei.

Tutte queste persone erano potenti! Fei aveva la sensazione che ognuna di loro fosse paragonabile all’uomo vestito di rosso e a quel mago misterioso. Non poteva sconfiggere nessuna di loro e aumentare la sua forza era la massima priorità.

Fei decise di concentrarsi sul barbaro. Dopo che completò l’ultima missione del mondo di Diablo in modalità normale, non era avanzato alla classe lunare; sembrava che gli mancasse qualcosa.

Dopo essere uscito dal pozzo, Fei si diresse verso la tenuta del sindaco per controllare le condizioni di Angela ed Elena.

Fei si riempì di emozioni contrastanti quando vide le due bellezze a letto prive di coscienza; era commosso, preoccupato e arrabbiato allo stesso tempo.

<em>’Dopo che purificherò la Pietra del Mondo e le salverò, gliela farò pagare a quell’uomo vestito di rosso! Lo ripagherò con un dolore cento volte peggiore!’</em> Pensò Fei. Ogni volta che pensava a quella persona, si sarebbe infuriato. Da quando era venuto nel continente Azeroth, Fei aveva ottenuto ogni sorta di vantaggio; nessuno lo aveva fatto perdere così tanto in un giorno. Anche se la rabbia non trapelava dalla sua espressione, stava ribollendo nella sua mente; stava aspettando il momento perfetto per scoppiare.

Dopo essere uscito dalla tenuta del sindaco, marciò verso la torre di guardia nella porta ovest seguito da Torres.

Era già buio e il sole stava per tramontare all’orizzonte.

Dopo l’assedio durante il giorno, la calma e la quiete in città sembravano più preziose. Fortunatamente, i residenti nella città erano abituati a questo intenso stile di vita. C’erano comunque alcuni passanti per strada a chiacchierare. La maggior parte di loro non sapeva della dura battaglia combattuta oggi; sapevano solo che il re Alexander aveva vinto di nuovo e aveva sconfitto gli invasori di Jax nell’assedio.



