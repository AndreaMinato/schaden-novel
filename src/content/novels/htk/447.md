---
title: Capitolo 447 - Bambino Pericoloso
pubDate: 2024-05-28T23:41:47.938Z
tags:
    - htk
---

All’istante il bambino che stava facendo un massaggiando l’uomo di mezz’età si girò e guardò i soldati. I suoi occhi erano completamente neri come se fossero fatti di puro cristallo. Ribry e Shevchenko che erano proprio di fronte si irrigidirono immediatamente. Sudore cominciò a cadere dalla fronte come se il cupo mietitore stesse sogghignando di fronte a loro. Avevano la sensazione che degli aghi stessero pungendo i loro colli e avevano difficoltà a respirare.

Che ragazzo pericoloso!

Una sola sua occhiata fu sufficiente a spaventare e ad immobilizzare più di duecento soldati d’élite, avevano la sensazione di essere sull’orlo della morte.

Soffiò un vento gelido.

“Arthur! Stai di nuovo giocando! Non spaventare questi zii! Ti ha avvertito perché era preoccupato per te.” Disse all’improvviso il mago che si stava godendo il vino.

Sembrava che stesse scherzando, ma le sue parole furono sufficienti.

Il ragazzino distolse lo sguardo e continuò a massaggiare la schiena dell’uomo di mezz’età mentre sorrideva in modo adorabile. A giudicare dalla sua tecnica, sembrava che l’avesse fatto numerose volte in passato.

“Uh…”

Ribry e Shevchenko ebbero la sensazione di essere sopravvissuti ad un disastro.

Anche se immaginavano che questi due fossero degli esperti, non si aspettavano che anche il bambino fosse così pericoloso. Più di duecento soldati di Zenit che non avevano paura nemmeno dei nemici feroci di Jax avevano provato paura guardando questo ragazzino di nome Arthur. Sembrava un diavolo capace di afferrare le loro teste e leggere loro il pensiero. Anche se sembrava ancora carino, non era più adorabile agli occhi di questi soldati.

“Vabbè. Arthur, li hai spaventati! Cambiamo posto e godiamoci la luna nel cielo.”

Il mago di mezz’età pareva deluso dal cambio d’atmosfera. Mise da parte la grossa borraccia e scosse la testa. Dopo aver fatto un cenno di mano, apparì una fiamma nera e i due scomparirono dalla duna di sabbia senza lasciare traccia, nessuno capì dove fossero andati.

Tutti i soldati di Zenit rimasero scioccati; avevano la sensazione di aver avuto un incubo.

“Presto! Muoviamoci! Il sole è già tramontato e il re Alexander sta aspettando il nostro ritorno! Mantenetevi in allerta e sbrigatevi!” Shevchenko scosse la testa e si costrinse a calmarsi mentre ordinava agli uomini di avanzare.

…..

Allo stesso tempo, una squadra della Sacra Chiesa apparì in un santuario crollato nel deserto a circa tre chilometri di distanza dalla città delle Due Bandiere.

La persona a capo del gruppo era un anziano rugoso. Il suo sguardo era velato, la sua faccia era piena delle macchie dell’età e portava un lussuoso abito da combattimento dagli orli rossi. Anche se i suoi capelli erano bianchi, erano ben pettinati e sulla sua testa c’era una corona a cinque punte. Inoltre portava un bastone dorato alto circa due metri che assomigliava ad un’enorme croce.

Questo vecchio barcollava mentre camminava; pareva che stesse per cadere da un secondo all’altro. Tuttavia procedeva al centro della squadra; sedici cavalieri sacri con le corazze d’argento della Sacra Chiesa con una croce rossa sulle placche dei loro petti erano disposti attorno all’anziano mentre stavano cercando di proteggerlo.

Questi cavalieri emanavano tutti un’aura salda e potente; era proprio la pressione creata da un potere sacro di certo livello.

Eccetto per questi sacri cavalieri, c’era una decina di sacerdoti. Circondati da potere sacro, stavano bloccando le tempeste di sabbia nel raggio di dieci metri da loro.

Era ovvio che questa squadra fosse formidabile e che avrebbe potuto annientare decine di migliaia di soldati ordinari.

“La sensazione emanata da quel diavolo è scomparsa…” un giovane sacerdote all’improvviso si accigliò mentre diceva ai suoi compagni accanto a lui: “Non riesco più a sentire l’energia malvagia del mago dei nonmorti Hazel Bank. Sembra che sia scomparso da questo mondo.”

“Quel bastardo astuto! Ci ha fatto girare in tondo nel deserto! Se lo catturiamo, mi assicurerò che venga bruciato vivo sulla croce finché il suo corpo non si ridurrà in cenere!” Maledisse un sacerdote di mezz’età.

“Dobbiamo catturarlo stavolta! Non può scappare da una squadra d’esecuzione!”

“Lo tortureremo e ci assicureremo che la paghi.”

Questi sacerdoti e cavalieri sacri che godevano di una posizione importante non potevano più tollerare che il loro nemico li ingannasse. Anche se erano persone influenti e potenti, venire esposti al calore durante il giorno e al gelo notturno aveva causato loro molti problemi e dolori. Erano pieni di risentimento e non vedevano l’ora di torturare questo mago dei nonmorti Hazel Bank.

“Coff… coff…” Dopo aver sentito le maledizioni e le lamentele, l’anziano con il bastone dorato a croce tossì con forza; sembrava che sarebbe morto una volta che del vento gli avesse soffiato contro. Tuttavia questi deboli colpi di tosse zittirono all’istante i Sacri Cavalieri e i Sacerdoti attorno, che aspettarono rispettosamente che parlasse.

L’anziano si asciugò le labbra usando un fazzoletto bianco dagli orli rossi e disse debolmente: “Il signore ha detto… sotto la luce sacra, nessun male può nascondersi. Siamo tutti servi del signore e abbiamo viaggiato per il continente per diffondere la luce sacra. Dobbiamo fare risvegliare e fare rendere conto delle loro colpe a chi commette malvagità, affinché accettino la loro punizione. Non dovremmo promuovere violenza e odio…”

“Sì, sì… ha ragione signor Pellegrini. Abbiamo frainteso le istruzioni del signore.” Tutti i sacerdoti attorno si inchinarono e si scusarono.

L’anziano annuì e alzò la mano sinistra che stava tremando un po’ incontrollabilmente. All’improvviso apparirono luci argentate nell’aria e una sfera di cristallo bianca come la neve apparì nel suo palmo. In quel momento il corpo debole del vecchio emise un’energia potente, come se fosse diventato un gigante. Mentre la luce argentata brillava, apparirono delle increspature sopra la palla di cristallo. Presto apparì un’immagine che rifletteva due persone, il misterioso mago di mezz’età e il ragazzino di nome Arthur!

“Sono ancora nel deserto. Emmh, a giudicare dal paesaggio e dalla direzione del vento, dovrebbero essere a meno di sei chilometri di distanza dalla città delle Due Bandiere di Zenit. Quel mago e quel drago malvagi sono lì. Non possono scappare dal giudizio divino! Entriamo in città e riposiamo stanotte. La Porta Leggendaria si aprirà tra tre giorni e si stanno radunando numerosi maestri qui. La Sacra Chiesa sta mandando altri esperti qui e sono sicuro che sia il motivo per cui è venuto qui anche il Mago dei Nonmorti Hazel Bank. Non si lascerà sfuggire questa opportunità e possiamo provare ad ucciderlo quando entreremo nel Palazzo Leggendario.”

L’anziano magro dai capelli bianchi fece la sua decisione dopo aver osservato l’immagine nella sfera di cristallo.

“Sì signor Pellegrini.”

Tutti ascoltarono i suoi ordini. Saltarono sulle loro cavalcature e un sacro cavaliere aiutò il vecchio a salire su una vettura magica che stava levitando dal terreno. Dopo aver ricontrollato la rotta da seguire, si diressero verso la città delle Due Bandiere.

…..

Nella torre di guardia nella porta ovest della città delle Due Bandiere.

L’edificio era illuminato e c’erano molte persone che chiacchieravano ed esultavano all’interno.

Meno di trenta minuti fa, Ribry e Shevchenko erano tornati con successo insieme agli altri soldati dopo aver distrutto le scorte di cibo dei nemici. Il capo dei comandanti, il re Alexander, era uscito dalla città per accoglierli ed era stato organizzato un banchetto per celebrare il loro successo.

Dopo aver abbassato le mani e aver fatto segno a tutti di stare in silenzio, Fei sollevò la coppa di vino nelle sue mani mentre si alzava e diceva con un sorriso: “I generali Ribry e Shevchenko si sono inoltrati nelle profondità del territorio di Jax e hanno bruciato più di cento carri di rifornimenti di cibo per i nemici. Hanno abbattuto il morale dei soldati di Jax e meritano molti meriti! Riferirò questo evento al quartier generale militare e alla famiglia reale per fare ricompensare tutti loro! Sono sicuro che la storia dei 302 guerrieri di Zenit che hanno ucciso nemici nel loro territorio verrà ricordata nei libri di storia!”

Risuonarono applausi e la gente esultò.

Dopo una breve pausa, Fei continuò: “Questo primi brindisi è per i 66 soldati coraggiosi che hanno sacrificato la vita per questa operazione! Hanno dimostrato il loro onore usando la vita e hanno protetto centinaia di migliaia di residenti nella città delle Due Bandiere. Sono i nostri esempi e brinderò per loro! Anche se le loro anime potranno tornare nella loro terra natìa, i loro corpi non potranno tornare! Perciò porgiamo loro i nostri rispetti!”

Tutti i soldati che avevano partecipato all’assalto presero le loro coppe di vino con le lacrime agli occhi dopo aver sentito le lodi del capo dei comandanti.



