---
title: 'Capitolo 450 - Potenziamento dell’Abilità: Modalità Incubo'
pubDate: 2024-05-29T02:41:47.938Z
tags:
    - htk
---

Pellegrini era sicuro che il misterioso Prediletto da Dio di fronte a lui non provenisse dal suo santuario, ma doveva comunque dare abbastanza rispetto a Fei in superficie. Se avesse offeso un Prediletto da Dio e avesse irritato l’organizzazione che lo proteggeva, non sarebbe riuscito a resistere nemmeno lui. Nella regione settentrionale della Sacra Chiesa, c’erano più di cento Diaconi rossi, ma c’erano solo quattro Prediletti da Dio.

La presenza misteriosa di Fei lo aveva ingannato e non sapeva da quale santuario provenisse e perché avesse preso il ruolo di un sovrano di un regno affiliato di primo livello.

Anche se sospettava riguardasse l’apertura della Porta Mitica, il vecchio e astuto Pellegrini non fece altre domande; più fosse stato informato, più avrebbe corso pericoli. Dopotutto non voleva diventare l’agnello sacrificale delle battaglie tra santuari.

“C’è una chiesa in città e potete andare lì a riposarvi. Tuttavia…” Fei annuì e si girò verso i cavalieri sacri arroganti: “Hanno macchiato la gloria di dio e hanno ferito i sudditi del signore perché hanno frainteso l’intento del signore. Credo che dovrebbero pagare per la loro crudeltà.”

I cavalieri sacri provarono terrore.

Le punizioni della Sacra Chiesa erano crudeli e dolorose e loro lo sapevano bene. Avrebbero fatto piangere di dolore perfino una statua di metallo. Se questo Prediletto da Dio avesse voluto punirli, sarebbero morti dolorosamente senza poter resistere.

“Sua altezza, non c’è bisogno di arrabbiarsi così tanto. Questi Cavalieri Sacri erano solo troppo stanchi per via della loro missione e hanno perso il controllo per il momento. Il signore ha detto che il perdono è una virtù e dovremmo accettare le scuse di povere anime cadute. Che ne dice di chiedere a questi cavalieri sacri un compenso di 100 monete d’oro ciascuno e di scusarsi sotto gli occhi di dio?” Suggerì Pellegrini sorridendo dopo aver ricevuto l’aiuto di un po’ di sacerdoti. “Sono tutti qui per uccidere il malvagio mago dei nonmorti Hazel Bank.”

<em>’Il mago dei nonmorti Hazel Bank?’</em> Pensò Fei; aveva già sentito questo nome in passato.

Molti libri e storie lo menzionavano. Quest’uomo era descritto come un mostro malvagio ed era uno dei pochi Anziani dell’unione dei maghi nonmorti, il Santuario dei nonmorti, che era sopravvissuto al massacro della Sacra Chiesa. Si dice che quest’uomo fosse molto potente, che fosse un signore di classe solare e che avesse evocato un malvagio drago d’ossa invincibile in battaglia. La combinazione di uomo e drago era estremamente potente e malvagia, e avrebbero seminato morte ovunque andavano.

<em>’Ma non è stato già ucciso da un cavaliere sacro? Perché è qui? E come potrebbero questi trenta sconfiggere una persona del genere? Uccidere Hazel Bank? Quell’uomo potrebbe ucciderli tutti con un dito… O è solo una copertura? E sono qui per qualche altro motivo?’</em> Più ci pensava, più li collegò alla comparsa di altri maestri misteriosi nell’area. Anche se era confuso, non fece altre domande. Invece sogghignò e fece un cenno impaziente con la mano come se avesse accettato a stento il suggerimento di Pellegrini.

Anche se il diacono rosso era irritato dalla scortesia di Fei, il suo atteggiamento gli fece credere che fosse davvero un Prediletto da Dio. Guardò i suoi cavalieri sacri terrorizzato rirare fuori i soldi dalle loro tasche e darli ai soldati feriti con fare rispettoso; dal loro punto di vista, erano appena sopravvissuti ad un disastro. Dopodiché si nascosero dietro la carrozza e non osarono più guardare Fei.

Dopo che Pellegrini sorrise e ringraziò Fei, tornò alla sua vettura. Tuttavia prima guardò Fei con una luce feroce negli occhi. Quel bagliore sparì velocemente e la maggior parte delle persone non lo notò.

Fei guardò in direzione della chiesa con un sorrisetto; era il solo ad aver notato quella luce e quello spirito assassino. Tuttavia, dato che queste persone della Sacra Chiesa erano in città, aveva molti modi per occuparsi di loro. Aveva il suo personaggio da Negromante e l’energia della morte era come criptonite per loro. Anche se questo diacono rosso era più potente del sacerdote Balesi che era con Kaka, la forza di Fei ultimamente era aumentata drasticamente.

“Signore, grazie per averci salvato!”

Dopo che la squadra d’esecuzione della Sacra Chiesa scomparì in lontananza, i soldati attorno alla porta occidentale si inginocchiarono ed espressero la loro gratitudine. Era stato estremamente pericoloso per loro; non era stato diverso dal camminare vicino ad un cupo mietitore. Ai membri della Sacra Chiesa non importava delle vite degli altri e avrebbero potuto uccidere questi soldati senza motivo.

Non era esagerato dire che Fei avesse salvato le loro vite.

In quel momento stavano guardando Fei come se fosse un dio.

<em>’Il comandante della legione ha rimproverato dei sacerdoti di alto livello e membri della Sacra Chiesa per noi? E quelle persone avevano paura di lui?’</em> Pensarono questi soldati mentre lo guardavano con venerazione.

Perfino Shevchenko, un guerriero a sei stelle, poteva trattenersi a stento.

Quando aveva perso contro Fei durante la competizione a San Petersburg, aveva già iniziato a provare rispetto nei confronti di Fei. Poi era rimasto conquistato dopo averlo visto combattere contro un membro d’élite di Eindhoven, Costakarta, sulla montagna del Grande Guerriero. Così aveva rifiutato i tentativi di reclutamento da ogni altra potente organizzazione e si era unito alla legione Zanna di Lupo. Ultimamente era stato scioccato più e più volte da Fei. Quando pensava di aver visto ogni suo asso nella manica, si sarebbe reso conto di quanto si sbagliava. Ciò che era appena successo seguiva questa regola e l’immagine che aveva del re cambiò di nuovo completamente.

Sentiva di poterlo capire sempre meno.

<em>’Il caos si sta avvicinando… L’Impero riuscirà a sopravvivere? Molti stanno cercando nuove direzioni ed è il momento di scegliere anche per me… sovrano Alexander, puoi perfino dare ordini alla Sacra Chiesa… Sei l’uomo che merita la mia completa lealtà?’</em> Pensò Shevchenko mentre stringeva i pugni.

Anche se aveva due personalità e a volte era ingenuo, non significava che fosse stupido. In effetti, dato che non parlava molto e aveva ottime capacità di osservazione, avrebbe fatto decisioni sagge.

“Monitorate la chiesa e fatemi rapporto quando si spostano. Voglio vedere se sono davvero qui per uccidere Hazel Bank o hanno secondi fini.” Fei sogghignò mentre saliva per le mura difensive.

“Come desidera sua maestà.” Rispose rispettosamente Shevchenko.

“Uh?” Fei si rese conto del cambio di atteggiamento di Shevchenko. Si girò, osservò con attenzione quest’uomo brillante e forte, e sorrise: “Va bene,” annuì.

…..

Dopo aver organizzato la difesa, tornò alla tenuta del sindaco per controllare le condizioni di Angela ed Elena. Dopo aver dato loro da mangiare del porridge curativo e aver passato un po’ di tempo con loro, chiacchierò con Emma per un po’ e si assicurò che la zona fosse sicura.

Quando tornò alla torre di guardia della porte ovest, era già passata metà della notte.

I festeggiamenti erano finiti e la maggior parte dei soldati avevano mostrato disciplina e non si erano ubriacati. Quando Fei tornò, erano tutti andati via, alcuni a riposare, altri avevano raccolto le armi ed erano andati a pattugliare. L’influenza e il carisma di Fei erano stati dimostrati completamente in questa situazione. Dato che lui, il comandante della legione, si sarebbe unito alla squadra di sorveglianza, i soldati ordinari sarebbero stati più motivati.

Pierce, Drogba, Huerk e Kanort adesso erano di guardia alla tenuta del sindaco e c’era solo Torres con Fei.

Dopo aver calcolato l’ora ed essersi assicurato che il limite di tempo si fosse resettato, Fei entrò nella torre di guardia e attraversò il portale per entrare nel mondo di Diablo.

<em>Buzz!</em>

Dopo un ronzio, la visuale di Fei si offuscò.

Fu sorpreso di non entrare direttamente nel mondo di Diablo. Si trovava nello spazio con la proiezione dei sette personaggi attorno a lui. Questi personaggi avevano aure diverse e indossavano gli oggetti corrispondenti nel gioco.

Il barbaro che brandiva i Figli di Bul Kathos e portava la Gabbia dell’Anima del Re Immortale sembrava il più tirannico.

<em>’Come previsto… dopo che ho fatto tutte queste missioni da barbaro, è cambiato qualcosa…’</em> Pensò Fei e decise di entrare nel mondo di Diablo come barbaro.

Non entrò direttamente stavolta, una fiamma apparì di fronte ai suoi occhi.

“Modalità normale.”

“Modalità Incubo.”
