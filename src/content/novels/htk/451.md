---
title: Capitolo 451 - Rivoluzione dell’Esistenza
pubDate: 2024-05-29T03:41:47.939Z
tags:
    - htk
---

Fei strinse i pugni pensando con entusiasmo: <em>’Sembra che finalmente possa entrare nella modalità Incubo! Così la mia ipotesi era corretta! Dopo ci dovrebbe essere la modalità inferno, vero?’</em>

Mentre ci pensava, scelse senza esitare la modalità Incubo.

<em>Buzz…</em>

Lo spazio attorno cambiò ed ebbe la sensazione di viaggiare attraverso un portale spazio-temporale. Rispetto alla prima volta in cui era entrato nel mondo di Diablo, fu un processo molto più lungo e intenso. Ebbe la sensazione che fossero passati secoli e alla fine si ritrovò nel Campo delle Ranger.

Il cielo era cupo e Fei era apparso di fronte ad un falò. A circa venti metri di distanza, c’era il familiare inventario personale. Sembrava tutto così familiare!

Secondo la sua esperienza di gioco nella sua vita precedente, l’unica variabile che sarebbe cambiata nella modalità Incubo sarebbe stata la forza dei demoni e dei mostri. La trama, le missioni e le mappe sarebbero rimasti uguali.

Al suo attuale livello, Fei poteva uccidere il boss finale Baal facilmente finché avesse temporeggiato. Tuttavia, sarebbe stato diverso nella modalità Incubo. La forza dei mostri e dei demoni era aumentata di diverse volte, e perfino uno Sciamano Caduto fuori dal Campo delle Ranger era una minaccia per lui. Se fosse stato attaccato da diversi mostri in una sola volta, non avrebbe potuto fare altro che scappare! Se fosse stato circondato, sarebbe morto sicuramente.

Naturalmente però questi mostri potenti avrebbero dato più punti esperienza una volta uccisi. Inoltre avrebbero lasciato molte più monete d’oro e oggetti migliori. Per Fei che aveva bisogno di aumentare rapidamente la sua forza, la modalità Incubo era come un lago d’acqua fresca per una persona che stava morendo di sete nel deserto.

L’unica cosa di cui non era sicuro era l’identità degli NPC.

<em>’Sarebbero stati intelligenti? Incontrerei un’altra Elena nel Campo delle Ranger? O un’altra Akara o Cain… Apparirebbero gli NPC della modalità normale o NPC nuovi…?’</em>

In realtà Fei non voleva incontrare gli stessi NPC di nuovo, tutti i personaggi nel Campo delle ranger erano unici. Proprio come nel mondo reale, non importava quanto fosse debole e insignificante una persona, era unica e non doveva essere clonata.

I membri del campo delle Ranger nella modalità normale superavano i limiti degli NPC. L’avida e severa sacerdotessa Akara, l’osceno, timido e sapiente vecchio Cain, la fredda, leale capogruppo Kashya, l’appassionata, diligente e procace Charsi, e la splendida e valorosa Elena, la valchiria… Per Fei, questi NPC erano persone reali, non li aveva mai trattati come NPC controllati da un codice.

Fei sperava che gli amici che si era fatto nel mondo di Diablo fossero creature viventi e non NPC che potevano essere facilmente copiati e clonati.

Mentre ci stava pensando, Fei sentì una voce familiare.

"Saluti straniero. Non sono sorpreso di vedere qui un membro della tua razza: molti avventurieri si sono recati in questo luogo, in questi tempi difficili. Senza dubbio hai saputo della tragedia che si è abbattuta su Tristram: alcuni dicono che Diablo, il Signore del Terrore, cammini ancora sulla terra..."

Quest’uomo che indossava un abito blu dallo stile arabo era il padrone della carovana, Warriv.

Fei lo guardò nervosamente mentre cercava di capire se aveva la stessa intelligenza dello Warriv in modalità normale.

Dopo un po’ Fei tirò un sospiro di sollievo.

Non era come il vero Warriv.

Non aveva la stessa intelligenza, in effetti a parte lui, gli NPC delle altre mappe nella modalità mancavano di vitalità e si limitavano a fare andare avanti la trama.

“Ottimo! Questo significa che non incontrerò un’altra Elena.” Fei si rilassò dopo essere giunto a questa conclusione. Tuttavia, per essere sicuri, camminò per il Campo delle Ranger e controllò ogni NPC. Alla fine se ne accertò, gli NPC erano tutti monotoni e senza vita come quelli del gioco normale. Mentre esplorava l’accampamento, ricevette la prima missione in modalità Incubo da una nuova Akara monotona, che era l’Abisso del Male.

Il cielo in questo mondo era particolarmente cupo ed era corrotto dal potere del male ancora di più in confronto alla modalità normale.

Non appena uscì dal campo, un’energia intensa e malvagia si precipitò su di lui.

Fei incontrò velocemente il primo mostro nella modalità Incubo, un mostro di Spine.

In confronto a quello della modalità normale, era il doppio più grosso, sembrava un vitello. Ciò che scioccò di più Fei fu che aveva la stessa forza di un guerriero a nove stelle al picco del suo livello. Era cento volte più formidabile rispetto alla sua controparte nella modalità facile!

<em>Tink!</em>

Fei lo colpì con un fendente e il mostro di Spine morì all’istante.

In quel momento poteva eliminare facilmente guerrieri a nove stelle.

Un secondo dopo, accadde qualcosa di magnifico. Una goccia di liquido dorato fluì dal corpo del mostro e sfrecciò velocemente verso Fei.

“Questo…” Una corrente calda prese a scorrere nel suo corpo, dandogli una sensazione confortevole.

Era molto diverso in confronto alla modalità normale, in cui sarebbe apparsa una vaga foschia invece, e la sensazione confortevole sarebbe capitata solo quando saliva di livello.

Fei ci rifletté sopra mentre iniziava ad uccidere mostri per salire di livello.

Presto incontrò altri due tipi di mostri: lo Sciamano caduto e lo Zombie. In confronto alle loro controparti in modalità normale, erano cento volti più forti sia in termini d'attacco che di difesa. Anche se Fei era molto cauto, rimase ferito e dovette usare diverse Pozioni della Giovinezza Completa.

Quando fu sul punto di arrivare all’Abisso del Male, aveva già ucciso circa cinquanta mostri e cinquanta gocce dorate erano entrate nel suo corpo.

Alla cinquantesima goccia, accadde qualcosa di magico.

Come se il tempo si fosse fermato, un raggio dorato cadde dal cielo e avvolse completamente Fei. Come un catalizzatore unico, ci fu un cambiamento fondamentale nel corpo di Fei, ogni sua cellula stava collassando ed esplodendo. Dopo che tutto tornò al suo stato originale, l’energia sfrecciò attorno e formò numerose nuove cellule.

In quel momento, due nuvole di nebbia dorata fuoriuscirono dal suo corpo e lo avvolsero completamente.

Le cinquanta gocce dorate si erano combinate a queste due nuvole. Insieme, percorsero ogni singolo canale di energia di Fei e continuarono a riformare e a fare crescere le sue ossa e la sua carne. Come granelli di sabbia sulla spiaggia che venivano spazzati via dalle onde dell’oceano, le cellule di Fei sarebbero cambiate ad ogni flusso d’energia.

Fei percepiva chiaramente come stava diventando sempre più potente ad ogni secondo che passava.

Era un cambiamento qualitativo.

Era una totale rivoluzione.

Dopo che l’energia dorata lo percorse per la 99esima volta, un’energia senza precedenti apparì nelle profondità della sua anima.



