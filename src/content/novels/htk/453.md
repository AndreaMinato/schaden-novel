---
title: Capitolo 453 - Fenomeno
pubDate: 2024-05-29T05:41:47.939Z
tags:
    - htk
---

Dopo quattro ore, Fei aveva già completato le prime cinque missioni nel Campo delle Ranger nella modalità Incubo e il suo barbaro adesso era al livello 16.

Aveva già 110 punti in Forza e le sue capacità offensive erano almeno sei volte più potenti di quando era al livello 99 in modalità normale.

Ora il suo barbaro finalmente aveva raggiunto lo stadio lunare, la sua forza era pari ad un guerriero di sesto livello della Luna Nuova inferiore.

Dopo essersi ricordato che il tempo di gioco stava per scadere, Fei smise di uccidere mostri nel Monastero dell’Altopiano Tamoe prima di affrontare il boss Andariel nella prima mappa. Invece aprì un portale e tornò nel mondo reale.

…..

Il momento prima dell’alba di solito era quello più buio e Torres stava aspettando Fei nella sala principale della torre di guardia occidentale.

Di solito questo assistente fidato avrebbe coltivato durante questo periodo di tempo. Dopo che il suo corpo era stato trasformato dalla pozione Hulk, aveva una grandissima quantità di vitalità proprio come gli altri guerrieri di Chambord. Poteva coltivare per tutta la notte ed essere ancora pieno d’energia il giorno dopo anche senza aver dormire.

Tuttavia Torres non aveva potuto concentrarsi stasera.

Ciò che era accaduto oggi era davvero deprimente per tutti i soldati e i comandanti di Zenit. Specialmente dato che la futura regina di Chambord era rimasta ferita ed era svenuta, i combattenti di Chambord si erano sentiti impotenti e si vergognavano.

Questo valeva anche per Torres.

Aveva accompagnato il re da un po’ di tempo e capiva la sua personalità; sapeva quanta rabbia stava reprimendo.

Torres si batté la testa e pensò con rabbia: “Maledizione! Cosa posso fare per aiutare sua maestà in questo momento?” Sapeva di essere troppo debole per aiutarlo, ma era ansioso e non riusciva a concentrarsi.

Era buio di notte e le luci della città decoravano questa oscurità.

Eccetto per il rumore del vento che soffiava via la sabbia, era tutto silenzioso.

Dopo un po’ Torres sospirò e provò impotenza. Mentre stava per cercare di concentrarsi di nuovo, all’improvviso sentì qualcosa e si girò scioccato verso la stanza sul retro.

Si stava irradiando un’energia potente da lì.

Era così intensa che Torres ebbe l’impulso di inginocchiarsi e venerarla. Spalancò gli occhi e mormorò: “Così potente! È familiare eppure strano… sembra sua maestà, ma è diverso… chi è? Cosa sta succedendo?”

Si alzò e si diresse verso la stanza sul retro per controllare.

C’era solo il sovrano nella stanza posteriore, ma era un’aura diversa dalla sua.

Torres non riuscì ad entrare; le onde d’energia argentata che permeavano la stanza erano come un tornado e lui, un guerriero a sei stelle, non poteva nemmeno resistere e avanzare.

La sensazione selvaggia e potente si irradiò dalla torre di guardia occidentale.

Un momento dopo apparì un altro fenomeno.

Come in risposta ai cambiamenti nella stanza, un’enorme nuvola a forma di vortice apparì sopra la torre di guardia e roteò rapidamente.

Sembrava che un paio di mani divine si stessero muovendo ed era un fenomeno mozzafiato.

Poi ondate di luce argentata sfrecciarono dalla torre di guardia e accesero il cielo buio.

Mentre la gente si inquietava, accadde un altro cambiamento improvviso. Uno spesso raggio argenteo, così brillante da essere accecante, partì dal soffitto della torre di guardia e sfrecciò tara le nuvole. Quando il raggio incontrò il centro del vortice, la luce argentea abbagliò tutte le persone nell’area.

L’energia del raggio argenteo si disperse attorno come le onde di un’oceano.

Questa scena sembrava maestosa ed esplosiva, nessuno avrebbe osato sottovalutarla.

Dentro il campo di Jax.

L’eremita della montagna delle Nevi che stava meditando e riposando nella tenda aprì gli occhi all’improvviso.

Due lampi rossi simili a fiamme sfrecciarono dai suoi occhi e penetrarono attraverso la tenda, concentrandosi verso la città delle Due Bandiere.

<em>’Questo… questo fenomeno… Qualcuno è riuscito a diventare un membro d’élite della classe lunare? Un fenomeno così straordinario… Chi potrebbe essere? È così forte anche se sta solo avanzando alla classe lunare. Perfino signori della classe solare non rivelano un fenomeno così impressionante quando avanzano di stadio. Che sia… il sovrano Alexander?!’</em> Pensò subito ad una persona.

Anche se era in vantaggio durante lo scontro di oggi, la persistenza e il potere di Fei erano rimasti impressi nella sua memoria.

<em>’Dev’essere lui! Può essere solo lui! Ha accumulato molto momento, è riuscito perfino ad affrontare un membro d’élite di classe lunare nonostante fosse un guerriero stellare! È stato scioccante! Ora che è avanzato di stadio quanto sarà potente? Un giovane così terrificante… Che peccato che siamo ostili adesso… Ora sarà un problema!’</em>

L’eremita della montagna delle Nevi smise di guardare la città delle Due Bandiere e i suoi occhi tornarono alla normalità. Tuttavia il suo sguardo era pieno di emozioni contrastanti e nessuno sapeva cosa stava pensando.

…..

“Uh? Questa sensazione? Ahahah! Finalmente questo ragazzino è avanzato di stadio!”

Su una piattaforma fuori da una torre magica ordinaria alta circa solo cento metri, una persona che stava meditando aprì gli occhi nell’oscurità e mostrò un sorriso misterioso.

La luce argentea che proveniva dalla torre di guardia occidentale illuminava l’area e tracciava il profilo di questa figura. Le sue lunghe sopracciglia e la sua pelle vecchie suggerivano la sua età, e c’erano due oggetti accanto a lui, una scopa e una paletta. Questo anziano indossava un abito da mago logoro e sporco, sembrava che non si fosse lavato da molto tempo.

A quanto pareva, sembrava un apprendista di basso livello che si occupava delle pulizie della torre. Tuttavia la situazione non era semplice come sembrava.

La sua aura poteva essere percepita solo da persona a mezzo metro da lui e gli elementi magici vicini erano densi e compatti come le onde nell’oceano.

“Ahahah! Cavoli, sovrano Alexander, non mi sono sbagliato su di te. Sei avanzato di stadio così velocemente! Ottimo! Sembra che il mio piano funzionerà ancora meglio adesso!”

Dopo aver mostrato un’espressione sorpresa, richiuse gli occhi e tornò a meditare.

Piccole luci gialle stavano brillando attorno a lui, ma nel raggio di mezzo metro; non c’erano altri segni di magia oltre a questo. Il controllo di questo vecchio era ad un altro livello!

…..

Una voce risuonò nel deserto.

“Ahahah! Arthur! Hai visto questo raggio argenteo? Che forza! Sembra che c’è un altro guerriero capace di uccidere noi diavoli in questo mondo!”

Disse un uomo di mezz’età dalle sopracciglia affusolate su una duna alta a meno di 1,5 chilometri dalla città delle Due Bandiere. Stava tracannando il suo vino, macchiandosi la barba e l’abito. L’aroma del vino si disperse all’istante attorno, era evidente che fosse di massimo livello! Ci si poteva ubriacare solo sentendone l’odore.



