---
title: Capitolo 455 - Picchiarti per sfogarmi
pubDate: 2024-05-29T07:41:47.939Z
tags:
    - htk
---

Fei aveva avuto la sensazione che l’energia nel suo corpo stesse per esplodere e l’aveva direzionata verso l’alto, attraverso il soffitto della torre di guardia.

Aveva creato un enorme buco e l’energia argentata era sfrecciata nel vortice di nuvole.

In qualche modo, Fei aveva avuto la sensazione di aver capito le leggi naturali del mondo. Era una scena molto simile a ciò che era accaduto nel mondo di Diablo.

Questa era la differenza principale tra guerrieri stellari e lunari; i membri d’élite di classe lunare potevano percepire le leggi naturali del mondo e utilizzarle.

Sentendo questo, Fei capì che questo mondo finalmente lo approvava e adesso era un membro d’élite di classe lunare ufficiale.

Un momento dopo l’energia impazzita scomparì insieme al raggio di luce argentato.

Presto l’enorme vortice svanì allo stesso modo. Ora che le nuvole nere se n’erano andate, la luce lunare tornò a sulla terra e così anche sulla città delle due Bandiere, dandole un’aura solitaria, ma sacra.

Anche se il raggio argenteo era scomparso, l’energia attorno si era dispersa nell’area e aveva formato un totem colossale alto più di mille metri.

Questo totem era un barbaro. Sembrava così vivido che pareva che qualcuno l’avesse dipinto nel cielo. Anche se non emanava energia, dava molta pressione come se fosse invincibile.

Il totem indossava un’armatura e brandiva due spade, sembrava maestoso come un dio che guardava dall’alto i suoi leali sudditi. Anche se non si poteva vedere chiaramente il suo volto, i suoi occhi brillavano pieni di emozioni contrastanti come rabbia, pietà, onore, gentilezza, crudeltà e forse altro ancora…

Se Akara e Cain l’avessero visto, avrebbero gridato per lo shock. Questo totem era quasi esattamente uguale al Re Immortale Bul-Kathos, ma assomigliava anche un po’ a Fei.

Dopo un po’, il totem alla fine si dissolse lentamente nell’aria.

Quando percepì il nuovo e potente potere dentro il suo corpo, Fei non poté trattenersi dal ruggire. Tuttavia il suo grido fu così profondo da andare oltre le sue aspettative, sembrava che l’intero continente ora sapesse che era nato un nuovo membro d’élite di classe lunare.

Risuonò una serie di passi fuori dalla stanza.

“Sua maestà, sta bene?” Torres si precipitò dentro la stanza con un’espressione preoccupata. Ciò che era accaduto lo aveva reso molto ansioso.

“Ahahah! Fernando, non preoccuparti. Sono solo avanzato allo stadio lunare.” Disse Fei sorridendo, illuminato dalla luce argentata.

Dopo un breve momento di silenzio, Torres rivelò un’espressione contenta e si chinò su un ginocchio: “Congratulazioni sua maestà! È ottimo! Questo…” Era così entusiasta da non sapere cosa dire. Quell’emozione proveniva dal profondo del suo cuore e, per un momento, anche Fei fu influenzato dalla sua gioia.

<em>’D’ora in avanti, potrò essere considerato un potente maestro!’</em> Pensò il sovrano mentre gli batteva forte il cuore.

Gradualmente stava prendendo controllo del suo destino.

In questo continente dove vigeva la legge della giungla, finalmente il suo regno era diventato più sicuro. D’ora in poi incidenti come ieri non accadranno più. Anche se Fei avesse dovuto affrontare esperti come quell’uomo vestito di rosso, non sarebbe stato ridotto in quelle condizioni disperate.

Presto risuonarono altri passi fuori dalla torre di guardia.

Pierce, Drogba, Shevchenko, Lampard, Ribry e gli altri accorsero da lui. All’inizio erano nervosi, ma si rilassarono non appena entrarono nella stanza. Dato che l’avanzamento di stadio di Fei rientrava nelle loro aspettative, si ripresero dallo spavento solo dopo un breve momento di sorpresa.

Il fatto che il comandante della legione fosse diventato un membro d’élite di classe lunare dava loro molta speranza e sicurezza.

Avevano la sensazione che la situazione della città delle Due Bandiere stesse diventando più stabile.

L’alba doveva ancora arrivare e il vento mattutino era particolarmente gelido.

La prima cosa che Fei fece dopo essere avanzato di stadio fu cercare di raggiungere il fondo dell’oceano sotterraneo. Desiderava trovare subito l’Altare Mitico e usarlo per purificare la Pietra del Mondo corrotta. Salvare Angela ed Elena era la sua massima priorità.

Tuttavia fallì di nuovo.

La forza di un barbaro di livello 16 della modalità Incubo equivaleva almeno ad un maestro della Luna Nuova di sesto grado.

Avvolto da una sfera di luce argentata, Fei si avvicinò facilmente al fondale. Tuttavia, quando si avvicinò alle sirene, si rese conto che c’era un blocco d’energia profondo e potente in mezzo.

Fei non l’aveva scoperto in passato, pensava che una forza invisibile impedisse alle sirene di lasciare il fondale dell’oceano, ma non si era immaginato che la barriera bloccasse anche l’accesso ad estranei.

La densità e la fermezza della barriera superava ogni sua immaginazione.

Fei usò i suoi colpi più potenti e non riuscì affatto a  passare. Invece fu respinto a più di cento metri di distanza dal contraccolpo.

Fei rimase molto deluso di non essere riuscito a raggiungere le strutture in fondo all’oceano.

<em>’Chi ha fatto questa barriera? Probabilmente nemmeno un signore di classe solare riuscirebbe a distruggerla.’</em> Pensò.

Anche se la sua forza era aumentata rapidamente, non sapeva quanto ci sarebbe voluto per superare questo blocco; di sicuro ci avrebbe messo più di tre mesi.

“Perché sta succedendo questo? Cosa posso fare?” Fei era ansioso. Pensava che avrebbe potuto finalmente salvare le sue amate, ma la realtà aveva distrutto le sue speranze.

“Calma! Mi devo calmare!” Fei si forzò a calmarsi e cercò di riflettere sulla situazione.

Dopo aver ripensato ai maestri che si stavano radunando nell’area, capì.

“Sta per accadere qualcosa! Altrimenti tutti questi maestri non verrebbero in questo posto remoto. Stanno sondando ripetutamente l’aura, così staranno monitorando l’oceano sotterraneo. Cosa stanno aspettando? Forse stanno aspettando che la barriera si indebolisca o scompaia?”

Anche se era solo un’ipotesi, non poteva essere lontana dalla verità.

Così non cercò più di distruggere la barriera e tornò nella città delle Due Bandiere.

Dopo che uscì da uno dei pozzi, sfrecciò fuori dalla città senza fermarsi. Dopo essere avanzato di stadio, Fei percepiva già le leggi naturali di questo mondo e poteva usare questo nuovo potere per piegarle. Ora poteva rimanere a mezz’aria senza usare supporti e volare per brevi distanze senza dover ricorrere a tecniche o abilità.

“Questo…” I soldati di Zenit che stavano pattugliando l’area alzarono gli occhi e videro una luce argentea volare verso l’accampamento di Jax.

In un istante, il bagliore si avvicinò al campo di Jax.

Fei stava cercando quell’uomo vestito di rosso per dimostrare la sua ipotesi.

Naturalmente voleva anche sfogare la rabbia che aveva trattenuto per una giornata.

<em>Boom!</em>

Fei non si nascose.

Avvolto dall’energia argentea, atterrò di fronte alle porte dell’accampamento come un dio della distruzione. Non appena lo fece, un enorme cratere si estese per il terreno. Presto le porte dell’accampamento collassarono mentre il suolo si divideva.

I rumori attirarono all’istante l’attenzione di tutti i soldati di Jax.

Mentre risuonavano ordini e il rumore dei corni, molti soldati corazzati si precipitarono fuori dal campo e circondarono Fei come una marea. I soldati di Jax erano tutti esperti e si riorganizzarono rapidamente. In pochi secondi, puntarono le lame verso Fei come alberi in una foresta e più di trenta potenti maghi fluttuavano a mezz’aria preparando vari incantesimi.

Fei li ignorò. Non appena scatenava la sua forza da barbaro di livello 16 della modalità incubo, il terreno cominciò a tremare. I soldati ordinari non potevano nemmeno avvicinarsi a lui.

Presto i soldati di Jax fecero strada ad una persona. Un uomo avanzò velocemente accompagnato da più di cento guardie e da più di una decina di potenti generali. Era il principe Fairenton.

“Alexander!!!” Fairenton guardò Fei con un’espressione piena di emozioni contrastanti.

Aveva già visto il fenomeno e sapeva che probabilmente la sua nemesi era avanzata allo stadio lunare. Tuttavia non poteva rimanere calmo ora che lo stava vedendo con i suoi occhi.

<em>’In meno di un mese? Questo tipo più giovane di me mi ha già superato così tanto…’</em> In quel momento Fairenton pensò alle parole del suo maestro, solo veri esperti potevano controllare la situazione.

Se non altro ora si sentiva impotente di fronte al giovane re.

I 60.000 soldati d’élite non erano nulla di fronte ad un vero maestro.



