---
title: Capitolo 456 - Prima Battaglia come membro d’élite di Classe Lunare
pubDate: 2024-05-29T08:41:47.939Z
tags:
    - htk
---

“Sua altezza, ci incontriamo di nuovo. Non voglio perdere tempo a parlare, vai a chiamare quell’eremita della montagna delle nevi! Dobbiamo chiarire cos’è successo ieri… non posso aspettare.” Disse Fei mentre si faceva avanti. La sua aura era tirannica e molti soldati di Jax in mezzo sputarono boccate di sangue mentre arretravano.

“Chi ti credi di essere? Come osi sfidare il mio maestro? Vuoi morire?” Risuonò un sogghigno acuto e Tony apparì di fronte a Fei permeato da energia elementale del fuoco con uno sguardo pieno di odio e gelosia. Accanto a lui, c’era Modoc, che aveva un’espressione preoccupata.

“Hai perso contro di me facilmente e sei solo un rifiuto! Togliti di mezzo se non vuoi morire!” Fei fece un altro passo avanti e il terreno cominciò a tremare.

“Tu…” Tony provò indignazione e cercò di insultarlo. Tuttavia, quando Fei gli diede un’occhiata, ebbe la sensazione di venire folgorato. Come se un’ondata di energia avesse trafitto il suo cuore, sputò una boccata di sangue e impallidì all’istante.

Tutti rimasero scioccati!

Fei aveva ferito un membro d’élite di classe lunare usando solo i suoi occhi!

“Cielo! Che tipo di forza è questa?”

Fairenton e Modoc si scambiarono un’occhiata e videro lo shock l’uno nell’espressione dell’altro. Non potevano nemmeno descrivere cosa stavano provando.

Quando il re di Chambord si era avvicinato ai soldati, aveva emanato un’aura terrificante. Per un momento, più di 60.000 soldati e più di 1.000 maestri non poterono fare altro che arretrare…

In quel momento, un lampo rosso apparì di fronte a tutti.

Era l’eremita della montagna delle nevi.

Non appena apparì, i soldati di Jax provarono sollievo. Quest’uomo sembrava una vasta montagna di fronte a loro e bloccava ogni pressione. I soldati finalmente potevano tornare a respirare e avevano il tempo di scambiarsi occhiate e spaventarsi.

“Giovane, non sei così paziente. Sei appena avanzato di stadio e vuoi sfidarmi? Umpf! Stai cercando di umiliarti!”

L’eremita della montagna delle nevi sogghignò ed emanò una potente ondata di energia. Come un mare di fiamme, sembrava che stesse cercando di annegare Fei.

Inoltre brillava intento assassino nello sguardo di quest’uomo, era evidente che volesse ucciderlo.

Tuttavia Fei non provò a schivare. Avanzò e rise: “Cosa? Vuoi uccidermi? Che peccato che hai perso l’opportunità di farlo ieri! D’ora in avanti non potrai più uccidermi! Esatto! Anche se non posso sconfiggerti e ucciderti, posso picchiarti per sfogare la mia rabbia!”

“Non sei altro che un selvaggio stupido e imprudente!” Disse l’eremita della montagna delle nevi mentre la sua energia da guerriero metteva sotto pressione Fei.

Come una montagna ferma, Fei non ne fu influenzato affatto. Resistette all’energia del suo avversario condensando la sua aura in un oggetto simile ad una spada e trafiggendo la pressione; era la stessa tecnica che aveva appena usato per ferire Tony. Allo stesso tempo, rise e contrattaccò: “Se un selvaggio si arrabbia, i suoi nemici moriranno! So già perché sei qui. Umpf! Mi sono già alleato con quel mago misterioso in città e non potrai realizzare il tuo piano! Torna nella tua montagna, ahah!”

L’espressione dell’eremita cambiò, ma poi scoppiò a ridere: “La porta mitica si aprirà tra due giorni e verranno moltissimi maestri. È impossibile che teniate le rovine del palazzo del drago tutte per voi! Oggi ti ucciderò per dimostrare quanto ti sbagli!”

<em>’Porta Mitica? Si aprirà tra due giorni?’</em> Fei si emozionò sentendo queste parole.

<em>’Avevo ragione! Quella barriera invisibile si indebolirà o scomparirà presto, e potrà entrare ogni genere di maestro… Aspetta! Come lo sa? Sembra che abbia atteso questo evento da molto tempo.’</em> Pensò Fei.

Tuttavia gli importava di meno della risposta a queste domande. Dopo che le sue preoccupazioni si dissiparono, scatenò all’istante la sua energia.

Un totem da barbaro alto qualche centinaio di metri apparì gradualmente dietro di lui, portando con sé un senso di antichità e maestosità.

L’uomo vestito di rosso rimase di nuovo scioccato: “Questa è… un’anomalia del guerriero? Come è riuscito ad ottenerla?”

Nelle leggende, solo i guerrieri amati dagli dei potevano rivelare immagini simili a totem una volta raggiunto un certo livello e queste proiezioni sarebbero state chiamate anomalie dei guerrieri. Tutte queste anomalie erano dotate di poteri misteriosi e gli esperti che le possedevano erano come dei tra gli uomini perché potevano sconfiggere facilmente avversari del loro stesso livello. Nelle ultime decine di millenni, pochi avevano rivelato un’anomalia del guerriero; era così raro che non ne capitava uno su dieci milioni.

<em>’Ho incontrato un guerriero con un’anomalia?’</em> Pensò scioccato l’uomo vestito di rosso. Dopo averci dato un’altra occhiata, si rese conto che questo piccolo re probabilmente non sapeva come usare questo potere e si calmò un po’.

<em>’Quest’uomo ha troppo potenziale! Dato che siamo già nemici, devo sfruttare questa opportunità per ucciderlo! È il solo modo per eliminare ogni rischio.’</em> Decise l’eremita.

Fei, che non era troppo lontano da lui, percepì il suo intento omicida.

Tuttavia non poteva più essere sconfitto facilmente come prima. Batté il terreno facendo apparire una ragnatela di fessure nel terreno. In un istante, aveva già superato l’aura del guerriero ed era apparso di fronte a lui. L’eremita non poteva più metterlo sotto pressione usando solo l’aura!

“Pugno Invincibile dell’Imperatore - Un colpo per uccidere!!!”

Mentre gridava, Fei scagliò un pugno e il marchio argenteo volò verso la faccia dell’eremita della montagna delle nevi.

Era una tecnica che Fei aveva creato combinando l’abilità del barbaro Colpo e le tecniche che aveva osservato nel mondo reale, sfruttando sia il suo corpo robusto che i marchi dei pugni. Fei dimostrò completamente le capacità di un membro d’élite di classe lunare e aveva mirato alla faccia dell’avversario per umiliarlo ulteriormente.

“Muori!” L’eremita della montagna delle nevi si arrabbiò vedendo quanto il suo avversario gli aveva mancato di rispetto. Anche lui aveva scagliato un colpo e i due pugni si scontrarono.

<em>Boom!</em>

Il rumore dell’impatto risuonò come un tuono fragoroso. Le terrificanti onde soniche si espansero attorno e il terreno crepitò. La forza invisibile si disperse attorno, venti soldati di Jax troppo vicini esplosero all’istante come palloncini e chi era più lontano svenne. Sangue colava dai loro orifizi facciali e alcuni diventarono sordomuti.

“Indietro! Arretrate per almeno 1.000 metri!”

Fairenton e Modoc rimasero scioccati e diedero velocemente degli ordini.

Allo stesso tempo, alzarono entrambi le braccia e crearono un enorme scudo di energia per proteggere i soldati. Dopotutto i membri d’élite di classe lunare erano più potenti di quanto si poteva immaginare la gente ordinaria, qualsiasi briciolo della loro energia poteva uccidere un guerriero stellare.

Al momento dello scontro, l’eremita della montagna delle nevi rivelò un’espressione sorpresa.

Poi, dopo un’altra ondata di energia, quest’uomo vestito di rosso che sembrava una montagna agli occhi della gente di Jax fu scaraventato all’indietro. Anche se i suoi piedi erano ancora saldi a terra, fu costretto ad arretrare per diversi metri.

“Ahahah! Scommetto che non te lo aspettavi! Il mio potere ti sta spaventando?” Fei rise mentre espandeva la sua aura. Con un tono pieno di sicurezza e prepotenza, disse: “Non puoi competere con me ora! Ahah! Prova a bloccare questo!”

Prima che finisse di parlare, aveva già fatto un balzo.

Strinse le mani e un paio di spade dalla forma strana apparirono nella sua presa; erano così brillanti che sembrava che fluisse mercurio nelle lame. Dopo che formò una croce con le due armi, Fei menò un fendente feroce verso il nemico. Non appena colpì, terrificanti bagliori argentei permearono le due lame, allargandole per più di cento metri. Come se stessero per distruggere il cielo, calarono dall’alto lasciando immagini residue nell’aria.

Era una scena davvero impressionante, pareva che energia di spada stesse volando nell’aria.

Quando le due enormi spade atterrarono, portarono con sé un’indescrivibile bellezza e ritmo.

“Attacco Volante!!!”

Questo era il secondo attacco più potente di cui era capace ed era una tecnica che aveva imparato dall’Antico Korlic.

Dopo essere stato scaraventato via da un membro d’élite di classe lunare appena avanzato di stadio di fronte ai soldati di Jax e ai suoi discepoli, l’eremita della montagna delle nevi stava quasi impazzendo. L’avversario stava controllando il ritmo dello scontro e lui non poteva tollerare questa vergogna. Dopo aver emanato potenti fiamme rosse d’energia, smise di arretrare e, con uno sguardo assassino, scagliò un pugno feroce verso le due spade.



