---
title: Capitolo 457 - In futuro combatteremo sul serio!
pubDate: 2024-05-29T09:41:47.940Z
tags:
    - htk
---

Quest’uomo vestito di rosso voleva affrontare le armi di Fei usando solo i pugni!

<em>Boom!</em>

Risuonò un’altra esplosione.

Il terreno crepitò ed enormi pezzi di terra che pesavano più di mille tonnellate furono lanciati al cielo. Apparì un’enorme fossa profonda più di 100 metri e cominciò a formarsi nebbia fredda al suo interno. Se questa voragine fosse stata ancora più profonda, sarebbe stata inondata dall’acqua dell’oceano sotterraneo.

Mentre si sollevavano nuvole di polvere, una persona fu respinta e scaraventata via.

Era… l’eremita della montagna delle nevi!

Anche se non era rimasto ferito e la sua aura era ancora forte, un po’ di pezzi del tessuto del suo abito caddero dal cielo; il suo avversario gli aveva lacerato i vestiti, insultandolo gravemente. L’atteggiamento calmo e calcolatore dell’uomo vestito di rosso sparì e così fece anche la nebbia che copriva il suo volto.

Fairenton e Modoc ne furono completamente sbalorditi; non si sarebbero mai immaginati che il loro maestro invincibile sarebbe stato respinto via. Tony, che di solito era tetro, si spaventò; non avrebbe mai più avuto il coraggio di opporsi al sovrano di Chambord.

“Ahah! Ho detto che non potevi sconfiggermi! Perché stai ancora cercando di reagire?”

Un’altra figura volò fuori dal polverone mentre rideva. Menò fendenti con le due spade ed enormi lame d’energia si formarono a mezz’aria. Presto si condensarono e crearono un colossale drago argenteo che attaccò il nemico. I rumori causati dai suoi attacchi assomigliavano ai ruggiti di un drago.

Turbine!

Era la tecnica più potente che poteva apprendere un barbaro e Fei l’aveva padroneggiata grazie all’Antico Talic.

“Vuoi morire! Maledetto!!!” Dopo essere stato respinto due volte, l’eremita della montagna delle nevi si era infuriato! La rabbia aveva perfino annebbiato il suo giudizio.

Dopotutto non era stato messo in difficoltà in questo modo da molto tempo e la persona che lo stava facendo era un membro della giovane generazione che non aveva nemmeno riconosciuto all’inizio.

Alla fine, rinunciò alla sua facciata composta da membro d’élite di classe lunare e scatenò il suo potere. Rischiando di venire ferito dalla sua stessa energia da guerriero del fuoco, cercò di fermarsi e impallidì. Dopo aver fatto una serie di gesti rapidi con le mani, enormi lance fatte di fiamme apparirono dietro di lui come le piume di un pavone. Formarono un semicerchio dal raggio di trenta metri emanando un’aura terrificante.

“Beccati questo… colpo della lancia del drago… della montagna delle nevi!”

L’eremita era così infuriato da scandire il nome della tecnica.

Le lance simili a piume sfrecciarono verso il drago d’argento.

<em>Boom!

Boom! Boom!

Boom! Boom! Boom!</em>

Le lance si scontrarono con il drago argenteo una dopo l’altra.

Ad ogni collisione, parte dell’energia di spada esplodeva e si frantumava. Da lontano, pareva che il drago stesse perdendo delle scaglie. Era uno spettacolo magnifico che sembrava una battaglia leggendaria!

Mentre le lance rosse continuavano ad attaccare il drago, l’eremita della montagna delle nevi iniziò a volare. Il suo potere sembrava illimitato e continuava a scagliare i suoi attacchi.

<em>Boom! Boom! Boom!</em>

Il drago d’argento gradualmente rallentò e si indebolì. Alla fine gemette e collassò insieme a numerosi frammenti d’energia di spada, creando uno schermo argenteo.

<em>Whoosh! Whoosh! Whoosh!</em>

Le ondate di luci rosse trafissero lo schermo argenteo e raggiunsero Fei, che era dietro di esso.

L’eremita della montagna delle nevi voleva ucciderlo e non si trattenne minimamente. Stava usando il colpo della lancia del drago a tutta forza e levitava dal terreno mentre i suoi attacchi sfrecciavano verso Fei come meteore.

Tuttavia…

“Ahahah! Questi sono gli interessi di ciò che mi devi! Non ho bisogno di questo pezzo di tessuto, puoi tenertelo! Ricorda, in futuro combatteremo sul serio!”

La risata tirannica risuonò da diverse direzione e il sovrano di Chambord sparì. Le lance del drago dell’eremita caddero a terra e crepitarono, ma non riuscirono a fare nulla a Fei.

<em>Tink! Tink! Tink! Tink!</em>

Le lance simili a piume di pavone si chiusero e si combinarono in una sola lancia. Poi scomparirono nel corpo dell’eremita della montagna delle nevi. Incupito, l’uomo guardò da lontano la città delle Due Bandiere e fece un cenno per recuperare il pezzo di tessuto rosso lanciato da Fei.

All’inizio questo pezzo di tessuto faceva parte del suo abito, ma era stato strappato da Fei dopo aver usato l’Attacco Volante.

Per l’eremita della montagna delle nevi era un’enorme vergogna.

Era stato colto di sorpresa da due fattori.

Prima di tutto, la robustezza di Fei superava la sua immaginazione. Anche se era stato un guerriero intermedio di quinto livello della Luna Nuova e aveva alimentato il suo corpo con gli elementi di questo mondo per molto tempo, non era riuscito a competere con lui sotto questo aspetto. Se non avesse avuto abbastanza energia e non l’avesse condensata a sufficienza, sarebbe rimasto ferito subito.

Secondo, non credeva che questo giovane sovrano sarebbe riuscito a controllare così bene il ritmo della battaglia. Sembrava che fosse un genio che avesse combattuto innumerevoli battaglie e potesse calcolare ogni mossa con velocità e precisione. L’eremita della montagna delle nevi era più potente di lui, ma era stato messo sotto pressione a causa dei suoi errori all’inizio e non era riuscito a sfruttare appieno le sue abilità.

“Che giovane pericoloso! Sia in quanto ad esperienza che a velocità di coltivazione, può essere considerato un mostro…”

L’eremita della montagna delle nevi si guardò attorno con uno sguardo feroce, ma non trovò il suo avversario. In questa battaglia, non solo aveva perso la faccia, ma era stato anche spaventato da Fei. Voleva caricare verso la città ed ucciderlo, ma sapeva che avrebbe perso se il giovane re si era alleato con quel mago misterioso. La Porta Mitica si sarebbe aperta tra due giorni e sarebbero apparsi molti esperti. Ci sarebbero state battaglie crudeli e sanguinose per i tesori, e se fosse rimasto ferito oggi avrebbe rischiato di venire ucciso dopo.

Alla fine cercò di tollerare questo affronto.

“Farò di tutto per uccidere questo giovane!” L’eremita della montagna delle nevi strinse i denti e lanciò un colpo di palmo verso le mura difensive della città per sfogare la sua rabbia. La vasta quantità di energia rossa si precipitò in avanti, voleva distruggerle per vendicarsi.

Tuttavia…

Apparì subito del fuoco rosso e numerosi simboli magici e rune ricoprirono le mura difensive come lucciole nell’aria. Questa energia protesse la città dal colpo di palmo, creando fragori ed emanando luci colorate.

Dopo un po’ tornò il silenzio e cadde solo un po’ di polvere dal muro.

Il colpo di palmo dell’eremita non aveva nemmeno lasciato un segno sulle pareti, figuriamoci distruggerle.

L’uomo vestito di rosso ne fu sbalordito. Dopo aver guardato le mura alte più di duecento metri, all’improvviso intuì qualcosa e non osò più attaccare. Come se avesse pensato a qualcosa di terrificante, si girò e tornò nella sua tenda senza nemmeno guardarsi indietro una volta…

I due maestri avevano solo usato tre attacchi ciascuno, ma l’area nel raggio di cinquecento metri era stata distrutta. Una porzione del terreno era stata rimossa completamente, scoprendo il suolo annerito simile al ferro sotto gli strati di sabbia.

Dopo un momento di silenzio, Fairenton ordinò ai soldati di tornare nei loro accampamenti.

Adesso erano completamente demoralizzati e Fairenton era ancora più preoccupato. Le notizie di come le provviste erano state bruciate non si erano ancora diffuse tra le truppe, ma se il cibo non fosse arrivato entro domani notte, i soldati forse avrebbero dovuto uccidere le loro cavalcature e razionare ancora di più le provviste per non morire di fame.

Dopo che Fairenton si separò da Modoc, entrò nella sua tenda di comando centrale. Mentre stava per togliersi l’armatura, sussultò quando spostò lo sguardo verso la scrivania, sembrava che avesse appena visto un fantasma. Impallidì e mostrò espressione piena di entusiasmo, rispetto e vergogna. Alla fine si inginocchiò.



