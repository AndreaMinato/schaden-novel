---
title: Capitolo 458 - Creature pericolose nel fossato di sabbie mobili rosse
pubDate: 2024-05-29T10:41:47.940Z
tags:
    - htk
---

Era apparso un uomo nella tenda centrale. Non era molto alto, ma era forte. Nei suoi lunghi capelli ricci che mostravano la sua discendenza da Jax c’erano molti anelli intrecciati. Teneva le mani dietro la schiena e il suo abito delicato color giallo scuro aumentava la sua maestà e la sua presenza autoritaria.

“Alzati, non essere troppo duro con te stesso. Secondo me hai già fatto un ottimo lavoro.” Disse quest’uomo senza nemmeno girarsi a guardare Fairenton.

“Ma…” Fairenton provò ancora più vergogna. Disse: “Non sono riuscito a conquistare la città delle Due Bandiere e i nostri uomini sono rimasti fermi qui per molto tempo. Inoltre molte delle nostre scorte di cibo sono state bruciate…”

“Conquistare la città delle Due Bandiere?” L’uomo rise e disse: “
È troppo difficile! Hai sottovalutato Zenit! Dovrei pagare un caro prezzo per farlo anche se conducessi le truppe qui io stesso. Sai quante energie e impegno ha riversato Yassin in questa città? Eheh, credi che Yassin abbia ottenuto la sua reputazione dal nulla? Come può essere facile conquistare una città progettata da lui? Ti ho permesso di venire qui, ma non era per farti ottenere meriti militari, volevo farti fare esperienza… Inoltre, chi sapeva che un genio come Alexander sarebbe apparso a Zenit. Yassin è comunque degno di lode! Apprezza anche molto questo piccoletto!”

Quell’uomo esitò per un secondo per poi cambiare argomento: “Eh, l’ho già visto dai rapporti militari che hai inviato al quartier generale. Hai fatto bene! Si vede che hai imparato molto da come la pensi. Hai anche fatto la cosa giusta. Le origini di questo sovrano Alexander sono speciali, così è un bene aver costruito un certo rapporto di amicizia con lui. Tuttavia non è sufficiente! Devi informarti più su di lui! Forse un giorno potrebbe lavorare per noi ed esserti di grande aiuto!”

“Sì, capisco.” Rispose Fairenton; era ancora più rispettoso nei confronti di quest’uomo in confronto al suo maestro, l’eremita della montagna delle nevi. Si alzò lentamente e chiese dopo un po’ d’esitazione: “Le nostre scorte sono state…”

L’uomo si girò e fece un cenno: “Non preoccuparti, lo sapevo già. Sono venuto qui stasera per questo e ho già ordinato a Davis di inviare un altro carico entro domani. Ti dovrebbe durare per un po’.”

“Verrà il generale Davis? Grandioso!” Fairenton si entusiasmò.

Davis era uno dei generali di massimo livello di Jax. Era una delle poche figure influenti dell’ultima dinastia ed era stato bloccato dall’Imperatore Yassin fuori da Amsterdam per più di dieci giorni. Se i nobili e gli ufficiali del paese non fossero stati corrotti e non lo avessero rimosso dalla sua posizione di comando, l’Imperatore Yassin non sarebbe riuscito a conquistare così facilmente la capitale 26 anni fa.

…..

<em>’Le difese della città delle Due Bandiere sono solide! Come previsto, è sufficiente a difendersi da un attacco rabbioso dell’eremita della montagna delle nevi. Tuttavia il potere marrone del fuoco e le rune e i simboli magici sono troppo misteriosi e potenti!</em> Pensò Fei mentre stava su una duna di sabbia a 2,5 chilometri dalla città.

Fei in realtà non era tornato in città e invece era uscito dalla linea difensiva di Jax.

Anche se era molto più potente dopo essere avanzato alla classe lunare, era ancora più debole dell’eremita della montagna delle nevi in termini di forza assoluta. Se la battaglia si fosse prolungata, sarebbe entrato in svantaggio. Fei non aveva intenzione di uccidere quest’uomo che aveva fatto svenire Angela ed Elena; voleva solo cercare di trarre più informazioni riguardo all’oceano sotterraneo e affrontare un avversario che poteva metterlo sotto pressione, per abituarsi ad usare più efficientemente il suo potere.

Naturalmente malmenare l’eremita della montagna delle nevi di fronte ai soldati e ai comandanti di Jax era uno dei motivi per cui l’aveva fatto e come previsto aveva abbassato il morale dei suoi nemici.

Dopo tre attacchi e la breve battaglia, aveva ottenuto tutto quello che voleva, la missione era stata un successo.

Poi Fei sfrecciò velocemente verso l’Antica Città della Morte.

30.000 soldati nella legione della Zanna di Lupo e la maggior parte delle provviste per la legione ora erano in città. Anche se la principessa magica Cindy e lo Spadaccino d’Argento Reyes stavano proteggendo la città, Fei voleva tornare a darci una controllata. Dopotutto non l’avevano occupata per secoli e poteva nascondere dei pericoli.

Fei era molto rapido visto che era avanzato di stadio. Come un fulmine, aveva raggiunto l’Antica Città della Morte in pochi secondi. Era un luogo silenzioso, ma aveva un’aura feroce, come una bestia terrificante.

Lungo la strada, Fei percepì i cambiamenti che erano avvenuti nel suo corpo.

Dato che era stato istruito dal grande guerriero Krasic, aveva solide fondamenta e controllava granularmente il suo potere. La maggior parte degli esperti avrebbero trovato difficile controllare la loro energia una volta avanzati di stadio, ma questo non valeva per Fei. Si era abituato velocemente alla sua forza.

In quel momento c’erano un paio di ali argentate lunghe più di venti metri sul suo dorso e Fei sembrava un maestoso signore che guardava dall’alto i suoi leali sudditi. Se qualcuno avesse osservato meglio le sue ali, si sarebbe reso conto che erano fatte d’energia, ma sembravano vere. Dato che il giovane poteva controllare completamente questo nuovo potere, poteva aumentare o rallentare la sua velocità quanto voleva.

Questa era una delle tecniche segrete dei membri d’élite di classe lunare.

Potevano controllare meglio il loro potere e una delle possibili alternative era proprio creare ali fatte di energia. Inoltre potevano formare armi e armature. Si diceva che membri d’élite della Luna Nuova potessero creare perfino castelli, città e personificazioni; le loro possibilità erano quasi illimitate.

Con le ali sulla schiena, Fei si sentiva libero di volare dove voleva e presto arrivò velocemente al fossato di sabbie mobili rosse fuori dall’Antica Città della Morte.

Il sovrano guardò il fossato e gli venne un’idea. Presto la sua energia spirituale si espanse e una parte entrò nelle sabbie mobili.

Un momento dopo, vide una scena terrificante.

Centinaia di milioni di formiche mangiametallo stavano scorrazzando dentro il mare di sabbia! Il loro numero fece rabbrividire Fei! Le formiche ordinarie potevano divorare un elefante se fossero state abbastanza numerose, figuriamoci queste creature uniche che potevano consumare il metallo. Se queste formiche avessero potuto lasciare le sabbie mobili e attaccare gli esseri umani, nessun soldato avrebbe potuto fermarle!

“Fortunatamente non sono bestie demoniache e non sono intelligenti. Grazie al cielo non possono lasciare le sabbie mobili… Altrimenti sarebbe una catastrofe sia per Jax che per Zenit… Pericoloso! Cos’è questo?”

All’improvviso Fei percepì qualcosa e volò all’istante più in alto.

A circa cento metri di profondità, aveva sentito un mare di energia spirituale assassino e feroce! Come se fosse stato provocato, cominciò ad attaccare ferocemente l’energia spirituale di Fei, ferendola. Il giovane impallidì, in quell’attimo di secondo si era sentito debole ed era quasi caduto tra le sabbie mobili rosse.

“Un’energia spirituale così terrificante! Che si nasconda un segreto in questo fossato di sabbie mobili?”

Fei non era mai stato così scioccato prima d’ora.

Non aveva mai sentito un’energia spirituale così potente prima! Perfino maestri come l’eremita della montagna delle nevi aveva un’energia spirituale inferiore a quella di Fei dato che non l’aveva coltivata. Tuttavia Fei aveva potuto usare le tecniche registrate nella pergamena viola per rafforzare la sua energia spirituale. A questo punto, l’energia spirituale era uno dei suoi assi nella manica segreti!

Tuttavia l’energia spirituale che aveva percepito era di gran lunga superiore alla sua. Quando l’aveva toccata, aveva avuto la sensazione che fosse vasta come il mare, mentre la sua era un granello di sabbia al confronto. Era una fortuna che si fosse ritirato velocemente, altrimenti sarebbe potuto rimanere gravemente ferito.

Anche se l’energia spirituale di Fei era entrata in contatto con essa per un attimo di secondo, era diminuita di dieci livelli.

<em>’Quell’energia spirituale sconosciuta può consumare l’energia spirituale degli altri?’</em>

Pensò Fei mentre superò velocemente il fossato, non osò più sondare le sabbie mobili.

“Chi va là? Fermo!” Risuonarono un po’ di grida dalle mura difensive e una squadra di soldati si precipitò subito da Fei. Il guerriero a capo dell’unità indossava un’armatura argentata appariscente ed era piuttosto bello, chi poteva essere se non lo spadaccino d’argento Reyes?

“Non preoccupatevi. Sono io.” Fei mise da parte le ali argentate e atterrò sulle mura difensive.



