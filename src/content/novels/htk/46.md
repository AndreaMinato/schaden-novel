---
title: Capitolo 46 – Il Colpo Terrificante
pubDate: 2023-06-22T13:54:16.366Z
tags:
    - htk
---


Capitolo regolare,
0 capitoli in coda, 0/5
-Schadenfreude

"Alexander..."

Le lacrime scorrevano sulle guance di Angela, che era arrivata sulle mura difensive e vide Fei balzare giù.

Gli occhi brillanti del re sotto la sua visiera e il modo in cui si era girato rimasero impressi nel suo cuore, non sarebbe riuscita a dimenticarselo per tutto il resto della sua vita.

"Alexander... Devi tornare sano e salvo... Sarai un grande re e Chambord sarà orgogliosa di te, e sarai... una leggenda nel continente Azeroth... Aspetterò quel giorno!"

Estremamente tesa, Angela si appoggiò al parapetto delle mura difensive per evitare di cadere.

Fissò l'uomo che era sceso per le mura che si unì al gruppo di uomini forzuti, che radunò la formazione e guidò l'attacco contro il nemico serpeggiante. I suoi occhi color oceano rimasero incollati su Fei senza battere ciglio.

"Torna sano e salvo!"

.....

.....

Sulla riva sud del fiume Zuli.

Il vento autunnale soffiò via le foglie gialle sugli alberi. Uno scoiattolo peloso era in piedi in allerta e si stava guardando attorno. Si rilassò quando vide che lo spazio attorno era libero e iniziò a mangiucchiare contento una pigna. Gli uccelli volavano liberi nel cielo blu.

Era una scena autunnale magnifica.

Ma all'improvviso...

"Clip clop, clip clop!"

Risuonò il rumore dei zoccoli che battevano rapidamente il terreno. Era rumoroso e il suolo stava tremando. Lo scoiattolo lasciò la pigna mordicchiata e si arrampicò velocemente su un albero, gli uccelli si spaventarono.

I nitriti acuti dei cavalli provenivano da molto lontano.

Dopo che la situazione si tranquillizzò, il cavaliere con la maschera argentata e i suoi sottoposti arrivarono alla riva meridionale del fiume Zuli.

Il capo alzò lo sguardo verso il cielo per capire che ora era e tirò fuori un Occhio d'Aquila per osservare i soldati sulle mura difensive di Chambord. L'Occhio d'Aquila era un oggetto magico delicato; somigliava ad un piccolo cannocchiale, ma le sue lenti di cristallo erano state potenziate dall'incantesimo occhio d'aquila, che permetteva al proprietario del cannocchiale di vedere lontano. Si poteva vedere perfino le antenne di una formica da miglia di distanza.

Attraverso l'Occhio d'Aquila vide i volti dei soldati sfigurati dalla fatica e dalla paura. Non erano in posizione difensiva e si stavano togliendo pigramente l'armatura, mettendo in disordine la loro formazione... Stava andando tutto come aveva previsto. Sogghignò.

"Trasmetti il mio ordine, preparatevi tutti a..."

Si fermò all'improvviso e non ebbe l'occasione di dire "iniziare l'assedio". Aveva visto venti uomini robusti dall'armatura pesante che scendevano dalle mura difensive calandosi con delle corde.

"Questo..." Il cavaliere con la maschera argentata rimase sorpreso per un momento.

Ma dopo che vide i nemici radunarsi in una normale formazione a cuneo, capì il loro intento. Dopo un breve momento di stupore, mostrò un'espressione di sdegno e alterigia. Era anche un po' stupefatto: "Ahah, re di Chambord, sembra che ti abbia sopravvalutato. Che idiota! Buona idea, ma credi di poter rompere le mie formazioni con solo venti uomini?"

"Se è così, godiamoci un antipasto prima dell'assedio principale." Il cavaliere con la maschera argentata rise. Indicò con la frusta gli "stupidi" nemici e disse: "Numero due, numero tre, fate entrare in posizione difensiva la formazione di scudi torreggianti. Lasciate che quegli str***i pesanti come statue si avvicinino. Decapitateli entro dieci secondi!"

"Moo!!"

Il forte rumore di una tromba risuonò, rompendo il silenzio mozzafiato tra la gente di Chambord.

La tromba rappresentava un comando militare. Le formazioni iniziarono subito a trasformarsi come delle macchine precise.

"Tap, tap, tap, tap!"

Il clangore del metallo risuonò dalle formazioni. Sopra gli scudi torreggianti alti 3 iarde, si estendevano lance del drago di ferro lunghe 5 iarde. Sotto il sole brillante, la schiera di lance assomigliavano ai denti ad un cupo mietitore sogghignante. Le lance puntavano tutte in avanti e i nemici erano silenziosi; l'intera formazione sembrava un enorme riccio d'acciaio. Se un elefante avesse caricato contro di loro, sarebbe stato ridotto in kebab.

Dall'altra parte, i venti soldati corazzati caricarono, impavidi.

Era una battaglia sproporzionata.

Dall'alto sembravano un paio di formiche che stavano provocando un elefante. Le formiche sarebbero state schiacciate facilmente con un pestone.

Il sapore della morte delle lance aveva oscurato il sole brillante.

Nessuno questionava l'efficacia delle lance nel penetrare ogni tipo di armatura. Anche placche di ferro spesse 2 pollici (5 centimetri) sarebbero state lacerate facilmente da queste lance appuntite dalle impugnature ampie 4 pollici (10 centimetri).

Tuttavia la formazione a "V" delle formiche non rallentò minimamente. Accelerò come se volesse gettarsi sulle lance letali.

Erano tutti in silenzio. Anche l'aria si congelò. Tutti potevano sentire i battiti dei loro cuori.

Sulle mura difensive, la gente si protese in avanti contro il parapetto per cercare di vedere cosa stava succedendo. Gli occhi di Angela erano pieni di lacrime e preoccupazione; stava afferrando con forza l'orlo del suo vestito e quasi li strappò. Emma era con lei e si teneva le braccia al petto trattenendo il fiato.

Dall'altra parte del fiume Zuli, il cavaliere con la maschera argentata aveva già messo via l'Occhio d'Aquila. Stava ancora sogghignando mentre fissava le "formiche" presuntuose.

"Come osa un cane sfidare l'onore di un drago?"

La decina di cavalieri neri mostrò espressioni crudeli. Come lupi affamati che avevano visto un pasto delizioso nell'oscurità della notte, si leccarono le labbra sogghignando.

Vicino al ponte.

La distanza tra le "formiche" e il "riccio di ferro" stava diminuendo velocemente.

20 iarde...

16 iarde...

13 iarde...

10 iarde...

Il capo con la maschera argentata si tirò su a sedere un po' più in alto sul suo cavallo. Stava sorridendo sempre di più, come se stesse già immaginando il sangue che il nemico avrebbe versato e le sue urla di dolore.

Per lui era scontato come sarebbe finita, la formazione degli scudi torreggianti concava doveva solo chiudere e circondare i nemici al centro, come quando si farciva un raviolo al vapore. Questi stupidi avversari corazzati sarebbero stati ridotti in kebab dalle lance dopo un paio di facili colpi.

Non era preoccupato che le "formiche" sconvolgessero la sua formazione di scudi torreggianti.

C'erano altri tre strati di scudi alti tre iarde. Ognuno di essi pesava più di 100 libbre (50 kg) ed erano sostenuti da soldati d'élite e da numerosi bastoni di ferro aggiuntivi. Questo tipo di formazione difensiva avrebbe parato la carica frontale di cavalleria pesante per più di 10 minuti.

Il cavaliere con la maschera argentata non nascose affatto il suo sorriso pieno di derisione.

Tuttavia un secondo dopo sembrò congelarsi sul posto, come se fosse stato colpito da un fulmine invisibile. Si irrigidì e strabuzzò gli occhi.

I cavalieri attorno a lui sussultarono.

I loro cavalli militari normalmente marciavano uniformemente, anche quando venivano feriti gravemente, iniziarono a nitrire e ad indietreggiare incontrollabilmente...

Perché due-tre secondi fa era risuonato un ruggito tonante dall'altra parte del ponte di pietra.

"Benedizione Divina!"

Il capo delle "formiche" davanti alla formazione a "V" lanciò in avanti la sua enorme ascia nera dopo aver ruggito.

"Whoosh, whoosh, whoosh!"

L'ascia si trasformò in un'ombra grigia e roteò all'impazzata, squarciando l'aria e anche lo spazio attorno.

"Boom!"

Risuonarono molte grida e il sangue schizzò al cielo per poi cadere a pioggia. L'enorme ascia nera si era scontrata con gli scudi torreggianti di ferro.

Come un coltello affilato che tagliava una buona bistecca e come il pugno di un dio che piombava dal cielo e distruggeva un albero, gli scudi furono deformati dalla collisione. Tuttavia, dopo un breve momento di pausa, il potere dell'ascia si scatenò e spazzò via più di dieci enormi scudi come foglie secche durante una tempesta.

Inarrestabile! Assolutamente inarrestabile!

L'enorme ascia non sembrava una mera arma, ma la punizione del dio della guerra. Con uno slancio inarrestabile e un potere devastante, avrebbe potuto distruggere anche la montagna più maestosa.

L'ascia aveva strappato uno spazio ampio due iarde nella formazione dura come un muro. Arti rotti e sangue schizzarono al cielo e "decorarono" gli altri scudi. Lo schieramento precipitò nel caos.

I soldati d'élite dietro gli scudi non si sarebbero mai aspettati che qualcuno potesse rompere così le loro difese. La crudele realtà li aveva colti di sorpresa; era stato così sbalorditivo che si erano dimenticati della loro dura disciplina e di reagire appropriatamente. Questo permise ai loro avversari di passare per il varco.

Prima avevano deriso i venti stupidi maiali che caricavano verso di loro, ma in un batter d'occhio le formiche si erano rivelati dei demoni soverchianti e avevano trapassato la formazione. Le loro armi sembravano delle falci, mentre loro erano i rappresentanti del cupo mietitore in persona. Ovunque andassero, schizzava sangue e risuonavano grida miserabili. La parte frontale della formazione perse la protezione degli scudi e iniziò a cadere sotto le falci; nessuno poté resistere per più di un secondo.

La battaglia tra le formiche e l'elefante si era rivelata un massacro per l'elefante.

I ruoli delle due parti si erano stranamente ribaltati in quel secondo.




