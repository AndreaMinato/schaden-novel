---
title: Capitolo 463 - Che ne dite di unirvi a noi?
pubDate: 2024-05-29T15:41:47.941Z
tags:
    - htk
---

Dopo aver visto il sorriso brillante e l’atteggiamento arrogante di questo giovane re, Hazel Bank capì che stava aspettando che anche lui evocasse un mago scheletrico. Anche se era stato provocato, non poteva farlo allo stesso modo.

Quando era al suo picco, aveva comunque bisogno di cantilenare un incantesimo prima di evocare un mago scheletrico. Da quando era stato ferito dai maestri della Sacra Chiesa, doveva impegnarsi di più per crearne uno.

Dato che voleva mettere alla prova questo sovrano che riteneva fosse un Prediletto dalla Morte, ordinò a sei scheletri neri di caricare contro lo scheletro bianco.

<em>Whoosh!

Crack!</em>

Il mago scheletrico ondeggiò le braccia e nuvole di fulmini volarono verso i quattro avversari, facendoli a pezzi.

“Che potere!” Le sopracciglia di Hazel Bank fremettero, la forza di questo scheletro mago superavano le sue aspettative.

“È questo ciò di cui è capace l’energia della morte di cui hanno paura perfino gli dei? Se qualcuno avesse questo potere e l’aiuto del Codice della Morte, il santuario dei nonmorti non sarebbe stato conquistato così facilmente dalla Sacra Chiesa.” Hazel Bank sospirò.

Ciò che quest’uomo non sapeva era che, nonostante l’energia della morte di Fei fosse pura, era diversa da quella di questo mondo; Fei non poteva evocare decine di migliaia di soldati e maghi scheletrici. C’era un limite al numero di creature che poteva formare; adesso era un negromante di livello 65 e poteva evocare solo cinque maghi scheletrici capaci di lanciare incantesimi di vario tipo e otto soldati.

Tuttavia Hazel Bank era sicuro che questo giovane sovrano fosse la persona nelle leggende dotata della suprema energia della morte. Le persone che possedevano il potere dorato della Sacra Chiesa erano definiti Prediletti da Dio. Dato che la sacra chiesa era influente e ricca, poteva avere più di una decina di Prediletti da Dio.
Invece chi poteva usare l’energia della morte naturalmente o dopo aver coltivato era definita un Prediletto dalla Morte. Anche se i titoli si assomigliavano, in realtà erano molto diversi. Erano passati anni da quando il santuario dei nonmorti era collassato e non erano più apparsi Prediletti dalla Morte.

Agli occhi di Hazel Bank, la comparsa di Fei rappresentava un nuovo inizio per il santuario dei nonmorti e i suoi sogni non erano più impossibili. Il cupo mietitore era tornato a preoccuparsi dei suoi leali sudditi.

Mentre fissava questo giovane sovrano che in qualche modo possedeva l’energia della morte e conosceva incantesimi di alto livello, iniziò a fare un vago piano.

Anche quel ragazzino Arthur era scioccato. Aveva la bocca così spalancata da poterci infilare un nuovo di drago. Nessuno dei due si aspettava che il nuovo guerriero dell’impero Zenit fosse un mago dei nonmorti.

Allo stesso tempo, il sovrano si stava godendo le loro reazioni. Da quando aveva ottenuto il potere dei sette personaggi del mondo di Diablo, aveva mostrato quelli del barbaro, del paladino, del druido, dell’amazzone e dell’incantatrice in pubblico.
Tuttavia non poteva rivelare i poteri del negromante; era come prendere il viagra e non poterlo usare da nessuna parte. Ora finalmente aveva incontrato qualcuno con cui poteva vantarsi; non si sarebbe lasciato scappare questa opportunità.

“Muro d’Ossa!”

Accompagnato da un crepitio, un muro fatto d’ossa apparì nel palazzo; era alto almeno tre metri, lungo dieci e spesso un metro. Rifletteva la luce ed emanava un’aura assassina. Sembrava che nemmeno una squadra di cavalleria pesante potesse abbatterlo.

“Prigione d’Ossa!”

<em>Boom!</em> Un’enorme cella d’ossa apparì e circondò i quattro scheletri neri di Hazel Bank. poi la prigione cominciò a contrarsi e presto li distrusse; le creature dure come il ferro furono stritolate fino a ridursi ad una pila d’ossa. Sembrava che avrebbe potuto uccidere perfino un guerriero a cinque stelle.

“Lancia d’Ossa!”

Il sovrano alzò una mano e una lancia d’osso bianca sfrecciò verso altri sei scheletri. Furono trapassati insieme come carne su uno spiedino e poi furono fatti a pezzi.

“Potere!”

Quattro denti di fuoco bianco si avventarono su altri quattro soldati scheletrici.

“Corazza d’Ossa!”

Risuonarono altri crepitii e molte placche d’osso che assomigliavano a fiocchi di neve volarono rapidamente attorno al corpo di Fei. Alla fine scomparirono nascosti da uno schermo di fuoco bianco.

Fei rise e controllò il mago scheletrico per fargli lanciare un incantesimo del fulmine contro di lui.

<em>Boom!</em> L’incantesimo che poteva distruggere guerrieri a quattro stelle non poteva fare nulla contro la sua armatura.

Hazel Bank gradualmente si calmò e lanciò un segno con gli occhi ad Arthur. Mentre il ragazzino rimaneva in allerta, osservò con attenzione gli incantesimi di Fei. Più lo guardava, più rimaneva scioccato; si era reso conto che questo giovane sovrano non doveva pronunciare formule prima di lanciare incantesimi.

<em>’Sembra una struttura della magia dei nonmorti nuova di zecca; è un genio!</em> Hazel Bank ormai era sconvolto.

“Golem d’Argilla!”

Fei fece un cenno e un’ondata di nebbia grigia si tuffò nel terreno. Presto risuonarono rimbombi e il suolo e la pietra cominciarono a muoversi. In meno di dieci secondi, un gigante d’argilla alto più di quindici metri si alzò. Era enorme e aveva una forma triangolare invertita dall’aspetto formidabile. Con un solo colpo, scaraventò via sei soldati scheletrici neri…

Dopo che il sovrano aveva rivelato le sue abilità, aveva distrutto più della metà dei soldati scheletrici. Dopo aver visto che l’Anziano del santuario dei nonmorti si era calmato e lui aveva consumato più della metà del suo mana, Fei interruppe la dimostrazione.

Richiamò le tre creature che aveva evocato, il golem d’argilla e il soldato e il mago scheletrici mentre sorrideva con la sua corazza d’ossa; stava aspettando che l’uomo di mezz’età parlasse.

“Ho capito perchè volevi parlarci da soli. Sembra che siamo caduti nella tua trappola, vero?” Disse Hazel Bank dopo aver sospirato.

Fei rise con orgoglio mentre correggeva: “Eheh, non la metta in quel modo. Non siete caduti nella mia trappola. Tuttavia, dato che conoscete la mia identità e il mio intento, cosa ne pensate? Che ne dite di diventare miei amici e unirvi a Chambord? È meglio che venire inseguiti e rimanere senza una casa.”

Il sorriso di Fei era brillante; pensava che Hazel Bank avrebbe accettato senza avere alcun dubbio.

Tuttavia il mago dei nonmorti scosse la testa con fermezza.

“Alexander, ad essere sinceri, non so come sei diventato il sovrano di un regno affiliato di Zenit e non so quali sono le tue intenzioni. Ma devo ricordarti che hai attirato molto l’attenzione di recente e la sacra chiesa sta iniziando a monitorarti. Hai l’energia della morte pura e la sacra chiesa è molto sensibile alla sua presenza. Una volta che la scopriranno, verresti ridotto in cenere.
Sarebbe un suicidio se volessi affrontare la sacra chiesa al tuo livello. Se mi unissi a te, non sarei di grande aiuto. Invece accelererei la distruzione di Chambord. Dopotutto la Sacra Chiesa ha mandato molti esperti per acciuffarmi. Tra pochi giorni, la porta mitica si aprirà e mi daranno la caccia.”

Dopo che Hazel Bank aveva saputo che Fei aveva ottenuto l’energia della morte, voleva fare del suo meglio per aiutarlo a crescere. Tuttavia, presto si era reso conto che era solo una speranza. Adesso era gravemente ferito e la sua forza era diminuita di molto; se si fosse untio al regno di Chambord adesso, avrebbe rischiato di distruggere il futuro di questo giovane. Sapeva che se la sacra chiesa avesse scoperto dell’energia della morte, avrebbe distrutto questo sovrano.

Hazel Bank credeva che questo giovane fosse l’unica speranza e salvatore del santuario dei nonmorti e non avrebbe lasciato che gli accadesse qualcosa.

Perciò non sarebbe passato al suo servizio. Altrimenti l’avrebbe danneggiato.



