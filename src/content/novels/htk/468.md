---
title: Capitolo 468 - Rivelati Altri Segreti
pubDate: 2024-05-29T20:41:47.942Z
tags:
    - htk
---

<em>’L’energia dei nonmorti di questo mondo è troppo cupa e sembra di gran lunga più minacciosa rispetto al potere sacro… Non c’è da meravigliarsi che la maggior parte della gente la rifiuti. Ma solo gli esperti possono capire che è solo cupa, ma non malvagia. Non è inferiore al sacro potere in termini di efficacia e forza.’</em> Pensò Fei.

Con il passare del tempo, la forza di Hazel Bank aumentò. Alla fine rallentò circa al picco del nono livello della Luna Nuova; era solo ad un passo dall’avanzare al potente stadio della Mezzaluna.

“Ahah! Ottimo! Ora ho recuperato un po’ di forza! Saremo molto più al sicuro durante il nostro viaggio! Inoltre riprenderò le forze con il passare del tempo.” La voce di Hazel Bank risuonò dal palazzo, le sue condizioni erano migliorate di molto.

Presto l’ondata di energia attorno al suo corpo si calmò.

In quel momento, Fei sarebbe dovuto scappare se questo mago dei nonmorti avesse voluto attaccarlo. L’eremita della Montagna delle Nevi sarebbe stato indifeso di fronte ad Hazel Bank e probabilmente non sarebbe nemmeno riuscito a sfuggirgli.

Fei chiuse la bocca e pensò: <em>’È già così potente dopo aver recuperato un po’ della sua forza. Se tornasse al suo picco, probabilmente diventerebbe un membro d’élite della Luna Piena ad un passo dalla classe solare.’</em>

“Sua maestà, grazie per il suo aiuto. D’ora in avanti, i suoi desideri saranno mio onore e dovere!” Il mago dei nonmorti si inchinò rispettosamente e fece un giuramento che avrebbe usato con il papa dei nonmorti. Era evidente che fosse determinato a servire Fei.

L’identità di Fei come Prediletto dalla Morte e potenziale salvatore del santuario dei nonmorti lo aveva riempito di speranza.

Fei fu sorpreso e contento dell’atteggiamento di Hazel Bank. Con un esperto così potente al suo fianco, non avrebbe più dovuto gestire tutto da solo.

“Ehi, ragazzino! Vieni qui! Aiuta anche me…” Gridò Arthur. Era davvero invidioso per come Fei aveva purificato il corpo di Hazel Bank. Dato che era ferito allo stesso modo, voleva che Fei facesse lo stesso.

Fei si sfregò il mento e disse: “Tu? Non posso, non sono un veterinario…”

Arthur non sapeva cosa dire, fissò Fei con i suoi occhioni mostrando un’espressione triste.

“Ahah! Sto scherzando! Tuttavia non posso curarti adesso, non ho familiarità con la struttura di un drago. Anche se sei basato solo sullo scheletro di un drago, potrei causare dei danni se iniettassi energia nel tuo corpo adesso. Ho una pozione qui per aiutarti ad alleviare alcuni degli effetti negativi.” Disse Fei mentre tirava fuori una bottiglia di pozione della giovinezza completa di colore viola.

“Sua maestà ha ragione. Il tuo corpo è diverso da quello degli umani, così dovrei pensare ad un modo per curarti.” Disse Hazel Bank. Conosceva meglio lui Arthur ed era d’accordo con l’approccio prudente del sovrano.

Fei tornò nella città delle Due Bandiere prima dell’alba.

Le vittorie consecutive avevano dato molta speranza agli abitanti e i soldati erano motivati. La gente della città aveva iniziato a vivere normalmente e tutto era in ordine. Dato che Fei aveva ottenuto l’aiuto di persone come il vecchio Aryang, Cech e Ribry, poteva delegare i suoi doveri ed essere più libero.

Dato che l’acqua continuava a scorrere fuori dai pozzi, Fei ordinò ai soldati di isolare l’area e proibite alla gente di entrare. Gli abitanti della città delle Due Bandiere avrebbero potuto ottenere la loro acqua da un laghetto connesso ai pozzi.

La Porta Mitica stava per aprirsi e Fei poteva godersi la calma prima della tempesta.

Anche se le persone ordinarie non potevano individuare nulla, Fei poteva percepire la tensione nell’aria. Dopotutto c’erano più di una decina di aure intorno alla città.

La più debole apparteneva solo ad un guerriero a nove stelle, ma questa persona era comunque riuscita ad entrare in città senza venire scoperta dai soldati.

Fei rimase nella torre di guardia nella porta ovest e rilasciò direttamente la sua aura. L’aura del barbaro di livello 16 della modalità Incubo sembrava minacciosa ed era un avvertimento a tutti gli esperti che si nascondevano per la città. Stava dicendo loro di non causare guai.

Questo avvertimento fu molto efficace, passò pacificamente un intero giorno. Quei maestri dovevano ubbidire a queste regole tacite, come topi che avevano visto un gatto.

Calò la notte, mancava solo un giorno all’apertura della Porta Mitica.

Fei tornò nella tenuta del sindaco e trascorse un po’ di tempo con Elena ed Angela che erano ancora prive di sensi. Dopo aver parlato con Emma e averla confortata, si diresse verso un edificio laterale ed entrò nel mondo di Diablo.

…..

“Ah!!! Baal non ti perdonerà!”

Dentro le catacombe nel monastero dell’altopiano Tamoe, l’ex Fiore del Campo Andariel che si era trasformata in un demone urlò e morì nel suo sangue.

Dopo essere entrato nella modalità Incubo, Fei aveva ucciso moltissimi mostri e alla fine aveva completato la missione finale nel Campo delle Ranger.

Andariel era una donna che aveva avuto una vita tragica. Era stata corrotta dalle forze dell’inferno a causa dell’oscurità della natura umana nel monastero e si era innamorata di Diablo.

Ora era morta per mano di Fei per l’ottava volta.

Per qualche motivo, Fei avrebbe pensato ad Elena ogni volta che vedeva Andariel. Entrambe le ragazze avevano ricevuto il soprannome di Fiore del Campo; anche se i loro fati erano diversi, erano ugualmente piene di passione. Erano disposte a rinunciare ad ogni cosa, inclusa la vita, per amore!

Andariel aveva lasciato moltissimi oggetti.

In quanto boss finale nel Campo delle Ranger in modalità Incubo, la qualità degli oggetti ottenuti come ricompensa per averla battuta era incredibile. Uno di essi era una cintura di livello 6; era color argento e ampia circa trenta centimetri. Era piena di incisioni decorative e conteneva venti unità di inventario, era di gran lunga migliore a quella che portava Fei al momento che ne aveva solo dodici. Fei equipaggiò all’istante la cintura.

In quel momento, il suo barbaro era al livello 20, l’equivalente di un guerriero della Luna Nuova al primo livello intermedio nel mondo reale.

Dopo aver raccolto il bottino, Fei tornò nel Campo delle Ranger senza esitare usando un Portale Cittadino. Ottenne delle ricompense dagli NPC, vendette un po’ degli oggetti di cui non aveva bisogno e si diresse verso Lut Gholein con l’aiuto di Warriv.

Nella modalità Incubo, questa città definita Perla del Deserto era ancora in brutte condizioni. Le antiche costruzioni e le strade deserte rendevano ancora più desolata l’atmosfera. C’erano pochi NPC in questa enorme città e si potevano vedere densi strati di sabbia per le vie.

La sola differenza fu che Fei percepì all’istante le aure malvagie non appena entrò in città.

Era evidente che i mostri di questa mappa fossero molto più potenti rispetto a prima.

Quando Fei fu sul punto di rivolgersi all’NPC della prima missione, quella voce misteriosa e fredda risuonò nelle sue orecchie: “Ahah! Congratulazioni giovane! Sei avanzato di stadio e sei riuscito ad esplorare altri misteri di questo mondo. Ahah! Vai avanti! Ci saranno molte altre sorprese ad aspettarti! Ahahahah…”

Questa voce fece esitare Fei per un po’ di secondi.

Fei si stava chiedendo perché non avesse ottenuto nessuna ricompensa per aver completato tutte le missioni della prima mappa e questa voce misteriosa era apparsa in tempo per rispondere alla sua domanda. Sembrava che avesse ottenuto qualcosa di intangibile, ma non riusciva ancora a capire cosa fosse.

Dopo un momento di pausa, continuò ad uccidere mostri della seconda mappa per salire di livello.

La Porta Mitica stava per aprirsi e doveva sbrigarsi ed aumentare la sua forza. Era il solo modo per massimizzare le possibilità di trovare quell’altare.

Dopo due ore, Fei era gravemente ferito ed era ricoperto di sangue. I mostri nella seconda mappa erano molto più forti ed erano ancora più pericolosi per lui. Ma dopo aver lavorato sodo e aver completato le prime due missioni a Lut Gholein, il Rifugio di Radament e la Verga di Horadrim, era al livello 24.

In quel momento si era finalmente reso conto cosa intendeva quella voce fredda e misteriosa. All’improvviso aveva percepito un’ondata di magia divampare attorno quando era entrato nel portale delle Colline Aride.



