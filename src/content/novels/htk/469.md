---
title: Capitolo 469 - Possibilità di Costruire una formazione di Teletrasporto
pubDate: 2024-05-29T21:41:47.943Z
tags:
    - htk
---

Fei aveva visto più di una decina di formazioni di teletrasporto del genere, ma non aveva mai sentito nulla di speciale; sembravano tutti arredi freddi. Ora quella di fronte a lui era vivida e animata come se avesse una mente propria.

Dopo che chiuse gli occhi e percepì con attenzione questa formazione, Fei rimase ancora più scioccato.

All’improvviso ebbe un’idea e riversò fuori la sua energia spirituale come una cascata. Iniziò a penetrare lentamente attraverso la formazione di teletrasporto.

Fei aveva cercato di farlo nella modalità normale, ma non aveva avuto successo. Stavolta filò tutto liscio. La sua energia spirituale entrò quasi all’istante nel nucleo ed esaminò i principi e le teorie dietro la sua attivazione. Gradualmente Fei capì cosa ci voleva per creare una formazione.

Aveva la sensazione che una dea gelida che aveva rifiutato ogni uomo all’improvviso fosse diventata piena di passione e si fosse gettata tra le sue braccia. Ciò che prima era impossibile sembrava molto facile adesso.

“Oh! Così questa è la chiave per creare formazioni di teletrasporto a lunga distanza! Ahah! Se è così, potremmo imitarla nel mondo reale! Gli dei sono dalla mia parte!” Fei era troppo entusiasta. Era come una ciliegina sulla torta! La formazione di teletrasporto sarebbe stata un’arma strategica! I soldati d’élite di Chambord sarebbero riusciti a viaggiare per lunghe distanze e attaccare i nemici da dietro.

Dopo mezz’ora, Fei aveva già capito i dettagli della formazione, inclusi i materiali usati e le loro dimensioni.

Gli rimaneva solo un’ora di tempo. Non continuò ad uccidere mostri, invece si diresse verso la misteriosa stanza di pietra e trovò Akara e Cain che stavano studiando la Saggezza del Re Demoniaco. Riferì loro di come era stata costruita la formazione di teletrasporto.

“Cosa? Tutto qui? Non c’è da meravigliarsi…” Akara ebbe un’epifania, ma presto scosse la testa.

“A cosa stai pensando?” Fei si accigliò.

Anche Cain si sentì ispirato e continuò il discorso: “Non c’è da meravigliarsi che non avessimo trovato le coordinate spaziali accurate per l’altra parte della formazione. In effetti le formazioni di teletrasporto non usano coordinate spaziali! Ahah! Siamo partiti con il piede sbagliato! Come potevamo capirlo? Ahah! Ora con la tua spiegazione credo che potremo creare una formazione di teletrasporto del genere!”

Fei era entusiasta.

“Quanto ne sei sicuro?” Chiese.

“Quanto? All’80%.” Rispose Akara mentre registrava velocemente le teorie che Fei aveva osservato. Nel frattempo sollecitò Cain e gli chiese di iniziare a raffinare il progetto della formazione. Cain doveva tradurre le teorie magiche del mondo di Diablo in quelle del continente Azeroth; era il solo modo per assicurarsi che la formazione di teletrasporto sarebbe funzionata.

“All’80%?” Fei annuì. Era una probabilità molto alta; significava che era davvero plausibile.

Dato che il dubbio che li aveva assillati da così tanto tempo aveva ricevuto risposta, i due scienziati pazzi si entusiasmarono. Tornarono alle loro ricerche e ignorarono completamente il supremo capo del Campo delle Ranger. Fortunatamente il sovrano era già abituato a questo tipo di trattamento e non lo trovò imbarazzante. Mentre si dava un colpetto sulla testa con autoironia ed era sul punto di andarsene, a Cain all’improvviso venne in mente qualcosa. Gridò, si grattò la testa e lanciò tre piccoli oggetti circolari a Fei. Erano delle dimensioni del palmo di un bambino e assomigliavano a distintivi.

“Me n’ero quasi dimenticato. Abbiamo creato questi aggeggi senza volerlo mentre stavamo studiando le rune d’imprigionamento sulle pareti. Potrebbero aiutare persone al di sotto della classe solare nel mondo reale a nascondere le loro aure. Anche se non possono essere considerati oggetti divini, sono interessati. Dato che sei un tale burlone, credo che potrebbero esserti utili.” Disse Cain mentre continuava a concentrarsi sul suo lavoro e faceva un cenno a Fei; sembrava che gli stesse chiedendo di togliersi fuori dalle palle per non intralciarlo.

Fei si girò all’improvviso e prima di entrare nel portale chiese: “Uh? Interessante. Hanno un nome?”

“Eh, no. Puoi darglielo tu. E smettila di romperci le scatole! Non tornare più qui a disturbarci per almeno tre giorni!” Disse con impazienza Akara, anche lei era concentrata.

Fei rimase senza parole…

…..

Due giorni dopo.

Dentro l’oceano sotterraneo.

Era buio ovunque e il silenzio qui sembrava terrificante.

Anche se era localizzato a circa 400 metri sottoterra, l’oceano non era calmo. C’erano sottocorrenti di varia velocità, quelle più rapide potevano distruggere spade di metallo e quelle gentili parevano brezze.

All’improvviso risuonò un potente scoppio.

La dura superficie di roccia sopra l’oceano era esplosa e quattro figure attraversarono il terreno e sfrecciarono verso l’oceano. Fiamme d’energia colorate apparirono attorno a loro e crearono moltissime bolle, si erano tuffati rapidamente circondati dalle loro aure formidabili.

Queste quattro persone non erano deboli; due erano già al picco delle Nove Stelle e gli altri due erano già membri d’élite di classe lunare. I loro poteri erano un po’ contenuti ed era evidente che fossero qui per la Porta Mitica.

Il loro arrivo distrusse la solita calma dell’oceano.

Come se fossero le prime gocce di pioggia in una tempesta, sempre più maestri attraversarono il terreno ed entrarono nell’oceano. All’istante l’oceano buio si accese; sembrava che stessero lanciando fuochi artificiali al loro interno, era uno spettacolo splendido, ma strano.

Questi maestri erano molto guardinghi. Eccetto per i loro compagni, mantenevano una buona distanza dagli altri gruppi.

“Daniel, perché non siamo entrati usando i pozzi della città delle Due Bandiere? Perché dobbiamo consumare la nostra energia e attraversare 400 metri di terra? Non è saggio.” Si lamentò un guerriero al picco delle Nove Stelle che aveva un enorme cicatrice sulla faccia.

“Sta zitto!” Un esperto accanto a lui al terzo livello della Luna Nuova inferiore si guardò attorno e lo rimproverò: “Non sai di cosa stai parlando. Quando il sovrano di Chambord è avanzato alla classe lunare, ha creato un fenomeno terrificante! Non vogliamo provocare qualcuno come lui! Ha già bloccato i pozzi, se entrassimo senza permesso e lo irritassimo, potremmo perdere il privilegio di entrare nella Porta Mitica! Guardati attorno! Chi di loro è entrato usando i pozzi? Chi ha osato offendere il re di Chambord? Umpf! Ci sono moltissimi maestri in giro! Se dicessi la cosa sbagliata, non odiarci se non ti proteggeremo!”

Quest’uomo era la persona più importante del gruppo. Anche se il tipo appena rimproverato si arrabbiò un po’, abbassò la testa e non osò rispondergli.

In quel momento risuonò un’esplosione.

Non troppo lontano da loro, tre figure apparirono nell’oceano sotterraneo circondate da un’aura dominante. Erano estremamente veloci.

Anche se non erano coperti da fiamme d’energia, l’acqua fredda non poteva avvicinarsi entro due metri da loro.

“Sono entrati attraverso i pozzi? Quanto sono potenti! Non c’è da meravigliarsi che non siano preoccupati di provocare il sovrano di Chambord!” Tutti gli esperti nella regione erano scioccati ed evitarono i tre nuovi arrivati come se fossero serpenti velenosi, non volevano entrare in conflitto con loro. Questi erano veri esperti e i protagonisti di questa esplorazione.

Mancavano solo trenta minuti all’apertura della Porta Mitica.



