---
title: Capitolo 470 - Dicono che sia davvero feroce
pubDate: 2024-05-29T22:41:47.943Z
tags:
    - htk
---

Su una duna di sabbia a cinque chilometri di distanza dalla città delle Due Bandiere.

“È il momento di partire?” Fei si girò e chiese ad Hazel Bank e al drago d’ossa Arthur che indossavano entrambi armature leggere e maschere nere che assomigliavano alla faccia di Hello Kitty. Le armature e le maschere erano state prodotte entrambe dal procace fabbro Charsi nel mondo di Diablo usando Essenza di Pietra Nera e Resti Demoniaci.

Fei fece del suo meglio per non ridere.

Sembravano alla moda e usciti fuori dal film Man in Black. Se questo mago dei nonmorti avesse avuto una bacchetta magica che poteva cancellare i ricordi delle persone, sarebbe stato ancora meglio.

I Resti Demoniaci in effetti erano ossa di antichi esperti che erano morti molto tempo fa ed erano naturalmente compatibili con diverse forme di energia. Per un mago dei nonmorti, armature del genere erano tesori. Quando Fei aveva tirato fuori le corazze circa dieci minuti fa, pensava che ad Hazel Bank e ad Arthur non sarebbero piaciute perché sembravano troppo eleganti. Tuttavia i due avevano capito subito quanto erano preziosi i materiali da cui erano composte e le avevano prese subito dalle mani di Fei.

“Wahah! Oh, la Porta Mitica sta per aprirsi! Andiamo!”

Arthur batté l’armatura sul suo corpo e scagliò un pugno nel terreno. Divampò un’ondata d’energia terrificante, ma questo drago d’ossa aveva controllato la sua forza. Non aveva sprecato nemmeno un briciolo d’energia e creò un buco profondo dal diametro di due metri.

Presto videro nuvole di foschia.

“Andiamo!” Disse Arthur per poi saltare nel buco. Mentre cadeva, continuò a scagliare pugni e il terreno duro come il ferro si ruppe come un pezzo di tofu.

Fei ed Hazel Bank seguirono Arthur e saltarono giù anche loro.

Fei non aveva portato nessun altro a parte loro. Questa missione era pericolosa, perfino i guerrieri a nove stelle avrebbero avuto molte probabilità di morire se un membro d’élite di classe lunare non li avesse protetti. I guerrieri di Chambord erano tutti troppo deboli, non potevano ancora gestire questa situazione.

Arthur stava scavando nel terreno come una trivella.

Oltre il 90% della sua forza proveniva dal suo corpo. Le ossa di un drago erano più robuste di quelle di un ordinario membro d’élite di classe lunare ed erano paragonabili ad armi di livello divino. In effetti, probabilmente erano più robuste di quelle di Fei! Il ragazzino fu davvero veloce e in pochi secondi attraversarono 400 metri di terra per poi entrare nell’oceano sotterraneo!

“La Porta Mitica sta per aprirsi e incontreremo sicuramente maestri della Sacra Chiesa. Non prendete iniziative, così eviteremo problemi. Qualunque cosa accada, me ne occuperò io!”

Non appena entrarono nell’acqua, Fei creò un’enorme sfera argentea dal diametro di più di dieci metri per bloccare l’acqua. Poi sfrecciarono rapidamente verso il fondo dell’oceano.

Al momento Fei era un barbaro di livello 24 in modalità Incubo e aveva aggiunto cento punti attributi alla sua Forza. Ora praticamente era forte quanto un guerriero della Luna Nuova intermedia di quarto livello! Era molto più potente rispetto a pochi giorni fa! Perciò, anche se stava portando due persone con sé, poteva resistere facilmente alla pressione dell’acqua.

Presto si avvicinarono al fondo.

Le strutture nel fondo dell’oceano erano già visibili ed erano illuminate da una luce bianca. Nell’acqua a circa 200 metri dal fondo stavano nuotando veloci molte creature simili a sirene, lunghe quattro metri.

Fei e gli altri due si fermarono a 300 metri dal fondo.

Era il punto più vicino possibile visto che c’era la barriera invisibile e nessuno poteva avanzare ulteriormente.

In quel momento c’erano già moltissimi esperti. I loro numeri scioccarono Fei, fin troppi maestri volevano tentare la fortuna qui. Era difficile credere che queste persone fossero tutte nascoste attorno alla città delle Due Bandiere negli ultimi due giorni. Probabilmente erano venuti anche guerrieri da 500.000 chilometri di distanza, non solo quelli di Zenit e di Jax.

Gli esperti più deboli tra di loro erano guerrieri a sette stelle e potevano arrivare fin qui solo grazie all’aiuto di oggetti magici unici che potevano eliminare parte della pressione dell’acqua. Si potevano vedere anche maestri dalle aure intense e pericolose. Fei non riuscì nemmeno a capire quanto erano veramente forti e nessuno osava avvicinarsi entro cento metri da loro.

La Porta Mitica non si era ancora aperta, così tutti stavano aspettando pazientemente.

La presenza dominante di Fei attirò all’istante molta attenzione e tutti capirono chi era dopo aver percepito l’energia selvaggia e terrificante della sfera. Di conseguenza, la gente vicina a lui si allontanò.

Dato che il nome e la storia del sovrano era ben conosciuta tra questi esperti, avevano tutti paura di lui.

“Il re di Chambord è qui! Ragazzi state attenti! Mantenete un po’ di distanza da lui, si dice che sia davvero feroce…”

“Il re di Chambord? Cielo! La sua forza è aumentata di nuovo? A che livello è ora? Non riesco a capirlo! Come ci riesce? È la reincarnazione di un dio?”

“Chi sono quelli accanto a lui? Non li ho mai visti prima. Che strane armature… Non sono i Cavalieri dello Zodiaco di Chambord! Che siano esperti che ha appena reclutato? Eh… non posso percepire le loro aure… Il re di Chambord sta diventando sempre più potente! Una volta che Yassin morirà, chi lo fermerà a Zenit?”

“La presenza di una tigre e il temperamento di un’aquila… Sia il suo portamento che il suo aspetto sono di massimo livello… Questo giovane non è semplice come sembra! Dev’essere un genio come Yassin! Tra pochi anni nessuno potrà affrontarlo! È emerso un nuovo sovrano!”

“Eheh, è il sovrano di Chambord? Ho sentito che ha molti tesori. Una volta che entreremo nella Porta Mitica, troverò un’opportunità per ucciderlo e prendere i suoi tesori. Eheh, perché hai paura di un ragazzino?”

“Un tempo era un ritardato mentale… è avanzato allo stadio lunare in così poco tempo, così deve nascondere un grosso segreto! Che sia una tecnica leggendaria? Eheh, gli farò delle domande una volta che l’avrò catturato. Ahah! Se potessi ottenere i suoi segreti, non sarà impossibile diventare un membro d’élite della Luna Nuova e forse avanzare allo stadio solare! Ahah!”

Molti maestri attorno a Fei smisero di guardarlo. Alcuni avvertirono i loro compagni di non provocarlo, alcuni erano rimasti scioccati dalla sua forza e altri sembravano calmi, ma erano pieni di intento assassino e lo guardavano con fare malevolo.

“Umpf! Vogliono morire? Come osano!”

Dopo aver visto un vecchio dalla faccia triangolare e con un abito nero sogghignare verso di lui, Fei all’improvviso sbuffò e scagliò un pugno. Un marchio argenteo ampio mezzo metro cubo sfrecciò verso il vecchio.

“Maledizione! Moccioso impudente! Gli altri possono avere paura di te, ma io no! Non ho avuto l’occasione di catturarti e interrogarti, eppure attacchi me, il re della sabbia nera? Ahahah! Ottimo! Ti catturerò vivo e ti costringerò a dirmi tutti i tuoi segreti quando saremo nel Palazzo Mitico!”

Il vecchio era arrabbiato, ma presto si entusiasmò. Stava cercando di trovare una scusa per catturare il sovrano di Chambord, e il giovane re lo aveva attaccato per primo.

Questo gli avrebbe dato una giustificazione perfetta! Perciò aprì velocemente il suo palmo e tentò di afferrare il marchio del pugno argenteo.

Questo vecchio era un maestro di un impero di secondo livello a 250.000 chilometri di distanza e il suo soprannome era re della sabbia nera. Era ben noto per il suo sadismo ed era già un membro d’élite della Luna Nuova inferiore all’ottavo livello da più di dieci anni.

Riversò il 90% dell’energia da guerriero nel suo palmo e pensava che sarebbe stato sufficiente a distruggere facilmente il marchio argenteo dall’aspetto debole. Tuttavia, non appena lo toccò, un’energia senza precedenti avvolse la sua mano e iniziò a scorrere nel suo braccio.

“No…” Il re della sabbia nera impallidì mentre ringhiava. Presto il ringhio divenne un urlo.

Un secondo dopo, come se fosse stato colpito da un martello, il vecchio fu scaraventato via per più di 40 metri e sputò sangue dalla bocca. Metà del suo braccio era stato ridotto in polvere d’osso e poltiglia. Il suo viso giallo sbiancò, non riusciva a credere ai suoi occhi.



