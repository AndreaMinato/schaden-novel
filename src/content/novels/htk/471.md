---
title: Capitolo 471 - Entrata
pubDate: 2024-05-29T23:41:47.943Z
tags:
    - htk
---

Non appena vide lo sguardo tagliente di Fei, il vecchio tremò di paura. Finalmente si rese conto dei problemi che aveva causato e capì che si era praticamente suicidato. Era troppo tardi per pentirsi e fu colto dalla paura.

<em>’Devo scappare! Presto!</em>’

Questo fu il primo pensiero del re della sabbia nera. Poi si girò istintivamente e sfrecciò via. Era evidente che non avrebbe ottenuto molto da questa esplorazione date le gravi ferite. Poteva a stento sopportare la pressione dell’acqua e i suoi nemici avrebbero potuto perfino ucciderlo.

I maestri nell’area assistettero alla scena e rabbrividirono.

Questo guerriero della Luna Nuova inferiore di ottavo livello non era riuscito nemmeno a sopportare un solo colpo del sovrano di Chambord! Era scioccante!

<em>’Questo giovane re è feroce come dicono le voci. Il sovrano della sabbia nera lo ha solo guardato storto ed è stato malmenato!’</em> Pensarono tutti gli esperti.

Si distanziarono ancora di più da Fei perché temevano che il giovane sovrano li avrebbe presi di mira.

Non appena Fei finì il primo attacco, fu sul punto di colpire ancora per uccidere quel vecchio malvagio.

Non era una persona inumana a cui piaceva uccidere, ma poteva intuire che il re della sabbia nera era un uomo potente ed estremamente sinistro. Dato che lo aveva già preso di mira, Fei non si sarebbe lasciato sfuggire questa opportunità. Se quel vecchio avesse abbandonato ogni dignità e avesse attaccato Chambord con tutte le sue forze, la città sarebbe andata incontro ad un disastro.

Mentre Fei stava per inseguire questo nemico ed eliminare ogni problema, ondate di energia apparirono sotto la barriera e tutti i maestri divennero ansiosi.

All’improvviso ondate di luce fuoriuscirono dalle strutture in fondo all’oceano e avvolsero i maestri. Presto, puntini scintillanti apparirono nell’oceano; ce n’erano così tanti da sembrare stelle nel cielo. Poi cominciarono a muoversi e a formare linee e poi immagini.

Come se una penna invisibile stesse disegnando nell’oceano, dopo trenta secondi apparirono venti archi di luce alti sei metri e ampi tre.

Era ovvio che questi venti archi fossero la leggendaria Porta Mitica.

“Aperta! Finalmente è apparsa!” Gridò un membro d’élite lunare.

Fu il più veloce e sfrecciò verso uno degli archi. Dopo un bagliore, scomparì. Un secondo dopo, apparì nell’area bloccata dalla barriera invisibile. La sua comparsa turbò le sirene sotto che si precipitarono subito contro di lui urlando. Era evidente che lo volessero fare a pezzi.

Ci fu subito una battaglia. L’esperto usò le sue tecniche potenti e tutte le creature entro tre metri da lui furono ridotte subito in foschie di sangue.

Ora tutti gli altri si erano destati dalla sorpresa e si lanciarono verso le porte di luce accanto.

Il mago dei nonmorti sussurrò nell’orecchio di Fei: “Sua maestà, ci sono moltissime antiche trappole e meccanismi nel Palazzo mitico. Con il passare del tempo, potrebbero avvenire cambiamenti misteriosi. Possiamo aspettare e lasciare che queste persone le mettano alla prova.”

“Eh, ha ragione. Allora mi faccia uccidere quel vecchio dalla faccia triangolare prima! Creerebbe innumerevoli guai per noi!” Rispose Fei mentre si preparava ad inseguirlo.

“Lasci che se ne occupi Arthur, possiamo aspettare pazientemente qui.” Disse Hazel Bank mentre faceva un segnale al ragazzo. Il drago d’ossa sembrava riluttante, ma mormorò scontento mentre usciva dalla sfera di luce e presto scomparì.

Dopo due giorni di riposo, il drago d’ossa aveva recuperato molta forza. Adesso era almeno un membro d’élite lunare della Luna Nuova di primo livello, così dovrebbe essere facile per lui sbarazzarsi del vecchio feroce.

I maestri nell’area lo videro e capirono tutti cosa stava per succedere.

Quando videro la persona minuta con l’armatura nera scomparire in lontananza, provarono compassione per il re della sabbia nera. Quel vecchio aveva commesso molte malvagità e aveva ucciso diverse persone innocenti, e ora aveva provocato qualcuno che non avrebbe dovuto toccare. Aveva raccolto ciò che aveva seminato!

Fei finalmente si rese conto di aver ottenuto due forti supporti dopo che Hazel Bank e Arthur si erano uniti a lui. Erano più potenti e avrebbero potuto occuparsi di molte faccende al suo posto.

Fei era entusiasta, ma cercò di rimanere impassibile. Aspettò con pazienza insieme al mago dei nonmorti prima di caricare verso le porte di luce e combattere contro le sirene. Stavano attendendo il momento perfetto.

All’improvviso un’enorme nuvola di sacro potere si avvicinò. Più di venti persone furono avvolte dalle fiamme argentate di potere sacro ed entrarono in uno dei portali di luce a meno di cento metri da Fei.

Erano esperti della Sacra Chiesa.

Fei guardò Hazel Bank che era in silenzio accanto a lui rise: “Sembra che quegli aggeggi funzionino bene! È così vicino a loro, ma non hanno scoperto la sua presenza. Ahah! Interessante!”

“I cani della Sacra Chiesa percepiscono istintivamente l’energia dei nonmorti. Sua maestà, i distintivi ingannatori degli dei che ha creato sono magici! Hanno ingannato facilmente la Sacra Chiesa! Con questi due distintivi, la nostra vita è diventata molto più facile! Sua maestà è un genio!” Il mago dei nonmorti lo lusingò. Non era una persona seria e rigida, era scherzoso e avventuroso. Perciò, dopo aver trascorso un po’ di tempo con Fei, era già diventato molto vicino al sovrano.

Fei scosse la testa e rispose: “Non sono stato io a creare questi distintivi, sono stati due scienziati pazzi. Quando ce ne sarà l’opportunità, glieli presenterò… Uh? Ci sono altre persone qui?”

Diverse persone apparirono e sfrecciarono verso uno dei portali. Uno di loro era l’eremita della Montagna delle Nevi, e c’erano i suoi discepoli Modoc, Tony, Fairenton e altri otto guerrieri a nove stelle. Con la protezione dell’energia del fuoco, superarono velocemente uno degli archi di luce.

Prima di passare, l’eremita della Montagna delle Nevi si girò all’improvviso e guardò verso Fei come se avesse percepito qualcosa. Allo stesso tempo, Fei gli sorrise; solo l’eremita poteva capire il pericolo nascosto dietro quel sorriso.

“Sua maestà? È lui il colpevole? Una volta che entreremo nel Palazzo mitico, troverò un’occasione per ucciderlo.” Disse Hazel Bank dopo aver visto la reazione di Fei.

“È meglio se me ne occuperò da solo. È il momento! Non dobbiamo aspettare Arthur, possiamo entrare adesso.”

Dopo aver visto la maggior parte dei maestri entrati nei portali, ne scelsero uno e ci sfrecciarono dentro.

La cosiddetta Porta Mitica era composta da formazioni di teletrasporto a breve distanza; potevano mandare le persone da una parte all’altra della barriera invisibile. Fei ebbe la sensazione di attraversare un portale e adesso era dall’altra parte della protezione.

Quando apparirono tra le sirene, Fei creò all’istante una sfera di luce. Anche se queste creature non potevano superare la sua barriera, continuarono ad urlare e a gettarsi contro di essa.

“Sembra che non siano intelligenti e non possono nemmeno essere contati come bestie demoniache. Hanno solo un istinto omicida…” Fei si accigliò mentre queste creature si suicidavano sbattendo contro la sua sfera di energia.



