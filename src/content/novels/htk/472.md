---
title: Capitolo 472 - Gratitudine
pubDate: 2024-05-30T00:41:47.943Z
tags:
    - htk
---

La ferocia delle sirene era scioccante; sembrava che fossero guidate dall’istinto e non dall’intelligenza. Fei fece un cenno e lasciò che una piccola sirena entrasse nella sua sfera d’argento. Ora finalmente poteva esaminare meglio questa creatura.

Era orribile. La parte inferiore del suo corpo assomigliava ad un pesce e le sue scaglie erano coperte da un liquido nero appiccicoso. Le sue sei pinne erano taglienti come coltelli e la sua coda era piena di spuntoni d’osso. La parte superiore invece assomigliava ad un essere umano, si potevano scorgere vagamente dei lineamenti come il seno e l’ombelico. La sua faccia era l’80% simile a quella di un umano, ma uno strato sottile di membrana bianca copriva i suoi occhi e la sua bocca era piena di denti taglienti simili a chiodi. Sembrava davvero feroce.

Questa creatura si stava dimenando per liberarsi, ma non poteva competere con l’enorme forza di Fei. Poi aprì la bocca e rilasciò un’onda sonica capace di uccidere guerrieri a sei stelle.

Fei rimase deluso.

Proprio come le formiche mangiametallo, queste creature avevano solo istinto omicida ed era impossibile domarle.

Fei osservò attentamente i dintorni e individuò dei dettagli che non aveva scoperto prima.

Sembrava che queste creature occupassero le aree duecento metri sopra il Palazzo Mitico ed erano bloccate qui.

<em>’Che tipo di fonti di cibo hanno avuto a disposizione per sopravvivere? E perché sono qui? Attaccano spietatamente chiunque si avvicini.’</em> Pensò Fei.

“Ah! No! Aiuto!” Un guerriero al picco delle nove stelle era stato circondato e attaccato dalle creature, e avevano superato le sue difese. In un solo secondo, fu fatto a pezzi.

Stavano avvenendo diverse scene cruente del genere in quel momento.

I maestri più deboli che avevano voluto tentare la fortuna avevano sottovalutato i pericoli di questo posto. In meno di dieci minuti, più di trenta guerrieri a nove stelle erano stati divorati dalle sirene. Il sangue e le parti smembrate degli esperti fluirono nell’acqua ed irritarono ancora di più i mostri.

Fei provò tristezza per i maestri massacrati.

Il sovrano espanse la sfera d’energia argentata come un palloncino e protesse gli esperti sul punto di morire. Un po’ di guerrieri a nove stelle che avevano perso la protezione della loro energia avevano già chiuso gli occhi attendendo la morte, ma il dolore intenso che avevano previsto non era arrivato. Quando riaprirono gli occhi, si resero conto di essere dentro una sfera di luce argentata e che le sirene potevano solo lanciarsi contro la barriera senza poterli raggiungere.

“È il re di Chambord! Ci ha salvato!”

Gli esperti che erano stati salvati capirono velocemente la situazione e si spaventarono per come la morte li aveva sfiorati; era una reazione psicologica normale. Tuttavia, dopo che guardarono Fei, si era reso conto che il sovrano non era così spietato come pensavano. Provarono un senso di sicurezza senza precedenti e lo osservarono con ammirazione.

Presto il diametro della sfera di luce di Fei arrivò a venti metri, ma il re sembrava ancora tranquillo.

Alla fine, decise di esplorare l’area e salvò più esperti che poteva. Dopo dieci minuti, altre tre persone finirono nella sfera d’energia ed erano quasi fuori dal raggio d’azione delle creature.

All’improvviso Fei percepì un’altra potente barriera che proteggeva le strutture in fondo all’oceano e anche lì c’erano venti portali.

Fei si rese conto di qualcosa. Pareva che i mostri fossero intrappolati dalle due barriere, così non potevano salire o scendere, potevano solo restare nella parte dell’oceano profonda circa cento metri come pesci in un acquario. Anche se avevano solo cento metri di spazio verticale, quello verticale sembrava illimitato; c’era abbastanza spazio per tutte queste creature terrificanti.

Dopo aver superato un altro arco, il panorama di fronte a Fei cambiò di nuovo. La pressione e i mostri erano scomparsi, aprì la bocca e poté respirare aria fresca. Gli diede l’illusione di essere tornato a terra.

Fei si guardò attorno e vide solo innumerevoli strutture antiche. Il colore lievemente giallo della pietra indicavano la loro età e le loro superfici erano ruvide.

Sembrava che Fei e questo gruppo di persone atterrarono in una piazza circondata da santuari alti più di cinquanta metri.

Non c’era acqua qui dato che c’era uno strato di energia invisibile che poteva bloccare il mare. Luci argentate illuminavano gli edifici e accendevano l’area nel raggio di dieci metri.

L’architettura di questi edifici era magnifica e sembrava che solo gli dei potessero creare strutture del genere.

<em>’Quanto potere ci vuole per bloccare l’intero oceano? È folle!’</em> Pensò Fei.

Ai lati della piazza, c’erano enormi pilastri di pietra che sorreggevano i santuari. Le entrate dei santuari erano cupe e ognuna di esse assomigliava alle fauci spalancate di un’enorme bestia demoniaca. Non troppo lontano, c’erano diverse enormi statue.

C’erano sculture di quasi ogni specie, bestie a sei ali, creature metà umane e metà serpenti che brandivano sei lame con le loro sei braccia, esseri umani con delle corna e altro ancora…

Queste statue sembravano tutte reali ed emanavano una potente energia vitale. Se qualcuno avesse dato loro una sbirciata, avrebbe avuto la sensazione che fossero dotate di vita propria.

Era un luogo misterioso.

Era il Palazzo Mitico pieno di pericoli e opportunità.

“Grazie sua maestà!” Il giovane guerriero a nove stelle che era stato salvato da Fei gli porse i suoi ringraziamenti. Era stato salvato appena prima di venire divorato da una sirena. Gridò: “Il mio nome è Lewis e sono uno dei guerrieri sacri dell’Impero San Germain. Sarò sempre in debito con lei. Se sua maestà avesse l’occasione di venire nel regno di San Germain, la accoglierò dandole ogni privilegio che potrò offrire.”

Questo giovane sembrava retto e i suoi lunghi capelli biondi, il bel viso e il temperamento onesto suggerivano che la sua identità fosse nobile. Aveva appena 25 anni ed era già un guerriero a nove stelle, poteva provenire dalla famiglia reale.

Tuttavia nessuno sapeva perché fosse venuto qui da solo senza guardie, era quasi morto per via di quei mostri.

“Signor Lewis, non si preoccupi!” Fei sorrise e non voleva prendersene il credito. Questa mossa attirò subito l’ammirazione di molte persone.

“Sono Mengo dell’impero Marseille e non mi dimenticherò come mi ha salvato la vita. Se sua maestà ha bisogno di qualcosa, mandi qualcuno alla tenuta di Provence nell’impero Marseille con questo distintivo e io, Mengo, sarò disposto a combattere per lei!” Disse un altro uomo robusto mentre consegnava un distintivo blu a Fei, per poi andarsene e continuare l’esplorazione da solo.

“Sono un guerriero senza nome. Grazie per avermi salvato la vita. Finché sua maestà avrà bisogno di me, io, Dika, sarei disposto a lottare per lei!”

“Noi tre fratelli non ci dimenticheremo mai…”

“La gentilezza di sua maestà è senza precedenti. Finché noi due potremo uscire vivi dal Palazzo Mitico, saremmo disposti a completare tre missioni per lei…”

Fei aveva salvato più di trenta persone dalle sirene. Anche se questi uomini erano stati colti alla sprovvista da queste creature, erano tutti figure influenti fuori da questo Palazzo Mitico. Alcuni di loro mostrarono all’istante la loro gratitudine e ringraziarono il sovrano, dichiarando che sarebbero stati disposti ad aiutare il sovrano se ne avesse avuto bisogno.

Fei non si comportò con alterigia e ricambiò i sorrisi.

Sapeva che non tutti l’avrebbero ringraziato, ma chissà cosa sarebbe accaduto in futuro? Nessuno sapeva se questo casuale atto di gentilezza si sarebbe rivelato importante in futuro.

Al mago dei nonmorti piaceva l’atteggiamento di Fei. Anche se era stato potente e dominante prima, per un lungo periodo di tempo si era indebolito e non era arrogante ed egoista come gli altri signori. Sapeva quanto erano importanti gli amici e approvava le azioni del sovrano.

Tuttavia non tutti mostrarono gratitudine.



