---
title: Capitolo 473 - Statue Marziali
pubDate: 2024-05-30T01:41:47.943Z
tags:
    - htk
---

Tra queste persone, alcune si limitarono a ringraziarlo e se ne andarono; non dissero nemmeno il loro nome a Fei. Altri addirittura non dissero nulla. Non appena videro che erano sani e salvi nel Palazzo Mitico, si guardarono attorno con avidità e se ne andarono velocemente. Queste persone volevano scoprire tesori e segreti che gli altri non avevano mai trovato prima.

Fei si limitò a scuotere la testa e non disse nulla.

Presto tutte le persone che aveva salvato se ne andarono da sole e scomparirono per le strade fatte da pietre gialle. Erano qui per scopi diversi, così non si sarebbero radunati ad esplorare insieme.

Il Palazzo Mitico era enorme; sembrava illimitato come se fosse un mondo a sé.

La barriera invisibile sopra il Palazzo Mitico emanava un po’ di luce e sembrava illuminato dalla luna.

Le strutture in questo posto parevano palazzi divini; il loro stile era completamente diverso da quelle del mondo esterno e sembravano antiche. Nonostante fossero entrati più di 400 maestri, non erano nulla dato che il Palazzo Mitico era così grande.

“Andiamo!”

Fei si diresse verso il centro del Palazzo Mitico e Hazel Bank lo seguì. Anche se questo posto sembrava calmo e sicuro, erano entrambi consapevoli che era pieno di pericoli imprevedibili.

Dopo che camminarono verso l’est della piazza per circa 500 metri, all’improvviso Fei vide una statua con un corpo da bestia e una faccia umana; era alta almeno 40 metri. Accanto alla scultura vide una figura in piedi; era uno dei pochi che se n’erano andati senza ringraziarlo dopo che erano stati salvati. Ora non emanava la minima energia vitale; era morto.

Fei si avvicinò e lo osservò.

Quest’uomo sorrideva ancora e i suoi occhi erano spalancati. Stava sporgendo una mano e stava fissando la statua come se fosse un tesoro. Tuttavia tutta la sua energia vitale e da guerriero erano sparite.

Dopo che Fei lo toccò lievemente, il suo corpo si ridusse in una nuvola di polvere. Poi, più di una decina di puntini d’argento volarono fuori e furono risucchiati nella statua.

“La sua forza non era sufficiente e la sua essenza è stata risucchiata via da questa statua marziale.” Disse Hazel Bank.

“Statua marziale?” Chiese Fei.

Hazel Bank conosceva molto questo posto e spiegò con pazienza: “Sì, è una statua marziale. È speciale! Se un maestro è abbastanza fortunato, potrebbe comunicare con la statua usando l’energia spirituale. Ogni scultura contiene una tecnica di classe lunare! Si dice che siano state create da figure potenti ed influenti; era un ottimo modo per passarle ai loro discendenti. Tuttavia le tecniche qui sono utili solo per membri d’élite di classe lunare. Per questo non verrebbe nessun signore di classe solare qui.”

“Capisco…” Pensò Fei mentre sporgeva una mano verso la statua usando la sua energia spirituale. Era molto più potente rispetto all’esperto precedente e non temeva contraccolpi. Non appena l’energia spirituale toccò la statua, sentì un forte risucchio. La sua mente fu attirata in uno spazio grigio e la tecnica Pugno della Bestia Feroce apparì nella sua mente.

Fei la esaminò e scosse la testa: <em>’Che peccato che il Pugno della Bestia Feroce non sia adatto agli esseri umani e il suo potere è mediocre; è troppo inferiore in confronto al mio Pugno dell’Imperatore Invincibile.’</em>

Le capacità di apprendimento di Fei erano ottime e aveva quasi padroneggiato il concetto di questa tecnica. Presto si rese conto che era più adatta agli orchi.

Che peccato che gli orchi erano estinti in questo continente e questa tecnica era praticamente inutile.

“Solo le statue umane contengono tecniche che possono essere usate dagli esseri umani. Le tecniche nelle altre statue non sono adatte alla coltivazione umana.” Spiegò Hazel Bank. “Inoltre, più grande è la statua, più potenti sono le tecniche. Naturalmente anche il potenziale contraccolpo sarà più terrificante. Se sua maestà è interessata, ricordo un po’ di buone statue marziali…”

<em>’Vabbè. Il mio obiettivo è trovare l’Altare Mitico. La Porta Mitica rimane aperta per meno di dieci giorni e non ho il tempo di radunare tutte queste tecniche. Inoltre, la mia tecnica non è inferiore a quelle che si possono trovare qui.’</em> Fei scosse la testa e disse: “Separiamoci qui per cercare; in questo modo avremo più possibilità di trovare l’Altare Mitico. Se lo faremo, potremo contattarci l’un l’altro usando il metodo che abbiamo stabilito.”

“Va bene, stia attento per favore sua maestà. Andrò a cercare l’altare ad ovest.” Disse Hazel Bank per poi scomparire; nemmeno Fei capì dov’era andato. Il livello del mago dei nonmorti era davvero elevato!

Fei saltò su un santuario alto più di 40 metri e si guardò bene attorno. Le strutture nell’area erano di varie dimensioni, ma non poteva vedere l’Altare Mitico che sarebbe dovuto essere davvero alto. Tornò con un balzo per le strade ed estese la sua energia spirituale. Dopo aver localizzato il centro del Palazzo mitico, sfrecciò verso quella direzione.

Dopo aver passato un po’ di tempo qui, Fei era sicuro che la mappa misteriosa che Abramovich gli aveva dato descrivesse questo posto; vide le stesse strutture chiave mentre si spostava.

Fei aveva memorizzato la mappa, specialmente un percorso colorato di verde. Al momento stava viaggiando usando questa traccia e non incontrò nessun pericolo. C’erano un po’ di piccole trappole magiche lungo la strada, ma poté schivarle dato che le poteva percepire con la sua energia spirituale.

In meno di dieci minuti, Fei era già avanzato per più di tre chilometri. Aveva già visto alcuni maestri di fronte a statue marziali e altri che erano entrati apposta in pericolose formazioni magiche per mettersi sotto pressione e avanzare di livello. Inoltre trovò anche cadaveri di esperti per terra.

Era proprio un posto pericoloso.

Molti maestri furono sorpresi di vedere Fei sfrecciare verso il centro del Palazzo Mitico. C’erano pericoli ovunque e perfino membri d’élite al picco della Luna Piena non potevano volare a causa delle restrizioni misteriose di questo posto. Di conseguenza non molti osavano spostarsi a gran velocità. Sarebbero morti se avessero attivato una trappola.

“È il re di Chambord? Così veloce… non sa che è molto pericoloso?”

“Umpf! È ancora più pericoloso delle profondità del Palazzo Mitico! Ci sono innumerevoli trappole e formazioni assassine nascoste! Perfino signori di classe solare devono stare attenti! Questo sovrano di Chambord è troppo arrogante! Vuole morire?”

“Eheh, sarebbe bello se morisse! Una volta che morisse, potremmo perquisire il suo corpo. Sono sicuro che ha molti tesori con sé.”

I maestri nell’area videro Fei volare via e mostrarono reazioni diverse. Alcuni di loro lo avvertirono del pericolo, altri sogghignarono con invidia e volevano vederlo nei guai. Avevano i loro piani e tornarono alle loro attività dopo aver visto Fei andarsene.

Fei si fermò di fronte ad una statua marziale nella forma di un guerriero umano che era alta più di 90 metri.

<em>’Dev’essere la statua marziale numero uno mostrata nella mappa!’</em> Pensò Fei. C’erano 36 statue marziali nella mappa segreta ed erano numerate da 1 a 36, la numero 36 era nelle profondità del Palazzo Mitico. Ogni scultura rappresentava una regione e ogni regione sarebbe diventata più pericolosa.

<em>’Che tecnica contiene?’</em> Pensò Fei mentre usava la sua energia spirituale per toccarla. Dopo che chiuse gli occhi e la esaminò per un po’, aprì gli occhi e mormorò con soddisfazione: “Così questo è il pugno del fulmine crepitante. Eh, una tecnica della Luna Nuova… Posso insegnarla allo zio Lampard. È una tecnica elementale del fulmine!”

Dato che Fei aveva praticato le tecniche registrate nella pergamena viola, la sua energia spirituale era formidabile. In confronto agli altri esperti che ci avrebbero messo metà giornata per imparare una tecnica, lui avrebbe avuto bisogno solo di circa dieci secondi; era un’impresa senza precedenti!

Dopo che Fei eredità la tecnica dalla statua marziale numero uno e fu sul punto di procedere, risuonò una serie di risate fredde. Come un fantasma, dell’energia feroce sfrecciò verso il cuore di Fei da dietro senza emettere un solo suono.



