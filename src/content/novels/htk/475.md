---
title: Capitolo 475 - Zio! Abbracciami! Arthur ha paura!
pubDate: 2024-05-30T03:41:47.944Z
tags:
    - htk
---

Anche se questa voce non era fragorosa, fu come un martello che colpì tutti gli abitanti della città. Dopo che l’invasore espresse la sua ostilità, furono i guerrieri di Chambord a guardia della tenuta a reagire per primi. Lampard saltò sul tetto della tenuta e si preparò a proteggere Angela ed Elena. Queste due ragazze erano le persone più importanti per Fei e doveva difenderle a costo della vita.

Il re della sabbia nera sogghignò a mezz’aria e guardò la città che adesso era precipitata nel caos. Si godette il piacere nel dominare sugli altri. L’unica preoccupazione che aveva era che l’imperatore Yassin aveva costruito questa città e non avrebbe potuto provocarlo facilmente. Tuttavia, dopo aver ripensato alle dicerie, si calmò.

<em>’L’Imperatore Yassin sta per morire, non potrebbe farmi niente.’</em> Pensò.

“Ahahah! Dimenatevi! Disperatevi! Se volete biasimare qualcuno, biasimate quell’idiota di Alexander! Se non mi avesse offeso come uno stupido, sareste potuti sopravvivere! Ahahahah!”

Il re della sabbia nera, che pensava di aver recuperato il controllo, stava sperimentando un piacere malato.

In quel momento, risuonò una voce: “Ehi, faccia a triangolo! Hai finito la tua recita? È divertente ridere come un idiota?”

La voce da bambino riecheggiò così all’improvviso che il re della sabbia non reagì abbastanza velocemente; pensò che fosse uno dei suoi tirapiedi.

“Ahah! Controllo le loro vite! È divertente vederli inginocchiarsi e implorare!” Disse.

All’improvviso si rese conto che c’era qualcosa di strano. Quando si girò subito, vide un ragazzino adorabile dai capelli biondi che indossava un’armatura nera e una strana maschera da gatto. Dalla sua prima impressione, sembrava un bambino ingenuo come un gattino.

“Sei tu!” Il re della sabbia nera tremò vedendolo.

Lo aveva riconosciuto; era uno dei compagni del sovrano di Chambord! Dato che questo ragazzino era più piccolo e aveva lunghi capelli biondi, era difficile dimenticarsi di lui.

<em>’Questo piccoletto può stare a fianco del re di Chambord e adesso è apparso silenziosamente accanto a me… è chiaro che sia potente!’</em> Pensò il re della sabbia nera; era abbastanza esperto da non sottovalutare Arthur.

“Zio, mi conosci? Non riesco a trovare mamma e papà, sai dove sono?” Disse Arthur mentre sfrecciava verso il sovrano della sabbia nera con un grosso sorriso. Mentre apriva le braccia, disse con un tono dolce: “Zio! Abbracciami! Arthur ha paura!”

“Maledetto ragazzino! Sparisci!” Il re della sabbia nera non sarebbe stato ingannato, chiunque fosse al seguito di Chambord non sarebbe stato debole! Tuttavia, dato che questo ragazzino dall’aspetto adorabile stava sfrecciando verso di lui, istintivamente non attaccò a piena forza. Dopotutto Arthur era troppo tenero e questo aveva influenzato le capacità di giudizio del re della sabbia nera.

“No! Zio, abbracciami.” Disse Arthur mentre continuava ad avvicinarsi.

“Vuoi morire… Tu… Eh? Puff!”

In un attimo di secondo, Arthur lo raggiunse. Quest’uomo colpì con successo il petto del ragazzino, ma non ci fu l’esplosione che si aspettava. Invece sentì dolore al palmo come se avesse colpito una placca di ferro potenziata da formazioni magiche.

Poi all’improvviso il suo petto divenne freddo come se qualcosa avesse lasciato il suo corpo.

Scioccato, guardò giù e vide la mano morbida e rosa del ragazzino che aveva attraversato il suo petto rafforzato da energia da guerriero. Quando girò la testa, vide artigli d’osso nero che si estendevano da dietro con il suo cuore in mano. Riflettevano una luce gelida ed erano taglienti come una lama.

“Coff… Uh… tu… tu non sei umano! Tu… sei una creatura nonmorta! Osso… Drago d’osso… tu… il re di Chambord… Osa cospirare con i nonmorti… Lui…” La paura della morte e il desiderio di vivere sopraffecero quest’uomo. Mentre l’ombra della morte lo avvolgeva, implorò mentre guardava Arthur con un sorriso innocuo: “No… Per favore perdonami… per favore abbi pietà…” Anche se i membri d’élite di classe lunare avevano una forte vitalità, sarebbero comunque morti se il loro cuore fosse stato distrutto.

“Mi spiace, non ho nessuna empatia per te.” Disse Arthur con un sorriso brillante, che però al re della sabbia sembrò il sorriso di un cupo mietitore. Spaccando il cuore del guerriero con i suoi artigli, scosse la testa e disse: “Hai detto che è interessante vedere poveri insetti implorarti. Credo che tu abbia ragione! Dopo averti visto implorare, il mio umore è migliorato di molto.”

<em>Bam!</em>

Dopo che Arthur scosse la testa, il corpo del re della sabbia nera esplose e si ridusse in una foschia di sangue per poi scomparire.

Un momento dopo, l’artiglio di Arthur era tornato ad essere una mano rosa. Dato che la frazione della Sacra Chiesa dentro la città delle Due Bandiere era direttamente sotto di lui, Arthur aveva solo usato le sue ossa taglienti per uccidere il re della sabbia nera; non aveva osato utilizzare la sua energia dei nonmorti.

Nessuno avrebbe creduto che questo ragazzino, trovato adorabile perfino dalla sacerdotessa, avesse appena ucciso un membro d’élite di classe lunare.

Arthur si leccò le labbra con orgoglio e annunciò: “Ho appena ucciso questo crudele intruso per ordine del sovrano di Chambord! Sua maestà il re Alexander sta proteggendo la città! Chiunque oserà sfidarlo dovrà sopportarne le conseguenze!”

La sua voce riecheggiò nel cielo e tutti nella città delle Due Bandiere la sentirono.

I residenti prima ansiosi esultarono; avevano visto il combattimento loro stessi. Anche se non avevano capito come l’intruso malvagio era stato ucciso, sapevano che il pericolo era scomparso.

“Questo ragazzo è il sottoposto di sua maestà il re Alexander!” Pensò la gente.

Dopo questo incidente, la fama e l’influenza di Fei in città raggiunse il picco.

“Eheheh, Alexander dovrebbe essere contento stavolta. Potrebbe perfino darmi un po’ di bottiglie di vino come ricompensa! Ahahah…” Mentre decine di migliaia di persone ripetevano cantando il nome del sovrano di Chambord, questo drago d’ossa che aveva la mente di un bambino scomparì nel cielo.

…..

Dopo essere entrato nella regione di secondo livello del Palazzo Mitico, Fei percepì subito la pressione aumentata. Ebbe la sensazione che l’aria fosse più densa e che la gravità fosse più forte. Era più difficile camminare qui e ogni movimento avrebbe consumato il doppio dell’energia.

Era un bene che il barbaro avesse moltissima forza e che la pressione non gli avrebbe dato troppi problemi. Dopo che si abituò all’ambiente, si spostò sempre più velocemente. Non c’era molto tempo e Fei doveva trovare l’Altare Mitico per ripulire la Pietra del Mondo corrotta. Se c fosse riuscito, avrebbe avuto il tempo per esplorare questo spazio misterioso. Tuttavia, se non l’avesse trovato e avesse perso Angela ed Elena, non sarebbe mai riuscito a perdonarsi.

La regione di secondo livello era più pericolosa; Fei avrebbe sentito frequentemente esplosioni e ruggiti scioccanti. Sembrava che alcuni esperti avessero incontrato pericoli terrificanti e le ondate d’energia lontane spaventarono un po’ Fei.

Dopo trenta minuti, Fei vide un’altra statua da guerriero colossale in una traversa. Questa statua brandiva una spada enorme e un grosso scudo, sembrava un guerriero che stava aspettando una carica nemica.

Solo la presenza di questa scultura portò molta pressione a Fei.

“Dopo c’è la regione di terzo livello?” Fei esitò e pensò: <em>’Che tecnica contiene?’</em>

Mentre rifletteva, chiuse gli occhi e usò l’energia spirituale.

Dopo un minuto li riaprì.

“Prostrati di fronte al cupo mietitore? Un nome strano, ma è una buona tecnica. Ad Oleg manca una serie di tecniche potenti e la passerò a lui.” Fei sorrise. Finora aveva ottenuto alcune buone ricompense. Dopo che Fei aveva ottenuto l’abilità miracolosa Impara, la sua comprensione riguardo a coltivazione, battaglie e tecniche era di gran lunga superiore. Poteva esaminare facilmente le statue marziali come se stesse facendo shopping e non sprecava tempo.

Non appena ottenne questa tecnica, entrò nella regione di terzo livello.

Proprio come si aspettava, la pressione e la gravità erano più intense. Le ossa e i vasi sanguigni di una persona sarebbero scoppiati qui. Solo potenti esperti potevano sopravvivere in un ambiente del genere.



