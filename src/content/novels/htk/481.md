---
title: Capitolo 481 - La persona influente e i suoi seguaci
pubDate: 2024-05-30T09:41:47.945Z
tags:
    - htk
---

Quando Jessie tornò, si rese conto che i suoi compagni stavano gongolando e lo stavano guardando con ostilità; da come lo stavano osservando sembrava che stesse per finire nei guai. Dopo averli contati però rimase un po’ sorpreso, tuttavia presto capì cosa stava succedendo e sospirò.

“Sono morte delle persone?” Chiese Jessie avvicinandosi a Pellegrini.

“Tali è stato ucciso dalla trappola a terra. Spero che la sua anima possa riposare in pace tra le braccia del signore…” Pellegrini chiuse gli occhi e pregò per i morti. Dopodiché guardò il giovane sacerdote e lo questionò freddamente: “Jessie, devi darci delle spiegazioni. Perché ci sono delle trappole nel percorso che hai detto che è sicuro?”

“Non lo so.” Rispose Jessie mentre scuoteva lievemente la testa: “Giuro che ho camminato  lungo il percorso che ho indicato.”

Era davvero sincero.

“Bleah! Stai mentendo! Diavolo! Maledetto bastardo! Stai cercando di ucciderci, vero? Sei dei nostri compagni sono morti lungo il percorso che avevi indicato come sicuro! Jessie, stai cercando di ucciderci tutti? È imperdonabile!” Gridò indicandolo un sacerdote che era quasi morto prima.

Anche gli altri si avvicinarono lentamente e alcuni dei Sacri Cavalieri stavano posando le mani sull’impugnatura delle loro spade.

Dopo un sospiro, Jessie si girò e chiese al solo Cavaliere Sacro che non stava mostrando ostilità nei suoi confronti: “Alan, dov’è rimasto ucciso Tali?”

“Lì…” Alan indicò il posto con la spada.

Con un’espressione calma, Jessie camminò verso quella posizione. L’attenzione di tutti era sui suoi piedi e quei cinque brevi secondi sembrarono più di 500 anni agli occhi di questi membri della Sacra Chiesa.

Jessie alla fine rimase sul posto dove il Sacro Cavaliere Tali era stato divorato dalla fessura nel terreno e tutti rimasero sorpresi.

Erano tutti scioccati, ciò che avevano previsto non accadde.

Jessie era sulla strada lastricata da pietre gialle, ma il meccanismo assassino non si era attivato. Una brezza soffiò, scuotendo i capelli argentei di Jessie. Allo stesso tempo, la croce sul suo abito nero emanò un’aura maestosa.

Questa scena sembrava impossibile agli occhi degli altri.

“Com’è possibile?”

Il sacerdote che aveva accusato Jessie di aver mentito era infuriato. Camminò verso Jessie e lo spinse via; aveva intenzione di dimostrare la sua teoria camminando nello stesso posto…

In quel momento accadde un imprevisto.

<em>Boom!</em> Apparì un’enorme fenditura nel terreno e la forza risucchiante fu sul punto di risucchiare il sacerdote, che non reagì in tempo, nell’abisso…

"Pericolo…"

“Muoviti!”

“Maledizione! Quell’abisso mortale!”

Gridarono tutti, ma nessuno osò aiutarlo. L’energia gelida e la forza risucchiante avevano impaurito tutti e il sacerdote cadde nella fenditura…

In quel momento, sacro potere bianco brillò e qualcuno afferrò velocemente il sacerdote che stava per venire risucchiato.

<em>Boom!</em>

Mentre stava tirando fuori il sacerdote, la fenditura si richiuse.

Il sacerdote era sopravvissuto, ma la parte del suo corpo sotto le ginocchia era scomparsa con l’abisso. Era stato il giovane Jessie a salvarlo.

“Ah… Le mie gambe! Le mie gambe sono scomparse…” Il sacerdote urlò ed era in condizioni tragiche. Pareva che le sue gambe fossero state tagliate da una lama affilata, si potevano vedere le ossa e il sangue schizzava dalle sue ferite.

“Presto! Salvatelo!” Gridò con ansia Jessie mentre riversava potere sacro nelle sue ferite, stava usando l’incantesimo di guarigione e stava cercando di aiutare il povero sacerdote.

“Cos’è successo?” Gli altri della squadra d’esecuzione erano sbalorditi, incluso il diacono vestito di rosso Pellegrini. La loro prima reazione non fu di salvare l’uomo ferito, ma guardare Jessie con fare scioccato. Non era successo nulla quando Jessie era passato di lì, ma la fessura era apparsa e aveva quasi ucciso un altro sacerdote.

“Dev’essere Jessie! Starà usando qualche trucco!” Urlò un Sacro Sacerdote.

Stavolta nessuno era dalla parte di questo Sacro Cavaliere. Tutti mostrarono espressioni terribili e la strana atmosfera diede loro la sensazione che il signore li avesse abbandonati.

Pellegrini rifletté con un’espressione cupa e il silenzio era imbarazzante.

All’improvviso il sussulto di Alan li destò.

Rimasero sbalorditi quando seguirono il suo sguardo.

Il Sacro Potere bianco attorno a Jessie stava diventando sempre più denso. Alla fine divenne così intenso da avvolgerlo completamente. Tutti capirono cosa significava e rimasero scioccati.

<em>Whoosh!</em>

Il suono di un battito d’ali destò tutti dal torpore, ma ciò che videro li stordì nuovamente.

Sulla schiena di Jessie era apparso un enorme paio di ali.

L’apertura alare arrivava a più di venti metri e ogni piuma era visibile. Era una scena pura e splendida. Anche se sembravano reali e tangibili, tutti sapevano che questo paio di ali erano fatte da Potere Sacro! In effetti erano le ali della benedizione che solo sacerdoti della Mezzaluna potevano ottenere!

“Jessie è un membro d’élite della mezzaluna?” Erano tutti sconvolti. I membri d’élite della mezzaluna erano figure di prestigio nella Sacra Chiesa e perfino il diacono vestito di rosso Pellegrini non era nulla al confronto. Se Jessie lo avesse voluto, avrebbe potuto ucciderlo muovendo un dito.

Il piccolo sacerdote dalle origini umili maltrattato da loro era un’entità così potente?

I membri della squadra d’esecuzione si scambiarono delle occhiate e sudarono profusamente. Perfino il diacono dall’abito rosso Pellegrini ne fu sorpreso e provò rimpianto.

Era solo un diacono di basso livello nella chiesa della regione settentrionale e non aveva molto potere decisionale riguardo alle operazioni del dipartimento d’esecuzione; era solo il seguace di alcune figure prominenti. Questa era la prima volta che usciva a fare una missione e finalmente aveva dei sottoposti. Poteva dare ordini agli altri e naturalmente si era infatuato di questa sensazione.
Tuttavia, dato che Pellegrini aveva molta esperienza, non era così ignorante. Si era informato su ogni membro della sua squadra e aveva dovuto prestare attenzione ad alcuni di loro. Tuttavia Jessie non apparteneva a questa categoria.

Dalle sue ricerche, Pellegrini sapeva che Jessie era solo un apprendista arrivato nella chiesa della regione settentrionale un anno e tre mesi fa. Dato che questo giovane non aveva un grande supporto e proveniva da un’area remota, era stato trattato come uno zoticone e nessuno si era preoccupato di lui.

Così Pellegrini aveva lasciato che i membri della sua squadra lo maltrattassero.

Forse perché era geloso della giovinezza di Jessie o era a disagio per via dell’aura sacra che gli dava la sensazione di essere stato contaminato dal sangue delle battaglie per il potere, ma a Pellegrini non piaceva Jessie, aveva provato questa ostilità non appena lo aveva incontrato.

Tuttavia al fato piaceva prendersi gioco delle persone.

Pellegrini, che era sempre stato attento e non aveva mai offeso persone influenti, aveva provocato un sacerdote di alto livello dopo aver assaporato un po’ il gusto del potere. Avevano proprio offeso questo giovane che era un membro d’élite della Mezzaluna!



