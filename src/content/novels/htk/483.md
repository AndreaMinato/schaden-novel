---
title: Capitolo 483 - Sabbia della Rabbia Terrena
pubDate: 2024-05-30T11:41:47.945Z
tags:
    - htk
---

Jessie notò le loro espressioni, in realtà non gli importava molto. Aveva sperimentato questo tipo di trattamento da molto tempo.

Specialmente dopo aver visto la loro corruzione, si era reso conto che il Santuario della Tela Nera e la sua fede erano più puri. Questo aveva rafforzato ancora di più la sua convinzione.

<em>’Un giorno, il Santuario della Tela Nera recupererà la gloria perduta! Dimostreremo a tutti che il nostro credo e la nostra fede siano i soli degni del codice del signore! Tutto il dolore e le sofferenze che stiamo sopportando ora sono solo una prova! Un giorno la sacra luce di dio tornerà a brillare sul santuario! La montagna della Tela Nera a Waulu che è rimasta chiusa per 45 anni riaprirà le sue porte!’</em>

Pensò Jessie.

“Continuiamo.” Guardò il diacono Pellegrini e disse con calma: “So che avete un’altra missione oltre a dover eliminare il mago dei nonmorti Hazel Bank. Non si preoccupi, sono il maestro di cui le ha parlato sua altezza il vescovo. Dato che è stato il vescovo della chiesa della regione settentrionale a chiedermelo, la aiuterò con tutte le mie forze.
D’ora in avanti dovrete restare entro venti metri da me. Non rimanete indietro! Se vi allontanate troppo, non avrò il tempo di salvarvi. Inoltre non abbiate paura ad usare il vostro Sacro Potere. Questo è un posto pericoloso dopotutto! Se volete sopravvivere, dovrete rimanere al picco delle vostre forze ed essere pienamente consapevoli dell’ambiente attorno.”

Jessie sembrava diverso rispetto a prima.

Pellegrini mostrò un’espressione piena di emozioni contrastanti, annuì e disse: “Va bene, la seguiremo.”

Ora questo diacono dall’abito rosso era molto paziente ed educato nei suoi confronti. Anche se Jessie proveniva dal santuario della Tela Nera e non sarebbe mai potuto entrare nella cerchia del potere, era comunque un membro d’élite della Mezzaluna. Se la squadra d’esecuzione voleva sopravvivere, avrebbe avuto bisogno di lui. Dopo una serie di shock, Pellegrini si era reso conto della situazione e moderò il suo comportamento.

Dato che il diacono aveva cambiato atteggiamento, anche gli altri membri della squadra fecero lo stesso.

Tuttavia, il sacerdote salvato da Jessie non sembrava più grato dopo aver saputo che Jessie proveniva dal santuario della Tela Nera. Si allontanò velocemente temendo che gli altri avrebbero potuto collegarlo al santuario della Tela Nera. La mente umana era crudele a volte.

Ma Jessie non si arrabbiò, Aveva salvato il sacerdote perché era in linea con la fede del santuario della Tela Nera. Doveva seguire la sua fede e le altre persone accecate da fattori esterni non gli avrebbero fatto cambiare idea.

“Seguitemi e alleggerite i vostri passi.” Disse Jessie a tutti dopo aver indicato la strada..

In realtà tutti nella squadra avevano una copia della mappa, era stata disegnata da esperti che avevano esplorato questo posto. Tuttavia, dato che erano passati molti anni dall’ultima apertura della Porta Mitica, c’era stato qualche cambiamento e le loro mappe non erano al 100% sicure. Tra tutti quelli che erano entrati, solo la mappa misteriosa di Fei era perfetta.

Questo gruppo non fu veloce, ma avanzò con costanza.

Gli abiti e le armature che portavano non erano completamente inutili, almeno gli altri esperti non avrebbero osato attaccarli vedendoli.

Tuttavia le altre persone non sarebbero state così fortunate.

La Porta Mitica era uno spazio caotico, potevano entrare sia buoni che malvagi, e non mancavano persone che sembravano virtuosi esternamente, ma che in realtà avevano cattive intenzioni.

Erano tutte figure influenti nel mondo esterno e quelli malvagi avrebbero rivolto la loro attenzione su altri maestri una volta che non avessero ottenuto nulla. Anelli spaziali, armature e armi erano tutte cause potenziali per assassini e furti.

Senza la disciplina e l’ordine del mondo esterno, il male avrebbe prevalso.

Anche questi maestri erano umani e potevano avere pensieri malvagi.

Il pericolo nel Palazzo Mitico non proveniva solo dalle trappole magiche e dai meccanismi assassini, ma anche dagli altri.

In un altro percorso, una volta entrati nella regione di livello 21, la squadra dell’eremita della Montagna delle Nevi di più di dieci persone stava affrontando il pericolo più grande che avessero mai incontrato. Due membri d’élite della Luna Nuova intermedia li avevano presi di mira.

Questi due indossavano abiti ordinari che avrebbe portato un normale residente della città delle Due Bandiere, ma la loro forza era scioccante. In quel momento nebbia copriva i loro volti e nascondeva la loro identità.

Tuttavia l’intento assassino superò lo strato della foschia e si fissò sul gruppo. Senza dire nulla, avevano lanciato i loro attacchi più potenti.

“Chi siete?” L’eremita era in difficoltà perché doveva affrontare due persone alla volta. Mentre scatenava tutta la sua forza, gridò: “Perché state cercando di ucciderci?”

“Nessun motivo. Vogliamo solo prendere i vostri tesori.” Disse con voce roca uno dei due. Era evidente che avessero usato la loro energia da guerriero per alterare la voce, in modo da mantenere nascosta l’identità.

Tuttavia queste due persone erano potenti e ben coordinate. Continuarono ad attaccare l’eremita con l’intenzione di ucciderlo non appena possibile. Persone come Fairenton e Modoc erano irrilevanti per loro.

“Umpf! Ci conosciamo per forza! Altrimenti perché nascondereste le vostre facce?” Questionò l’eremita mentre evocava la sua arma stellare e trasformò la sua energia da guerriero rossa in un tornado. La sua forza aumentò e ogni suo attacco era sufficiente a creare un piccolo terremoto. Il potere che stava mostrando adesso era di gran lunga superiore a quello che aveva usato contro Fei; questo doveva essere il suo vero livello.

I due maestri misteriosi ne furono scioccati e furono costretti ad arretrare continuamente.

Un momento dopo, i due maestri si divisero. Uno di loro continuò ad attaccare l’eremita della montagna delle nevi e l’altro si concentrò sul resto del gruppo. Sogghignò e attaccò, riducendo in poltiglia i più deboli quattro guerrieri a nove stelle. Perfino Modoc e Tony che erano entrambi membri d’élite di classe lunare impallidirono. Tony in particolare tremò violentemente sputando una boccata di sangue. In quel momento si poteva vedere facilmente la differenza tra i due.

Sorprendentemente Fairenton, che era solo un guerriero ad otto stelle, era rimasto illeso. Attorno a lui era apparsa una sfera di luce arancione che crepitò dopo il colpo.

“Cos’è questo?” Il maestro misterioso ne fu sbalordito. Percepì l’energia della sfera di luce e arretrò immediatamente.

Fairenton si calmò dopo aver percepito il potere nel suo corpo. Rimase vicino ai suoi fratelli Modoc e Tony, e rilasciò la sfera di luce. Come un’enorme montagna, la protezione rimase intatta, non importava quanto questo esperto terrificante la attaccava.

Dall’altra parte, l’arma stellare curva dell’eremita volava attorno a lui, attaccando e difendendo allo stesso tempo. L’energia da guerriero del fuoco si stava scatenando e la sua presenza era impressionante. Anche se era in vantaggio, non poteva uccidere subito il suo avversario.

Il tempo passò lentamente.

Un’ora dopo, Fairenton all’improvviso sentì una voce nella sua testa.

“Non è così che si usa quest’arma stellare protettiva.”

Questo principe era molto familiare con questa voce. Prima che potesse reagire, la voce disse: “Guarda bene! Questo è il vero potere della Sabbia della Rabbia Terrena.”

Non appena la voce finì di parlare, Fairenton sentì un’enorme quantità di energia esplodere nel suo corpo. Un granello di sabbia arancione uscì dalla sua testa. Il granello era liscio e brillante come un diamante. Aumentò di dimensioni fino a diventare grosso quanto un pugno e penetrò facilmente il corpo di uno degli esperti con uno scatto. Tuttavia non si fermò lì. Con il suo potere residuo, cambiò traiettoria e trapassò il corpo dell’esperto che stava lottando contro l’eremita della montagna delle nevi. Dopodiché, sfrecciò verso la fronte di Fairenton e scomparì nel suo corpo.

<em>Bam! Bam!</em>

I due maestri caddero a terra.

I loro petti erano stati trapassati e c’erano due enormi buchi nei loro corpi. I loro organi interni erano stati ridotti in poltiglia e sangue schizzava dalle loro ferite come una fontana.



