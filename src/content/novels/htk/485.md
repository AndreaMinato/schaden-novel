---
title: Capitolo 485 - Scoperta
pubDate: 2024-05-30T13:41:47.946Z
tags:
    - htk
---

Il sovrano cercò di trovare più informazioni su questo portale che era molto diverso dagli altri, voleva vedere se poteva percepire qualche magia spaziale al suo interno. Tuttavia non ci era riuscito dato che era molto più complesso rispetto ai portali semplici nel mondo di Diablo.

I materiali, le conoscenze e le rune magiche necessarie superavano di gran lunga le possibilità di Fei.

Fei arrivò al Santuario Arcano usando questo portale.

Questo posto sembrava localizzato nello spazio! Fei poteva vedere le stelle brillanti e l’universo attorno a lui! Questa struttura era stata costruita usando un materiale antico e sconosciuto, e i corridoi erano connessi in modo efficiente. Sembrava che non ci fossero limitazioni in termini di spazio e tempo, e l’atmosfera fece rabbrividire Fei.

Nei lunghi corridoi, c’erano moltissimi mostri che potevano usare incantesimi dell’elemento fuoco, risucchiare il mana e infliggere molti danni fisici. Questo santuario sarebbe dovuto essere sicuro e pacifico, ma era pieno di malvagità e violenza adesso.

Dopo quattro ore, Fei coprì metà della mappa. Quando uscì dal mondo di Diablo, era arrivato al livello 40 e la sua forza equivaleva ad un membro d’élite della Mezzaluna intermedia.

…..

Dopo essere tornato nel mondo reale, Fei continuò ad avanzare.

Dato che la sua forza era aumentata, poteva sopportare meglio la pressione nella regione di livello 33. La sua pelle rifletteva un bagliore argenteo come se fosse fatta di diamanti e conteneva così tanta vitalità da poter competere con quella di un drago. Quando camminava, emanava una sensazione selvaggia e pericolosa.

A metà giornata, Fei arrivò finalmente al confine della regione di livello 34. La Statua Marziale era già alta più di 200 metri, toccava la barriera invisibile che circondava il Palazzo mitico. Era la scultura di un uomo di mezz’età che non aveva armi, né armatura. Tuttavia gli erano spuntate altre quattro braccia sotto le sue ascelle ed emanava un’energia potente. Era così maestoso da sembrare un dio.

Fei non provò ad ottenere una tecnica. La forza risucchiante di questa statua era così elevata che Fei temeva che avrebbe consumato la sua energia spirituale e la sua anima allo stesso tempo. Quando arrivò a cento metri da essa, la pressione divenne così intensa da essere quasi insopportabile.

Dato che era a corto di tempo, Fei entrò direttamente nella regione di livello 34.

La pressione e la gravità aumentarono di nuovo, se un coltello fosse caduto a terra, sarebbe diventato una placca di metallo piatta. Solo veri esperti potevano stare qui.

Se qualcuno al di sotto dello stadio lunare fosse stato gettato qui, si sarebbe ridotto all’istante in foschia di sangue.

Fortunatamente Fei poteva ancora avanzare lentamente.

Dopo un’altra mezza giornata di camminata, Fei si avvicinò al confine della regione di livello 35.

Ciò che lo sorprese fu percepire 30-40 potenti energie di fronte a lui quando arrivò a 1.000 metri di distanza dal confine.

Le ondate di energia erano così animate che non potevano provenire da trappole magiche o meccanismi letali, solo esperti avrebbero potuto emanare un potere del genere. Tra di loro, Fei era molto familiare con alcuni di essi.

“Altri sono arrivati qui prima di me?”

Fei era scioccato! Era arrivato fin qui solo grazie all’aiuto della mappa misteriosa, anche gli altri avevano indicazioni del genere? In tal caso, non sarebbe stato più in vantaggio.

Fei avanzò velocemente.

Alcuni tipi di energia erano instabili e risuonavano frequentemente esplosioni. Era chiaro che stessero combattendo. A giudicare dall’intensità degli scoppi, non si sarebbero fermati finché una delle due parti non fosse stata annientata!

Fei arrivò circa cinque minuti dopo e cinque o sei ondate di energia erano già scomparse. Era chiaro che alcuni esperti fossero morti in battaglia.

“Cosa sta succedendo? Perché così tanti maestri stanno combattendo?”

Fei presto arrivò in prossimità della zona dello scontro, ma non ci entrò immediatamente. Invece, quando arrivò al confine esterno, rallentò e cominciò ad osservare.

Stavano lottando più di trenta persone.

C’erano pozze di sangue e carne lacerata per terra, indicavano quanto era intensa la battaglia. I resti emanavano ancora potente energia, suggerendo a Fei che i maestri morti non erano deboli.

Non appena Fei si avvicinò, quasi tutti nella zona di battaglia lo guardarono.

Erano sguardi pieni di ostilità e sembrava che avrebbero ucciso Fei se il giovane avesse fatto una mossa avventata. Ai loro occhi, era qui per portare via i loro tesori.

Fei si spostò con calma. Ignorò gli sguardi feroci e cominciò a guardarsi attorno.

Questo era un raro spazio aperto nel Palazzo Mitico. Sorprendentemente, la posizione dov’era la Statua Marziali aveva una struttura simile ad un altare.

Era la prima volta che Fei vedeva un edificio del genere e si entusiasmò all’istante.

Tuttavia rimase deluso dopo che si rese conto che non era l’altare che stava cercando. In confronto all’Altare Mitico che poteva purificare la Pietra del Mondo, era più basso e possedeva un’aura inferiore.

Questo altare era fatto di pietre gialle come le altre strutture del Palazzo Mitico e aveva un aspetto semplice. Era alto solo circa dieci metri, ma aveva un raggio di più di cento metri. Dall’alto si poteva vedere che aveva una forma ottagonale e che c’erano otto strutture identiche ad ogni lato. Erano fatte da un metallo grigio sconosciuto che assomigliavano a due armi da gigante incrociate.

“Questo… è troppo simile al portale che conduce al Santuario Arcano! Sono portali spaziali?” Fei rimase sbalordito.

Dopo aver esaminato l’ambiente attorno, Fei notò 31 esperti nell’area, ed erano divisi in più di una decina di gruppi. La maggior parte di loro erano in squadre di due e tre, ed erano lontane le une dalle altre. La loro ostilità e intento assassino erano evidenti.

C’erano un po’ di vecchie conoscenze di Fei.

Ad esempio, c’era l’eremita della Montagna delle Nevi e i suoi tre discepoli, Fairenton, Modoc e Tony, la squadra d’esecuzione della Sacra Chiesa, condotta dal diacono vestito di rosso e da un sacerdote bello e giovane che Fei non conosceva, e l’affascinante principe ereditario Girano dell’impero San Germain che era accompagnato dalle sue quattro splendide serve…

Naturalmente c’erano anche il mago dei nonmorti Hazel Bank e il drago d’ossa Arthur tra di loro e fecero l’occhiolino a Fei di nascosto. Non erano troppo lontani dai loro nemici mortali, la gente della Sacra Chiesa, ma i distintivi ingannatori degli dei che stavano indossando nascondevano la loro energia dei nonmorti. La squadra d’esecuzione della Sacra Chiesa non aveva sentito nulla!

A parte queste vecchie conoscenze, altri gruppi attirarono l’attenzione di Fei.



