---
title: Capitolo 486 - Porte Elementali e Morte Istantanea
pubDate: 2024-05-30T14:41:47.946Z
tags:
    - htk
---

I due uomini grossi che indossavano armature nere magiche erano i più vicini all’altare a forma ottagonale e stavano proteggendo un uomo di mezz’età con i capelli blu. C’erano un po’ di cadaveri dietro di loro ancora in piedi ed era chiaro che fossero stati uccisi in un colpo solo! Stavano ancora sorridendo con fare malvagio e i loro cadaveri erano ancora in posizione da combattimento; ma la loro energia vitale era scomparsa.

Era chiaro che le esplosioni percepite da Fei fossero provenute da loro.

Le due guardie erano maestose, entrambi membri d’élite della Luna Nuova superiore. Sembravano militari dal loro intento assassino da soldati. Invece l’uomo di mezz’età dai capelli blu era troppo potente. Anche se Fei era già un barbaro di livello 40 della modalità Incubo, non riusciva a capire il suo livello. Tuttavia il suo istinto gli suggeriva che fosse estremamente pericoloso e che non avrebbe dovuto provocarlo.

Allo stesso tempo, Fei ebbe la strana sensazione di averlo incontrato prima, ma non riusciva a ricordare dove, non importava quanto ci provasse.

Mentre questi tre salivano sull’altare, l’atmosfera nell’area si tese; tutti gli esperti nell’area non poterono trattenersi dal chiacchierare tra di loro.

Alcuni maestri fissarono i tre con sguardi feroci ed eccitati; Fei immaginò che volessero fermare quei tre. Tuttavia i cinque cadaveri ancora in piedi lungo il loro cammino li stava scoraggiando dall’intervenire. La scena cruenta li costringeva a trattenere il loro spirito assassino.

“Che ci sia qualcosa di speciale in questo altare?” Fei era un po’ curioso.

Era ancora al confine dell’area e non avanzò ulteriormente per evitare di distruggere il fragile equilibrio che si era formato. Rimase sul posto silenziosamente per osservare la situazione, non voleva diventare un obiettivo per gli altri.

Sotto gli occhi di tutti, l’uomo di mezz’età dai capelli blu e le sue due guardie salirono sull’altare e cominciarono a camminarci sopra come se fosse il loro giardino. Dopo un po’, arrivarono ad una struttura simile ad un portale nel lato nord.

Poi aspettarono.

I tre rimasero sull’altare e guardarono gli esperti giù a terra con fare paziente.

“Ahah! Ora ci sono solo sette Porte Elementali! Anche il nostro impero San Germain ne otterrà una! Qualcuno ha delle obiezioni?” Il principe ereditario Girano si guardò attorno con un sorriso, soffermandosi brevemente su Fei. Mentre continuava a ridere, si diresse verso l’altare con le sue quattro splendide serve.

“Bleah! L’impero San Germain? È solo un piccolo impero di secondo livello! Come osi essere così arrogante?”

“Sì! Sei solo un membro d’élite della Luna Nuova superiore! Non sai quanto sei debole! Come osi appropriarti di una Porta Elementale? Eheh, rimani indietro, altrimenti potresti finire ucciso!”

“Eheh, ci sono così tante persone qui e solo gli otto più potenti possono occupare le otto Porte Elementali. Con l’aiuto di questi portali, si può evitare di attraversare la regione di livello 35 e passare direttamente a quella successiva! Chiunque può entrare nella regione di livello 36 potrebbe ottenere un’occasione fortunata e la ricompensa più grande! Eheh, credo che tu sia troppo giovane. Nessuno può ottenere una Porta Elementale solo usando la propria reputazione! Perfino i maestri di imperi di nono livello non potrebbero fare la stessa cosa!”

“Ehi, tipo effeminato! Lascia qui queste quattro put***e e sparisci immediatamente! Altrimenti… Eheh…” Qualcuno desiderava le quattro serve di Girano. Aveva senso dati i loro temperamenti interessanti, una sembrava fredda, l’altra adorabile, una pareva sensuale e l’altra ancora maestosa. Non c’erano dubbi che fossero attraenti.

Fei si accigliò.

Ora aveva scoperto che l’altare era davvero una delle strutture più importanti nel Palazzo Mitico, l’Altare Elementale menzionato da Hazel Bank.

Si diceva che il Palazzo mitico potesse essere diviso in 36 regioni e quella più difficile da raggiungere non era la 36esima, ma la 35esima. Da quando il Palazzo Mitico era stato scoperto, solo pochi signori di classe solare avevano attraversato con successo la regione di livello 35 senza l’aiuto delle Porte Elementali, tutti gli altri che avevano provato a fare lo stesso erano morti lì. Per questo quella zona era anche chiamata regione della morte.

L’Altare Elementale aveva strutture simili a portali in ognuno dei suoi otto lati e le Porte Elementali si sarebbero attivate se otto esperti almeno al livello di un membro d’élite della Mezzaluna avessero iniettato la loro energia allo stesso tempo. Così avrebbero potuto saltare la Regione della Morte ed entrare in quella successiva conosciuta per la sua sicurezza e i suoi tesori.

Dato che Fei si era ben informato, aveva capito tutto dopo aver sentito le derisioni degli esperti.

<em>’Non c’è da meravigliarsi che ci siano così tanti maestri qui… sono tutti qui per combattere per le otto Porte Elementali!’</em> Pensò.

Si diceva che le Porte Elementali apparissero solo una volta ogni vent’anni e ogni varco poteva teletrasportare al massimo cinque persone. Perciò, se qualcuno si fosse perso questa opportunità, avrebbe dovuto aspettare altri 20 anni.

Così, Fei doveva occupare almeno una Porta Elementale! Doveva vedere se lì ci sarebbe stato l’Altare Mitico che poteva purificare la Pietra del Mondo!

Tuttavia, dato che la situazione era un po’ difficile, Fei non osò prendere iniziative.

Sapeva che, a parte l’uomo di mezz’età dai capelli blu che aveva già occupato una porta, c’erano diversi maestri dall’energia incredibile attorno! Fei era sicuro di non avere alcune possibilità di sconfiggerli.

Fei aveva l’aiuto della mappa misteriosa e sarebbe potuto arrivare qui per primo. Tuttavia, dato che era stato costretto ad entrare nel mondo di Diablo due volte per salire di livello, aveva perso più di dieci ore di tempo. Di conseguenza questi esperti erano arrivati qui prima di lui.

Tuttavia, dato che le Porte Elementali richiedevano l’energia di otto esperti, il suo ritardo non era così importante.

Al momento, un po’ di maestri stavano cercando di intimorire il principe ereditario Girano dell’impero San Germain. Fei ripensò a ciò che era accaduto a San Petersburg nella montagna del Grande Guerriero e pensò che questo giovane probabilmente fosse un membro d’élite della Luna Nuova di livello 7-8 circa un mese fa. A quel livello, questo giovane non sarebbe stato nemmeno in grado di entrare in questa regione, figuriamoci lottare per una Porta Elementale.

“È qui! La sua forza è aumentata così tanto?”

Fei era grato a questo giovane che aveva aiutato Krasic, se questo giovane fosse stato nei guai, non avrebbe avuto problemi ad aiutarlo. Al momento non stava intervenendo perché sapeva che questo giovane non era stupido, doveva avere degli assi nella manica!

Come previsto, Girano rise di nuovo.

Sporse una mano e fece apparire una piccola bacchetta nera. Cantilenò un breve incantesimo e il cristallo blu sulla bacchetta si accese. Un potere terrificante esplose e riempì l’intero spazio. Dopo un momento, Girano assunse un’aura divina e le sue quattro serve sembrarono valchirie.

I raggi di luce neri violastri sfrecciarono verso le persone che avevano insultato il principe e nessuno di loro riuscì a schivare. Non appena le luci li avvolsero, i loro corpi svanirono insieme ad armi e armature come se non fossero mai esistiti.

Silenzio!

Silenzio di tomba!



