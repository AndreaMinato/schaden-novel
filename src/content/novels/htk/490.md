---
title: Capitolo 490 - Dominazione
pubDate: 2024-05-30T18:41:47.947Z
tags:
    - htk
---

Tuttavia Fei perse il controllo del suo corpo solo per un attimo di secondo.

Non appena i suoi piedi lasciarono terra, il suo istinto da barbaro gli permise di recuperare l’equilibrio. Il sovrano rinsaldò la sua posizione ed emanò un’energia invisibile.

Stava dimostrando appieno la forza dominante del barbaro! Fei ritrovò l’equilibrio e si stabilizzò durante la collisione.

<em>Whoosh!</em>

La luce arancione continuò ad inseguire Fei come se fosse la sua ombra.

Le due spade del sovrano erano ancora di fronte a lui e le sue gambe adesso erano sprofondate nel terreno. Mentre la sabbia della rabbia terrestre continuava a spingere avanti, Fei ormai aveva lasciato due scie nel terreno.

Quando la luce arancione si scontrò di nuovo con le spade di Fei, quest’arma stellare di livello semi divino aumentò di dimensioni fino ad arrivare alla grandezza di un pugno e cominciò a vibrare ritmicamente. Ogni volta che tremava, un’enorme quantità d’energia avrebbe colpito l’avversario, come una dea della terra arrabbiata.

Questa energia terrificante continuò a farlo arretrare e sembrava che la sabbia della rabbia terrestre e le spade di Fei fossero incollate insieme.

“Ahah! Bello!!! Ma ora togliti dal ca**o!” Ruggì Fei.

I muscoli delle sue braccia si gonfiarono, le loro vene erano visibili. Allo stesso tempo c’era un sottile strato di luce argentata che avvolgeva il suo corpo. Scosse le braccia e le due spade Sacra Carica e al Guardiano Tribale di Bul-Kathos spinsero in avanti.

<em>Boom!</em> Avevano scaraventato via la sabbia della rabbia terrestre!

Risuonarono sussulti nell’area e perfino un po’ di maestri sull’altare rimasero sorpresi.

“Che anche le due spade del sovrano di Chambord siano armi stellari di livello semi divino? Altrimenti come si sarebbero potute difendere senza rompersi? Inoltre sembra che l’armatura del sovrano di Chambord sia sconvolgente! Sembra l’armatura di un antico demone divino!”

“No, non sono armi stellari di livello semi divino. Non lo sembrano affatto! Cosa sono? Come possono difendersi dalla sabbia della rabbia terrestre?”

“Eh? Credo che il principe Fairenton sia troppo debole e che non abbia potuto controllare appropriatamente la sabbia della rabbia terrestre. È questo il motivo per cui non ha ucciso il re di Chambord.”

“Impossibile! Come si è allenato il re di Chambord? È un fisico ancora più robusto di un membro d’élite al picco della Luna Piena! È così giovane!”

I maestri nell’area mostrarono espressioni piene di emozioni contrastanti.

Solo dallo scontro, potevano sentire che il sovrano di Chambord era estremamente potente.

“Ha solo diciotto anni ed è già ad un livello che ho ottenuto solo dopo aver trascorso la maggior parte della mia vita…” La maggior parte degli esperti nell’area si avvilirono. Anche se non volevano ammetterlo, dovevano riconoscere il talento di questo nuovo genio! In futuro sarebbero state figure insignificanti nella storia del sovrano di Chambord!

“Com’è possibile?” Tony e l’eremita della Montagna delle Nevi erano sbalorditi, sembrava che avessero visto una creatura dei nonmorti in pieno giorno!

“Eh, puff…!” Fairenton vomitò una boccata di sangue! Durante quello scontro, era rimasto gravemente ferito dal contraccolpo della sabbia della rabbia terrestre! Dopotutto aveva familiarizzato con quest’arma di livello semi divino per pochi giorni e non poteva controllarla così bene. Quando l’energia di Fei aveva colpito l’oggetto, era arrivata fino a lui.

“Sembra che l’ultimo posto sia mio!” Fei rise mentre avanzava. Anche se stava colando un po’ di sangue dalle sue labbra dato che anche lui era rimasto un po’ ferito dall’energia della sabbia della rabbia terrestre, era un danno praticamente irrilevante per lui.

“Presto! Usa la sabbia della rabbia terrestre e uccidilo!”

Sia l’eremita che Tony erano terrorizzati, le capacità di Fei andavano oltre ogni loro immaginazione e le implicazioni di ciò che era appena successo mozzavano loro il fiato. Dopo averci pensato, cominciarono a tremare di paura. Non si stavano più preoccupando della Porta Elementale. Dato che la Grande Montagna delle Nevi e il re di Chambord erano già in netta ostilità, la velocità dei progressi di Fei era una notizia devastante per loro.

L’eremita decise di rischiare e posò entrambe le mani sulla schiena di Fairenton. La sua potente energia del fuoco fu iniettata incessantemente nel principe e lo aiutò a stabilizzare la sabbia della rabbia terrestre che stava roteando a mezz’aria e che era quasi fuori controllo.

<em>Whoosh!</em>

L’arma stellare di livello semi divino emise una serie di rumori mistici che facevano ronzare le orecchie.

Dopo aver ricevuto l’aiuto del suo maestro, Fairenton controllò le sue ferite interne e attivò di nuovo la sabbia della rabbia terrestre. L’arma stellare di livello semi divino si ritrasformò in un lampo di luce arancione e attaccò di nuovo Fei seguendo una traiettoria più astuta e irregolare.

Questo colpo conteneva un po’ di leggi naturali ed era proprio misterioso. La fiamma d’energia attorno a quest’arma stellare di livello semi divino sembrava densa come la terra ed era molto più potente rispetto a prima. Presto la luce arancione creò una rete a mezz’aria e gli altri maestri nella zona cercarono di allontanarsi perché temevano di rimanere uccisi.

Fei però non aveva timore.

Dopo aver ricevuto il primo attacco da Fairenton, il sovrano si era accorto che il potere della sabbia della rabbia terrestre era contenuto. Sapeva che il principe non poteva controllarlo appropriatamente e sembrava che l’eremita della Montagna delle Nevi stesse facendo la sua ultima lotta prima di morire.

“Va bene, vi lascerò ammettere la sconfitta! Turbine!”

Stringendo le due spade, Fei scatenò tutto il suo potere e il suo corpo usò naturalmente l’abilità Turbine.

In quel momento accadde qualcosa di inaspettato. Pareva che il colpo dell’arma semi divina avesse causato qualche cambiamento nelle due spade e le rune magiche incise sulle lame proiettarono enormi simboli rosso scuro nell’aria. Queste immagini brillarono nel cielo e formarono catene d’energia che avvolsero il drago argentato creato dall’attacco di Fei.

Mentre l’energia arancione sfrecciava nel cielo, l’enorme rete volava verso il drago d Fei.

Un momento dopo, il drago d’argento alzò gli occhi e cercò di fare a pezzi la rete mentre ruggiva.

Prima che qualcuno potesse fare una previsione, la rete di luce creata dalla sabbia della rabbia terrestre fu distrutta facilmente come un velo sottile che non dava nessuna protezione.

Poi, questo drago d’argento con le rune magiche rosse scure attorno al suo corpo sfrecciò verso Fairenton emanando la pressione di un vero drago!

<em>Tink! Tink! Tink!</em>

Risuonarono dei clangori potenti e acuti.

Pezzi di pietra giallo chiaro schizzarono nell’aria e sembrava che l’intera zona stesse per collassare. L’energia lasciò solchi di spada profondi e sconvolgenti e si condensò in un’enorme lama che iniziò a calare su Fairenton e i suoi altri tre alleati protetti dalle scie di luce arancione.

Ogni volta che la spada argentata si scontrava con le scie di luce, sarebbero apparse moltissime scintille.

I maestri attorno impallidirono, erano senza parole.

“Il re di Chambord sa usare una tecnica da combattimento così terrificante! Questa spada d’argento è così vivida e anche il drago d’argento sembra vero! Sembra che possano affrontare ogni energia da guerriero e da mago!”

<em>Boom!</em>

L’energia caotica svanì di colpo e la feroce battaglia si interruppe.

Tutti alzarono gli occhi e videro Fei con un enorme paio di ali argentate. Le ali erano fatte da pura energia di spada e al momento stava volando a mezz’aria. Con la Gabbia dell’Anima del Re Immortale, sembrava un dio della guerra! Questa scena si impresse nelle anime di molti maestri e queste persone non se lo sarebbero dimenticati per il resto della vita!

Fei sorrise e fece un cenno, facendo scomparire la maggior parte dell’energia di spada. Quando tutta la polvere e le pietre ricaddero a terra, la gente vide quattro spade d’energia lunghe circa tre metri sopra le teste dell’eremita della Montagna delle Nevi, di Fairenton, di Modoc e di Tony.

Erano solo ad un centimetro di distanza e il risultato della battaglia era già deciso.

Era stato proprio inaspettato!

La protezione della sabbia della rabbia terrestre era stata fatta a pezzi dal Turbine.



