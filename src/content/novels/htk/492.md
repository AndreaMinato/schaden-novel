---
title: Capitolo 492 - Provocazione
pubDate: 2024-05-30T20:41:47.947Z
tags:
    - htk
---

Dopo aver sentito le parole del vecchio, tutti notarono che i Zenithiani avevano occupato due Porte Elementali. Fei era uno di loro e a quanto pare così anche l’uomo di mezz’età dai capelli blu e le sue due guardie.

Ora alcuni nell’area si agitarono. Anche se la Sacra Chiesa era tirannica, aveva occupato solo una Porta Elementale e aveva lasciato fuori sette dei loro membri. Che un impero di livello 1 fosse più potente della Sacra Chiesa?

Per un momento, tutti guardarono Fei e l’uomo di mezz’età dai capelli blu.

L’uomo di mezz’età dai capelli blu sogghignò e non disse nulla. La sua aura potente suggerì a tutti che non si sarebbe ritirato. Se qualcuno avesse voluto sfidarlo, l’avrebbe affrontato volentieri.

Ma chi avrebbe osato combattere contro un uomo così potente?

Dopo aver riflettuto, Fei guardò i maestri al confine dell’altare; alcuni erano disperati, erano così vecchi da essere vicini alla loro morte.

“Posso portare quattro persone con me.” Disse. Indicò i quattro vecchi maestri che sembravano più retti e sul punto sia di avanzare di livello che di morire. “Potete salire su questo Altare Elementale con me.”

“Ah? Davvero? Grazie giovane sovrano!”

“Grazie mille! Il signore ti benedica giovane! Ti devo un enorme favore!”

I quattro esperti erano estatici! Uno di loro che era pieno di capelli bianchi pianse per l’entusiasmo. Era disperato prima e il suo sogno si era avverato all’improvviso! Perfino coltivatori esperti non avrebbero potuto rimanere composti dopo un cambiamento così improvviso. Ringraziò Fei ripetutamente dicendo che l’avrebbe ripagato in futuro.

“Possono entrare altre tre persone anche in quella porta.” Fei indicò il lato occupato da Hazel Bank e Arthur.

“Uh… Dato che il sovrano di Chambord l’ha già menzionato, anche noi porteremo altre tre persone.”

Il mago dei nonmorti era vissuto per secoli e capì subito le intenzioni di Fei. Dato che il sovrano voleva stabilire qualche rapporto d’amicizia e ottenere un po’ di influenza tra questi maestri, rispose appropriatamente.

Dalla prospettiva di un estraneo, sembrava che questo misterioso maestro avesse fatto un favore al sovrano di Chambord.

Valeva la pena menzionare che queste persone erano tutte figure influenti e potenti nel mondo esterno. Anche se sembravano deboli nel Palazzo Mitico, nel continente Azeroth erano molto capaci. Era un investimento davvero prezioso!

Altre tre persone salirono sull’altare e ringraziarono sia Fei che Hazel Bank per la loro generosità. Promisero tutti che avrebbero ripagato questa generosità in futuro.

“Ahah! Gli dei ci hanno insegnato che aiutare gli altri è come aiutare sé stessi!” All’improvviso il maestro di Jax rise e disse a Fei: “Dato che il sovrano di Chambord è così generoso, farò lo stesso; consideralo un piccolo contraccambio per il favore che mi hai fatto. Anche io posso portare tre persone.”

L’uomo indicò tre tra la folla. Erano Fairenton, Modo e un altro anziano. Sia l’eremita della montagna delle nevi che Tony non erano stati considerati.

Fei rimase un po’ sorpreso da quello che era successo.

Questo maestro di Jax era stato un po’ egoista e aveva scelto due membri di Jax; anche se Fei non avesse fatto nulla, sembrava che avrebbe portato Fairenton e Modoc con sé. Tuttavia quest’uomo sembrava maestoso e probabilmente era una figura influente nel suo impero. Il fatto che fosse disposto ad accettare un estraneo qualunque era un enorme gesto d’amicizia.

Tra le altre Porte Elementali, quelle della Sacra Chiesa e del principe ereditario di San Germain erano piene, ed era chiaro che l’uomo di mezz’età non sarebbe stato disposto a cedere. Il mago misterioso all’abito bianco aveva un’espressione impaziente e l’energia gelida attorno a lui spaventò molte persone; nessuno osò fargli richieste. Inoltre l’enorme uomo pelato e i due vecchi magri che assomigliavano a diavoli non sembravano buoni e molto probabilmente avrebbero preferito sprecare un posto piuttosto che aiutare gli altri nell’area.

La gente che non era sull’altare guardò Fei con fare speranzoso; volevano che mettesse una buona parola per loro.

Tuttavia Fei poté solo scuotere la testa; sapeva che non poteva convincere gli altri ad ascoltarlo. Hazel Bank e il maestro di Jax erano disposti a fargli un favore, ma non significava che gli altri avrebbero fatto lo stesso. Se avesse fatto delle richieste sarebbe finito nei guai. Inoltre la maggior parte delle persone rimaste sembravano feroci e violente; Fei non voleva aiutarle.

“Va bene! Sembra che siamo tutti d’accordo, attiviamo l’altare e apriamo le Porte Elementali!” Suggerì di nuovo Hazel Bank.

“Aspetta! Chi ha detto che mi sta bene? Eheh, ho ancora molto da dire…” Il vecchio rise e lo interruppe di nuovo. Fissò Fei con i suoi occhi feroci e appannati, lo indicò e disse: “All’improvviso ho la sensazione che questo ragazzino non sia degno di una Porta Elementale. Cacciatelo via, suggerisco di scegliere lui invece.”

Mentre lo diceva, indicò l’Eremita della Montagna delle Nevi, che rimase scioccato a sua volta.

Questo vecchio voleva che Fei desse il suo posto all’Eremita della Montagna delle Nevi!

La gente nell’area ci mise un po’ prima di reagire. Anche se non sapevano perché questo vecchio diabolico stava impazzendo, capirono che doveva essere scontento di Fei e che voleva causargli problemi.

“Che abbia un conto in sospeso con il re di Chambord?”

Lo stavano pensando tutti.

Fei si incupì mentre guardava freddamente il vecchio: “Chi sei? Come osi puntare il dito verso di me?” Sogghignò.

“Eheh, giovane! Non essere così impulsivo! Venire indicato è la minore delle tue preoccupazioni.” Disse il vecchio mentre iniziava a camminare verso Fei. Una nuvola di foschia nera si stava agitando attorno al suo corpo e sembrava davvero potente. Sorrise con derisione e disse: “Non mi piaci e non voglio che tu entri in una Porta Elementale! Eheheh… sei solo il sovrano di un piccolo regno affiliato sotto Zenit! Tutti gli altri qui sono maestri potenti e famosi! In confronto sei solo un piccolo membro della giovane generazione. Come saresti degno di occupare una Porta Elementale?
Eheh, perfino il Grande Guerriero di Zenit è stato massacrato e Zenit ha dichiarato guerra contro tre imperi allo stesso tempo. Sarà conquistata prima o poi e tutti, nobili e poveri, verranno ridotti in schiavi! Eheh, perché dovresti sprecare una Porta Elementale?”

Fei mostrò uno sguardo assassino, ma si calmò ancora di più.

<em>’Questo vecchio è solo un membro d’élite della Luna Nuova di massimo livello ed è molto più debole di me. Come osa parlarmi così? Che stia contando su qualcosa o su qualcuno?’</em> Fei guardò il vecchio che si stava avvicinando e incrociò gli sguardi con l’enorme uomo pelato che stava sotto una Porta Elementale. Lo stava osservando anche lui con un sorriso feroce.

Quest’uomo pelato era uno dei pochi che Fei non aveva potuto inquadrare. Aveva un’aura estremamente pericolosa e il giovane aveva la sensazione di non poterlo sconfiggere.

<em>’Forse questo vecchio sta contando su quel maestro!’</em> Pensò Fei. Non sapeva quando aveva provocato un esperto del genere e sarebbe stato un enorme problema per lui.

Tuttavia Fei lo considerò subito un nemico senza esitare.

Dato che quest’uomo gli aveva già mostrato la sua ostilità, Fei non avrebbe ceduto cercando di calmarlo.

Inoltre, più forte fosse stato il nemico, più calmo sarebbe stato il re.

Anche se era rimasto impassibile, il suo intento omicida divenne sempre più intenso.

Questo vecchio cupo doveva morire!

C’erano dei limiti che non si potevano superare.

Il Grande Guerriero Krasic era molto importante per Fei! Dato che questo vecchio lo aveva insultato, Fei era determinato a fargliela pagare! Calcolando la distanza e l’angolazione, regolò di nascosto la sua energia. L’aria attorno a lui si congelò.

“Che peccato! Non ho potuto uccidere il Grande Guerriero di Krasic! Eheh, il cervello di un Grande Guerriero dev’essere delizioso…” Disse il vecchio mentre accumulava la sua energia da guerriero. Risuonò una serie di crepitii mentre si stiracchiava e le sue braccia aumentarono di trenta centimetri in lunghezza! Le unghie nere e dure erano lunghe circa mezzo metro e venivano trascinate per le piastrelle di pietra a terra come se fossero potenti armi.

<em>Creak!</em> Lasciarono dei graffi profondi sulla pietra.

L’atmosfera era tesa! Poteva scoppiare un conflitto da un momento all’altro.



