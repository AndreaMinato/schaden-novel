---
title: Capitolo 498 - L’Altare Mitico
pubDate: 2024-05-31T02:41:47.948Z
tags:
    - htk
---

Fei sentì le sue mani e il trono di pietra diventare una cosa sola. Mentre la luce blu scuro si intensificava, sempre più energia magica fuoriusciva dal suo corpo a fiotti. Presto il bagliore divenne così intenso da avvolgere Fei.

Un momento dopo, Fei sentì il terreno crepitare e il trono di pietra iniziò a cadere. <em>Bam!</em> Dopo un po’ di secondi sentì il trono smettere di cadere e presto la luce scomparì, permettendogli di vedere di nuovo l’ambiente attorno.

“Questo…” Fei vide una struttura maestosa di fronte a lui e si riempì di gioia!

“L’Altare Mitico! Ahah! È davvero l’Altare Mitico! Ahahahahah! Finalmente l’ho trovato! L’ho cercato per così tanto tempo, ma è apparso proprio di fronte a me!” Fei rise.

Non l’aveva trovato da nessuna parte in questa città celeste. Proprio quando stava per andarsene con delusione, in qualche modo l’aveva scoperto miracolosamente!

“Così l’interno di questa montagna e il fondo del castello sono vuoti e nascondono l’Altare Mitico! Non c’è da meravigliarsi! L’Altare Mitico è alto più di 1000 metri e assomiglia ad una montagna! Se non avessi attivato per caso le formazioni di teletrasporto in questo trono, non l’avrei mai trovato!”

Fei si rese conto di essere apparso dentro la montagna con il trono di pietra. L’interno di questa montagna era per il 60% cavo! La pietra bianca che formava la montagna stava emettendo luci argentee e illuminava questo spazio.

Ora le mani del sovrano potevano muoversi liberamente. Tuttavia era ancora seduto sul trono di pietra. Questo trono stava fluttuando a mezz’aria e Fei aveva la sensazione di poterlo controllare e spostarlo in ogni direzione.

Di fronte a lui c’era un maestoso Altare Mitico.

Era alto più di 1000 metri e non poteva essere stato creato da persone ordinarie. La maestria e le tecniche richieste per costruire la struttura erano fuori dal mondo. Se qualcuno avesse esaminato l’altare da cima a fondo, avrebbe pensato che fosse un pilastro che connetteva la terra al cielo. Accanto, c’erano diciotto statue di guerrieri fatte di bronzo alte più di cento metri ciascuna, simili a quelle nell’immagine proiettata dalla Saggezza del Re Demoniaco. Erano tutte statue di guerrieri e sembravano diciotto re nani.

Fei abbassò il trono di pietra e iniziò ad osservare l’altare da cima a fondo. L’altare poteva essere diviso in nove piani e ognuno di essi era circolare e impilato l’uno sull’altro. Il diametro di ogni livello era due terzi inferiore a quello sotto, e il nono era solo una piattaforma circolare dal diametro di circa dieci metri.

C’erano quattro serie di scale di pietra ai lati nord, sud, est e ovest dell’altare. Erano tutte ampie quattro metri, conducevano dal fondo al nono piano, e c’erano novantanove gradini ad ogni piano. Sembrava che il creatore di questa struttura fosse innamorato del numero nove.

Dopo che Fei si avvicinò all’altare, si rese conto che c’erano numerose incisioni sottili quanto un capello su di esso.

Fei non osò esaminarle con più attenzione. Le incisioni magiche erano complesse e avrebbero risucchiato l’anima di chi avesse osato osservarle senza avere abbastanza energia spirituale e magica. Fei ci gettò solo un’occhiata veloce, e già sentì male alla testa e alla pancia.

Controllò invece il trono per arrivare alla piattaforma più alta. Poi balzò giù dal trono sul nono piano dell’Altare Mitico. Iniziò a cercare il posto dove avrebbe potuto purificare la Pietra del Mondo.

Presto trovò qualcosa.

Al centro di questo altare c’era un pilastro di pietra spezzato. Sopra di esso c’era un libro nero spesso. La copertina era fatta di metallo e su di esso c’erano pezzi di metallo decorativi a forma di spine. Questo libro diede una strana sensazione familiare a Fei.

“Perché assomiglia alla Saggezza del Re Demoniaco?” Fei alla fine si rese conto del perché gli sembrasse familiare. Sia in termini d’aspetto che di aura, sembrava quasi identico alla Saggezza del Re Demoniaco della misteriosa stanza di pietra. Da lontano, sembravano uguali.

Fei si avvicinò e sporse lentamente una mano. Allo stesso tempo, evocò i guanti di ferro del Mondo di Diablo nel caso ci fossero trappole magiche o meccanismi letali a proteggere il libro. Tirò un sospiro di sollievo solo dopo che riuscì ad afferrarlo.

Non accadde nulla di pericoloso.

“La Spada del Re Demoniaco?”

Fei lesse lentamente il nome sulla copertina. All’improvviso si rese conto del perché fosse così simile alla Saggezza del Re Demoniaco, appartenevano alla stessa serie.

Si ricordò di una frase nell’altro libro scritta usando il sangue di un potente esperto. Menzionava come sua maestà il re demoniaco avesse lasciato diversi doni come la Punizione, la Spada, la Memoria, i Desideri, i Calcoli del Re Demoniaco, e così via. Fei aveva pensato che la Spada del Re Demoniaco fosse un’arma stellare, ma chi si sarebbe immaginato che sarebbe stata un libro invece.

“Cosa c’è dentro? Perché si chiama così?”

Fei aprì istintivamente il libro e lesse una frase nella prima pagina: “Attaccheremo chiunque non sia il nostro re!”

Fei recitò questa frase diverse volte nella sua mente e all’improvviso pensò che fosse una frase proprio forte. Anche se sembrava ordinaria, conteneva una lealtà impareggiabile e una volontà incrollabile.

<em>’Sarebbe perfetto se diventasse il motto dei soldati di Chambord</em>’ Pensò.

Mentre lo sfogliava, la sua espressione passò da sorpresa a shock ed estasi…

Sembrava che la lingua della Spada del Re Demoniaco fosse una combinazione delle parole del mondo di Diablo e quelle del mondo reale. Sia Cain che Akara si erano impegnati molto a studiare questa lingua e avevano costretto Fei ad impararla un po’. Perciò, anche se Fei era lento ed esitante, riuscì comunque a capire il contenuto del libro.

Con sua sorpresa, questo libro conteneva ogni tipo di tecnica di coltivazione e di combattimento di cui Fei non aveva mai sentito parlare prima. Inoltre c’erano anche incantesimi, formazioni, tecniche di incisione, tecniche per rafforzare il corpo, per coltivare l’energia spirituale, piani per ogni tipo di arma stellare, di livello semidivino e divino. Era praticamente un’enciclopedia della coltivazione e delle armi.

Fei vide solo l’indice e le prime pagine, ma era già scioccato.

C’erano troppi termini tecnici nel libro. Oltre alla lingua complessa, c’erano moltissimi diagrammi e illustrazioni. A Fei venne già il mal di testa dopo poche pagine e fu costretto a fermarsi.

“Questo è un libro divino non inferiore alla Saggezza del Re Demoniaco! Se la gente del continente Azeroth venisse a sapere della sua esistenza, impazzirebbe per ottenerlo! Perfino signori di classe solare e imperi di livello 9 farebbero massacri per ottenerlo!”

Dopo averlo guardato per un po’, Fei si rese conto del valore della Spada del Re Demoniaco.

<em>’Ma questo libro è rimasto qui senza nessuna protezione e non ho incontrato nemmeno un pericolo in questo Castello Celeste. Non era difficile da scoprire. Così perché è ancora qui? La Porta Mitica si è aperta per decine di volte, così devono essere entrati più di 500 maestri in questo piccolo mondo. Sono il primo ad averlo scoperto?’</em>

Fei ebbe la sensazione di stare sognando. Non poteva capire perché fosse stato così fortunato.

Anche se era cauto e scettico, Fei ripose comunque con attenzione la Spada del Re Demoniaco nel suo inventario. La metà superiore del pilastro non c’era più, ma quella inferiore era rimasta su questo altare. C’era metà incavo a forma ovale nella superficie ruvida della colonna, così Fei ci mise la Pietra del Mondo corrotta.

Corrispondeva alla perfezione! Non era troppo grande o troppo piccola! Sembrava che fosse fatta apposta per la Pietra del Mondo. Metà della pietra era nel pilastro, mentre l’altra era esposta all’aria.

Dopo che Fei ci camminò attorno e la osservò meglio, non vide nessuna formazione o incisione in questo pilastro spezzato. Non aveva idea di come attivare l’Altare Mitico e purificare la Pietra del Mondo corrotta. All’improvviso Fei ripensò agli avvertimenti di Akara e Cain. Tornò al trono che stava fluttuando a mezz’aria e lo controllò per spostarsi in fondo all’altare.



