---
title: Capitolo 5 – Missione Completata
pubDate: 2023-05-12T13:54:16.358Z
tags:
    - htk
---


Capitolo regolare,
0 capitoli in coda, 0/5
-Schadenfreude

Fei si abituò velocemente alla situazione. Quando aveva ucciso il suo primo mostro ne era stato così nauseato da vomitare, ma ora era diventato freddo e indifferente nonostante il massacro che stava lasciando lungo la sua strada. Tutto il sangue caldo sul suo corpo gli dava la sensazione di stare sopportando una prova infernale.
Dopo solo un paio di ore, Fei si acclimatò al nuovo ambiente. Era quasi diventato una macchina da guerra spietata.

Questo gioco esisteva letteralmente per lo scopo di uccidere.

Era così reale.

Perfino l'indolenzimento dei suoi muscoli.

Fei non sapeva se, dopo essere morto in questo gioco, sarebbe riapparso nel punto di partenza come nel gioco originale; ma non osò provare. C'era troppo in gioco.

Nelle ultime tre ore, Fei aveva notato che la sua conoscenza del gioco non era completamente applicabile a questo mondo. Stava facendo del suo meglio per capire l'ordine naturale di questo ambiente.

In questo mondo crudele e sanguinoso, la Forza e la Vitalità erano gli attributi più importanti di un Barbaro. Molta forza Avrebbe permesso di attaccare con più potenza e una maggiore vitalità non solo l'avrebbe fatto resistere di più in battaglia, ma gli avrebbe dato più energia per scappare dai mostri assetati di sangue.

Il motivo per cui Fei aveva distribuito punti all'Abilità con le Armi e ad Ululato perché non aveva idea di come usare un'ascia appropriatamente visto che era solo un normale studente e l'Ululato gli avrebbe permesso di spaventare i mostri una volta che fosse stato circondato.

Le minacce dei mostri e il rischio di morire aveva costretto a Fei a dare la priorità alla sua sopravvivenza rispetto al futuro sviluppo del suo personaggio.

Dopo aver distribuito tutti i punti, Fei aprì la scheda del suo personaggio.

Giocatore: Fei

Livello: 5

Esperienza: 14949/22680

Forza: 45			Destrezza: 20
Intelligenza: 11		Vitalità: 30
Attacco danno:10-27	            Precisione: 102
Armatura: 31			Resistenza: 107
Vita: 105			Risorsa (furia): 16
Resistenza al fuoco: 0	Resistenza al freddo: 0
Resistenza al fulmine: 5	Resistenza al veleno: 0

...

Le statistiche erano molto più impressionanti rispetto a quelle con cui era partito. Si poteva quasi dire... che fossero ad un livello completamente diverso.

Non tutti questi miglioramenti provenivano dall'accumulo di esperienza visto che Fei aveva un po' di oggetti speciali.

Aveva ottenuto un po' di equipaggiamento dopo aver ucciso dei mostri e li aveva indossati già tutti. C'era un Elmo Tangerine che gli dava +1 di intelligenza e un +5% di resistenza al fulmine.

Dopo aver controllato il menù, aprì il suo inventario.

In questo mondo, l'inventario di Fei era contenuto da un anello che portava al dito. Aveva quaranta blocchi per contenere i suoi oggetti. Ogni blocco poteva immagazzinare oggetti come una pozione di cura minore. Tuttavia lo spazio che si occupava era proporzionato e armi come asce o spade potevano occupare da quattro ad otto blocchi, a seconda di quanto erano grandi.

L'inventario di Fei era pieno.

Pensò a cosa fare e decise di tornare al Campo delle Ranger. Usò il Portale Cittadino che aveva con sé da quando era comparso in questo mondo.

"Buzzzzzz..."

Un ovale alto tre metri composto da fulmini blu apparì sibilando lievemente. Fei esitò un po' e poi ci passò attraverso.

Come previsto, Fei era stato teletrasportato nel Campo delle Ranger.

All'improvviso sentì un po' di nausea. Ebbe l'impressione di essere appena sceso da delle montagne russe particolarmente veloci con molte curve e giri. Fei chiuse gli occhi per un po' di secondi per farsi passare questa "nausea da portale".

Dopo che si sedette e si riprese, Fei si guardò attorno e vide la sacerdotessa Akara.

Questa grande sacerdotessa non solo forniva missioni, ma era anche un'astuta mercante. Vendeva bastoni, pozioni, e anche pergamene e chiavi. Fei voleva prepararsi molto bene per la sua prima missione "Abisso del Male", così da non rimanere ucciso dai mostri nella caverna. Da quello che ricordava, c'era un boss zombie di nome Cadavere Infuocato lì.

Nonostante fosse importante scoprire cosa lo aveva portato in questo strano mondo, doveva almeno sopravvivere finché non avesse potuto scoprirlo.

Fei vendette tutti gli oggetti come guanti, bacchette rotte e lance, roba che aveva ottenuto dai mostri, ma di cui non aveva bisogno e ricevette circa 800 monete d'oro. Insieme ai soldi che aveva ricevuto uccidendo quelle creature, aveva un totale di 1.400 monete d'oro.

Sfruttò tutto questo denaro e comprò un po' di oggetti da Akara.

Un'ascia bipenne con danno 6-15 e un'armatura di cuoio con difesa 13. Li equipaggiò entrambi e comprò un paio di pozioni di cura minori, quattro pergamene del portale cittadino e tre pergamene di identificazione, per riconoscere le armi e le armature che avrebbe ottenuto dai mostri.

Fei si sentì sempre più rassicurato dall'aumento di forza dovuto al suo nuovo equipaggiamento. Tornò con sicurezza nel portale creato da lui prima.

"Buzzzzzzz..."

Dopo essere tornato nelle pericolose Lande Insanguinate accompagnato da un lieve ronzio, Fei trovò l'Abisso del Male nella sua mappa e si diresse verso di esso con cautela. Dopo aver osservato la situazione nella caverna, Fei fu contento di essersi preparato con tale cautela.

In questo mondo, i mostri nelle caverne e nelle grotte sembravano più aggressivi e brutali di quelli all'esterno. Non solo c'erano i Ratti di Quill, gli Zombie, gli Sciamani Caduti e i Vampiri che potevano lanciare sfere di fuoco che erano mostri comuni che aveva visto nelle Lande Insanguinate, ma c'era anche il Leviatano, una creatura che assomigliava ad uno scimmione. Potevano effettuare dei potenti attacchi e avevano una pelle spessa come difesa.

Fei iniziò a sbaragliare i suoi nemici.

Dato che era al quinto livello, il suo attacco e la sua difesa erano sufficientemente alti per uccidere con facilità i mostri normali.

Il sangue schizzava, i mostri stavano gridando e Fei menò si fece strada con furia per la caverna.

Era diventato un cupo mietitore, ricoperto di sangue mentre falciava orde di mostri che si precipitavano su di lui. La sua ascia bipenne divise le creature a metà come una katana che tagliava del burro caldo. Anche quando c'erano folle di mostri, Fei si sarebbe precipitato al centro del loro gruppo e avrebbe usato Ululato, così da poterli finire uno per uno mentre erano spaventati e stavano scappando via.

Vide anche molti cadaveri umani fatti a pezzi nella caverna.

Alcuni erano a terra, altri erano incatenati a pilastri, i loro intestini sporgevano dalle ferite e alle loro teste mancavano gli occhi. Alcune ranger erano state stuprate da questi orribili mostri. Gli insetti volavano in cerchio attorno ai corpi putrefatti, erano davvero scene terrificanti.

Fei era infuriato.

Nonostante Fei sapesse che questo scenario proveniva da un gioco, non poteva che identificarsi come un umano di questo mondo. Pieno di furia, entrò in modalità berserk e iniziò a sbaragliare i mostri.

Alla fine, dopo chissà quanto tempo, quando l'ultimo mostro morì di fronte a Fei urlando in una pozza del suo stesso sangue, raggi di luce dorata caddero dal cielo e illuminarono ogni angolo della grotta.

Poco dopo una voce familiare risuonò nella mente di Fei.

"Congratulazioni giocatore Fei. Hai completato la missione della sacerdotessa Akara e hai superato la prima prova di questo mondo di Diablo. Ora tornerai nel campo delle Ranger e riceverai le tue ricompense da Akara..."

Questa voce aiutò Fei a recuperare lucidità.

Il giovane ansimò pesantemente e si guardò attorno. Fu sorpreso nel vedere tutti i mostri che aveva ucciso. Anche il boss di questo covo, il Cadavere Infuocato, era a terra. Una pila di monete d'oro e vari oggetti giacevano a terra attorno alla poltiglia in cui era stato ridotto.

"Sono impazzito?"

Fei pensò a ciò che era successo. Non poteva credere che ciò che aveva visto lo avesse fatto infuriare così. Tuttavia non era colpa sua; questo mondo era troppo reale. Chiunque si sarebbe sentito nello stesso modo. Rimase fermo sul posto per un po' e poi iniziò a ripulire il campo di battaglia.

Le monete d'oro non occupavano nessun blocco dell'inventario, così le raccolse per prime. Poi iniziò a prendere gli oggetti più preziosi dal Cadavere Infuocato. Due oggetti magici attirarono la sua attenzione. Fei iniziò a salivare quando vide che i due oggetti brillavano di una debole luce blu.

Ma...

"Me**a! Il Bastone Tetro e un Giavellotto??? Sul serio??? Perché non ci sono oggetti da barbaro???"

Dopo aver esaminato i due oggetti, Fei rimase molto deluso. Era come scorgere un lato nel bel mezzo del deserto mentre si moriva di sete, per poi rendersi conto che era solo un miraggio.

"Ca**o che sfiga!"

Non poteva farci nulla. Fei raccolse i due oggetti magici non identificati e decise che li avrebbe venduti ad Akara.

Dopo aver raccolto tutto, usò un Portale Cittadino.

Era pronto a tornare nel Campo delle Ranger e ottenere le sue ricompense da Akara. Voleva anche chiederle come e perché era apparso in questo mondo.

Questa domanda lo stava tormentando da molto tempo.

In quel momento per la voce misteriosa e fredda parlò di nuovo!

"Attenzione! Hai raggiunto il tempo massimo di gioco per oggi. Conto alla rovescia d'uscita: 3... 2... 1. Uscita...."



