---
title: Capitolo 509 - Imperatore Yassin
pubDate: 2024-05-31T13:41:47.951Z
tags:
    - htk
---

“Yassin non è inferiore a nessuno!”

Dopo che l’uomo di mezz’età con i capelli blu disse queste parole, tutte le persone nel mondo delle fiamme ebbero la sensazione di aver ricevuto un colpo in testa, rimasero storditi e sentirono un ronzio.

Tutti sapevano cosa significava questa frase!

Rappresentava una leggenda! Una leggenda che era unica nel raggio di milioni di chilometri dell’impero Zenit! Rappresentava anche un nome, onore, un uomo e un impero!

L’imperatore Yassin!

Quest’uomo di mezz’età dai capelli blu era il leggendario fondatore dell’impero Zenit, Andrew Yassin, che da principe di un regno affiliato era diventato il capo di un impero di livello 1.

Fei ebbe la sensazione che qualcosa gli martellasse il petto e il suo cuore iniziò a battere forsennatamente.

“Quest’uomo… è davvero l’Imperatore Yassin? È… è incredibile!” Il sovrano non poteva credere alle sue orecchie. Tutti sapevano che l’Imperatore Yassin stava morendo per via delle ferite che aveva accumulato negli anni e che era solo questione di tempo prima che morisse. I suoi nemici, inclusa Spartax e i suoi alleati, avevano provato ad usare diversi modi per verificare la diceria.

Tuttavia perché l’imperatore Yassin era qui? Non doveva essere a letto nel palazzo reale a San Petersburg?!

“È l’Imperatore Yassin? L’uomo che ha terrorizzato una decina di imperi attorno a Zenit e ha portato pace alla sua nazione?”

Questa era la prima volta che il re vedeva questo imperatore leggendario.

Anche se questo imperatore era comparso tre mesi fa alla cerimonia d’apertura durante la competizione dei regni affiliati, era stato piuttosto veloce ed era avvolto da una densa nuvola di energia dorata. Allora Fei era stato solo al picco delle sei stelle ed era stato impossibile per lui vedere attraverso la foschia. Tuttavia era riuscito a percepire quanto era potente. Sapeva che non avrebbe mai potuto battere l’imperatore e che perfino un briciolo della sua energia sarebbe stato pesante come una montagna sulle spalle per Fei.

Anche se Fei non aveva visto il volto dell’imperatore, aveva sentito la sua letargia. Sembrava che fosse un anziano molto malato sul punto di morire. Anche se la sua energia era parsa potente, era meno vivace e questo fatto era difficile da nascondere. Tutti sapevano che l’imperatore era invecchiato.

Tuttavia quest’uomo di mezz’età dai capelli blu dava una sensazione piena di vitalità, come una persona nel fiore degli anni! Non c’era nulla di letargico in lui!

Per un momento, il mondo delle fiamme rimase assolutamente in silenzio.

“Sei Yassin? Impossibile! Non stavi per morire?” Gli occhi verdi di Domenech rivelarono una luce terrorizzata e il suo corpo iniziò a tremare mentre gridava: “Sei rimasto ferito allora! Come ti sei ripreso così velocemente? Dopo circa venti anni? Ti sei ripreso in venti anni? Perfino l’imperatore Juninho aveva detto che le tue ferite non potevano essere guarite! Sei un falso… falso!”

Le parole di Domenech fornirono molte informazioni.

Juninho era l’ultimo imperatore di Leon ed era un potente signore di classe solare. Si diceva che l’ascesa veloce di Zenit sarebbe diventata la più grande minaccia per l’impero Leon a più di un milione di chilometri da Zenit, ma dato che Yassin era decaduto, anche il suo paese si era indebolito velocemente. Perciò l’impero Leon era rimasto la forza dominante nel raggio di quattro milioni di chilometri.

Molti si erano dispiaciuti per l’imperatore Yassin e Zenit, e avevano pensato che l’impero Leon fosse stato fortunato. Tuttavia, da ciò che aveva detto Domenech, pareva che Leon fosse connesso alla caduta dell’imperatore Yassin.

L’uomo di mezz’età dai capelli mostrò un’espressione arrabbiata, ma presto si calmò. Rise e rispose: “Sì! Quell’attacco mi ha quasi ucciso… Ora ripensandoci sembra un po’ incredibile. Chi sapeva che Juninho, l’imperatore di un paese di livello sei e un signore di classe solare, avrebbe abbandonato il suo onore per attaccare a sorpresa un guerriero della Luna Piena di grado inferiore…”

Con un tono pieno di sicurezza, continuò: “Anche se tu e Juninho avete pianificato ogni dettaglio e siete stati crudeli, non siete riusciti ad uccidermi sul posto. Ahaha! Vi sono sfuggito! Da quel giorno in avanti, vi sareste dovuti aspettare cosa sarebbe successo oggi! Vi ho detto che sarei tornato!”

Dopo aver detto questo, l’uomo di mezz’età cominciò a cambiare aspetto.

In pochi secondi si trasformò in una persona completamente diversa.

Ora Fei era sicuro che quest’uomo fosse l’Imperatore Yassin!

Dopo la trasformazione, aveva lunghi capelli biondi. Sembravano una nuvola di fuoco, ma che fossero duri come il metallo. La sua figura muscolosa lo faceva sembrare un dio invincibile! Emanava un’aura reale naturale difficile da copiare e che avrebbe spinto gli altri ad inginocchiarsi anche se non avesse rilasciato energia da guerriero. Come il sole, era una presenza che sovrastava quella degli altri.

Fei ebbe la sensazione che perfino un dio non sarebbe riuscito a metterlo in ombra.

Doveva ammettere che solo un uomo del genere poteva competere con l’immagine che si era creato dopo aver sentito tutte le leggende e le storie riguardo a lui.

“Tu… Impossibile! Sei davvero tu… Sei tornato…” Anche se Domenech era un signore di classe solare e un dio per i guerrieri ordinari, era rimasto così scioccato da non poter nemmeno completare una frase. Come un ragazzino spaventato, stava ripetendo la stessa cosa più volte.

Dopo che l’imperatore Yassin aveva rivelato la sua vera identità, Domenech era sicuro che l’uomo di fronte a lui fosse lo stesso che lo aveva fatto precipitare in un incubo 26 anni fa.

“Sei qui per me? Ah! Lo so! Le notizie di come l’arma stellare divina, la ruota del fuoco del sole, sarebbe apparsa nella tomba della regione di livello 36… Sei stato tu a trasmettermi questa notizia! Mi hai attirato qui usando un’informazione falsa e volevi uccidermi qui?” Gridò con paura Domenech dopo essersi reso conto della situazione.

In quanto signore di classe solare, non c’era molto che potesse attirare la sua attenzione nel Palazzo mitico e spingerlo a viaggiare per più di un milione di chilometri di distanza. Non troppo tempo fa, aveva sentito per caso notizia di un’arma stellare divina dell’elemento fuoco che sarebbe comparsa nella regione principale del Palazzo Mitico!
Era una rara opportunità per un potente coltivatore del fuoco come lui che non aveva un’arma stellare adeguata! Perciò era venuto da solo nel Palazzo Mitico e non aveva informato la famiglia reale dell’impero Leon. Aveva pensato di poter ottenere facilmente la ruota del sole del fuoco, ma non si aspettava che l’informazione fosse un’esca mortale fatta apposta per lui!

“Esatto!”

Come se stesse parlando ad un vecchio amico, l’imperatore Yassin sorrise e spiegò: “Non mi hai deluso. Eri così stupido 26 anni fa e sei rimasto tale! E naturalmente nemmeno la tua avidità è cambiata. Beh, è peggiorata! Un’informazione falsa che la maggior parte delle persone avrebbe ignorato ti ha attirato qui a morire!”



