---
title: Capitolo 51 – La Spinta
pubDate: 2024-05-12T11:41:47.854Z
tags:
    - htk
---

La formazione specializzata nella difesa era stata distrutta in soli due minuti.

Invece i loro ventitré nemici non avevano subìto nessuna perdita. Continuarono instancabili il loro massacro avanzando sempre di più.

Lo stretto ponte di pietra si era trasformato in una strada che portava all'inferno. I nemici non avevano modo di resistere e potevano solo andare incontro alla loro fine ululando e gemendo sotto la chiamata del cupo mietitore.

Presto le quattro scale d'assedio rimaste furono spinte via dal ponte nel fiume a centinaia di iarde sotto. Furono inghiottite dalle correnti veloci e scomparirono nel giro di qualche secondo.

"Avanti!"

Ventitré ruggiti fecero tremare l'aria. Gli uomini forzuti erano infuriati da questa invasione. Il loro sangue bruciava mentre seguivano con risoluzione il loro re. Le ventitré bestie sembravano essere appena strisciate fuori da una pozza di sangue all'inferno; il sangue colava da ogni parte del loro corpo.

Avanzarono per quattro-cinquecento iarde lungo il ponte di un miglio e mezzo.

Dopo aver distrutto le scale d'assedio, c'era la formazione di catapulte. Ma più avanti il ponte si faceva stretto. Al centro era ampio meno di 2 iarde. Era anche il posto più pericoloso. Le correnti avevano formato in qualche modo un enorme turbine e ogni tanto creava un bizzarro risucchio sotto il ponte. Se una persona ordinaria non avesse prestato attenzione, sarebbe stata attratta da questa forza e sarebbe stata divorata.

La battaglia stava continuando.

Fei e i suoi leali combattenti si stavano avvicinando sempre di più alle sei catapulte. Dalle mura difensive di Chambord risuonavano acclamazioni e applausi. I soldati e le nuove reclute gridavano, cercando di trasmettere tutta la loro energia all'intenso campo di battaglia sul ponte.

A volte perfino i cittadini spaventati e deboli salirono sulle mura difensive. Stavano tenendo vari strumenti che potevano aiutare le difese e gridavano con foga mentre guardavano il loro re e i loro cari precipitarsi verso i nemici ad ottenere la loro vendetta. Questa scena rimase profondamente impressa nelle loro menti e probabilmente non l'avrebbero mai dimenticata nemmeno dopo la morte.

La splendida Angela ed Emma avevano troppa paura per osservarli e si coprivano gli occhi come se stessero guardando un film dell'orrore. Tuttavia non potevano evitare di preoccuparsi per Fei e sbirciavano il campo di battaglia attraverso le dita. Urlavano ogni volta che la situazione diventava pericolosa e si abbracciavano a vicenda e gioivano ogni volta che Fei ribaltava la situazione.

Il guerriero numero uno Lampard era fermo sulle mura difensive.

Dall'inizio della battaglia, quando Fei era balzato giù per distruggere la formazione di scudi e lance del drago, Lampard aveva capito la situazione molto meglio di chiunque altro. Nonostante la sua espressione fosse calma e composta, Alexander lo aveva sconvolto. Era chiaro che il re avesse almeno tre tipi diversi di poteri misteriosi, ma potenti, la mostruosa forza fisica, l'energia fredda di colore bianco e quella simile ad un cavaliere sacro. Questo confermò le ipotesi di Lampard, era stato il giovane Alexander ad usare i quattro tipi di potere nella torre di controllo.

"Cosa gli è successo esattamente da permettergli di tornare normale e di ottenere dei poteri così forti? È davvero il Dio della Guerra..."

Lampard non riusciva a capire.

Ma voleva comunque che Alexander continuasse a creare miracoli. All'improvviso si riempì di emozione; alzò lo sguardo verso il cielo limpido. Dalla sua espressione sembrava aver visto un volto familiare e che ne fosse gratificato: "Vecchio amico, puoi vedere il coraggio e la forza di tuo figlio, vero? Forse un giorno potrà diventare potente e potrà aiutarci a ritrovare Helen..."

.....

Riva sud del fiume Zuli, su una collina.

"Impossibile! È impossibile! Me**a... Qualcuno mi dica com'è potuto accadere? Com'è potuto accadere?! Quell'uomo è un cavaliere sacro? Un cavaliere sacro con un anello doppio? Ma chiaramente non aveva energia prima... La mia formazione di scudi a torre... Imperdonabile!"

Il cavaliere con la maschera argentata fissava il campo di battaglia. Era calmo e composto, ma ora era un po' stordito.

Non poteva credere ai suoi occhi.

La formazione d'élite di cui era orgoglioso era svanita nel nulla sotto la carica di un branco di cani.

Era infuriato; un'energia blu brillava attorno al suo corpo e la temperatura attorno a lui calò di un paio di gradi. Aveva ridotto la frusta che teneva in mano in un ghiacciolo, come un iceberg che rilasciava tutta la sua energia fredda, e poi l'aveva fatta a pezzi.

Era mai successo qualcosa di così imbarazzante per lui?

La strategia che considerava invincibile era stata mandata a monte da una ventina di farabutti. Il suo orgoglio, la formazione degli scudi a torre e delle lance del drago non aveva retto nemmeno per due minuti. Due minuti! Nemmeno il tempo sufficiente per passare gli ordini e si era ridotta in una pila di spazzatura e carne!

Questa sconfitta improvvisa era un colpo insopportabile per il cavaliere con la maschera argentata che era presuntuoso e non aveva mai perso una battaglia in tutta la sua vita. Si era sentito come un dio che aveva il controllo della situazione, e invece era stato atterrato dal pugno di uno sporco mendicante. Inoltre il barbone aveva calpestato la faccia del dio con i suoi piedi puzzolenti e pieni di ascessi.

"Lo giuro! Non rimarrà viva una sola creatura di questo sporco regno! Scorticherò tutti gli sporchi schiavi di Chambord e appenderò le loro pelli su questo ponte... ridurrò in poltiglia la loro carne e le loro ossa e le darò in pasto al loro re imprudente!"

Ruggì con rabbia il cavaliere con la maschera argentata.

Il suo campo di forza di energia blu incombeva minaccioso, poi si espanse velocemente. Dopo aver emesso un lampo bianco, la sella del suo cavallo diventò un pezzo di ghiaccio. Il prezioso cavallo da battaglia che stava montando fu ridotto in una scultura gelida, il suo sangue e la sua carne si erano congelati all'istante.

I cavalieri neri dietro di lui non osarono proferire parola. Abbassarono tutti le teste e tennero la bocca chiusa. Anche i loro cavalli si sentirono il pericolo. Arretrarono agitati e la paura riempì i loro sguardi. Osservavano il cavaliere come se fosse una bestia assetata di sangue.

Nessuno si azzardò a fare un solo suono.



