---
title: Capitolo 517 - Ritorno del Re
pubDate: 2024-05-31T21:41:47.953Z
tags:
    - htk
---

Le fiamme ardenti rilasciarono una folla quantità d’energia e ogni roccia nell’area fu trasformata in lava. Fumo nero si levò al cielo e un denso odore di zolfo si disperse attorno. Sembrava un inferno.

Questo era l’aspetto della tenuta del sindaco adesso.

Il palazzo principale era stato colpito da diverse Esplosioni del Fuoco ed era stato annientato. Anche gli edifici attorno erano stati distrutti. C’erano mura spaccate e pezzi di tegole ovunque, e i guerrieri di Chambord videro anche tessuto bianco strappato, arti rotti e macchie di sangue secco.

L’atmosfera era così tesa che quasi si congelò.

Tutti i maestri di Chambord erano stati scaraventati a più di venti metri di distanza e stavano fissando la scena tragica di fronte a loro.

Tony aveva usato la sua tecnica di combattimento molte volte, era stato colpito dalle onde d’urto ed era rimasto ferito dal potere misterioso nascosto negli attacchi dei guerrieri di Chambord, così la sua energia non poteva scorrere appropriatamente dentro il suo corpo. Di conseguenza non riuscì a scappare subito.

Invece i guerrieri di Chambord erano stati influenzati dalle esplosioni. Erano rimasti feriti, ma la maggior parte di loro era lontano dal palazzo principale e così non erano in gravi condizioni.

Lampard e Torres erano stati i più vicini all’esplosione. Fortunatamente Lampard era il guerriero più potente ed era riuscito a proteggere i suoi punti vitali con l’energia del fulmine. Anche se era stato scaraventato via, non era rimasto troppo ferito. Torres, che si era appostato sul soffitto del palazzo principale, aveva fatto un balzo ed era atterrato sano e salvo fuori dalla zona più pericolosa calpestando le rocce che stavano volando via a causa dell’esplosione.

In quel momento i guerrieri di Chambord videro la scena infernale di fronte a loro e rabbrividirono.

<em>’La regina Angela e la valchiria Elena… sono…’</em> Pensarono.

“Uccidetelo! Ci vendicheremo per la regina…” Oleg che era ferito e coperto di sangue, gridò. I suoi occhi diventarono rossi e si precipitò verso Tony. Il membro d’élite della Luna Nuova non riuscì a sfuggire da Oleg a causa delle ferite. Il guardiano iniziò a stritolargli il collo usando le braccia, era chiaro che volesse soffocarlo a morte.

Tony vomitò una boccata di sangue e la sua visuale si annebbiò. Diverse delle sue costole si spaccarono e stava morendo soffocato. Si dimenò come un pazzo e colpì con forza le braccia di Oleg, gridando: “Ah! Che dolore! Togliti dal ca**o! Insetto! Vuoi morire?! Ah!”

Tony era un membro d’élite di classe lunare dopotutto e spaccò facilmente le ossa delle braccia di Oleg.

“Moriamo insieme! Hai ucciso sua altezza! Hai ucciso la regina Angela! Hai distrutto ogni mia possibilità di redimermi! Ah!” Oleg impallidì e ora le sue braccia erano state fatte a pezzi. Strati di muscoli strappati e tendini erano le uniche cose che connettevano le sue braccia. Tuttavia, come se non potesse sentire il dolore, erano ancora incollate insieme, continuavano a soffocare Tony.

Oleg sembrava delirante.

Un tempo era stato il tirapiedi dell’ex capo dei ministri di Chambord, Bazzer. Aveva commesso molte malvagità e diverse persone avevano chiesto a Fei di condannarlo a morte dopo che la città era stata liberata. Il sovrano però non lo aveva fatto. Invece aveva dato ad Oleg una possibilità per redimersi. All’inizio il guardiano aveva cercato di fare del suo meglio per non morire. Ma, con il passare del tempo, la gente aveva iniziato a guardarlo in modo diverso. L’iniziale sdegno si era trasformato in apprezzamento e dal mostrare odio adesso era amichevole nei suoi confronti. Per la prima volta, Oleg si era sentito realizzato e aveva provato l’onore dell’essere una brava persona.

Oleg aveva giurato di mantenere questo onore e si era promesso di diventare l’assistente chiave del re proprio come Pierce, Drogba, Torres e Cech.

Il suo passato oscuro lo faceva sentire un po’ inferiore, ma gli dava anche molta motivazione.

Era disposto a sacrificare tutto per il re, compresa la vita.

Ma ora, questo maledetto nemico aveva distrutto il suo onore uccidendo le due ragazze nel palazzo principale.

Oleg sapeva quanto erano importanti quelle due donne per il sovrano Alexander. Secondo le tradizioni del continente Azeroth, aveva perso ogni dignità e onore visto che non era riuscito a proteggerle. Così, ai suoi occhi, era come aver perso tutto, inclusa la sua identità da brava persona.

Perciò avrebbe ucciso questo assassino anche a costo della vita.

“Avanti! Uccidetelo! Non preoccupatevi di me…” Gridò Oleg.

Tutti, inclusi i più deboli cavalieri di bronzo ruggirono come bestie selvagge e caricarono verso Tony con sguardi folli.

La temerarietà dei guerrieri di Chambord terrorizzò Tony. In quel momento ebbe la sensazione che gli insetti che poteva uccidere facilmente fossero diventati invincibili!

Tony cominciò a provare rimpianto. Stava rimpiangendo di non aver ascoltato il consiglio del suo maestro, di non aver evitato il sovrano di Chambord e anche di essere uscito dalla grande montagna delle nevi. Sarebbe stato grandioso se non avesse mai incontrato il sovrano di Chambord e fosse rimasto una figura influente nella sua organizzazione.

<em>Whoosh!</em>

Una scia di luce rossa apparve nel cielo e si stava avvicinando emanando ondate di calore folli.

Era l’eremita della montagna delle nevi!

“Maestro… Maestro! Sono qui! Per favore salvami!” Tony era spaventato dalla ferocia dei guerrieri di Chambord. Dato che era un membro d’élite della Luna Nuova inferiore, poteva scappare facilmente da questa situazione. Tuttavia, un fiore cresciuto in una serra non poteva sopportare il gelo del mondo esterno, così non poteva reagire appropriatamente perché era spaventato.

<em>Boom!</em>

L’eremita della montagna delle nevi attaccò con i suoi palmi.

L’ondata di calore incredibile scaraventò via tutti i guerrieri di Chambord.

Quest’uomo vestito di rosso non era un membro d’élite lunare fasullo come Tony. Era un guerriero esperto e spinse via facilmente i nemici per salvare il suo discepolo.

Fortunatamente, il guardiano Oleg fu solo respinto via e non ucciso. L’eremita della montagna delle nevi non voleva esacerbare il conflitto con il re di Chambord. Altrimenti avrebbe potuto annientare facilmente tutti quanti in un solo colpo.

L’eremita apparì nel cortile all’istante e prese Tony per una spalla.

“Perché sei venuto qui? Vuoi morire?” Gridò mentre stava per andarsene via subito.

“Dove credi di stare andando?” Una voce da bambino risuonò nel cielo, piena di rabbia.

L’eremita della montagna delle nevi ne fu scioccato e quando alzò gli occhi vide un ragazzino con una strana maschera nera sul volto. Mentre era a mezz’aria, il suo sguardo normalmente adorabile emanava una luce fredda. In quel momento i suoi occhi erano diventati completamente neri, come abissi che risucchiavano l’anima. Inoltre un’energia grigia scorreva attorno a lui, facendolo sembrare maestoso.

“Sei tu! Non eri nella Porta Elementale con il sovrano di Chambord? Perché sei qui?” L’eremita era scioccato. Era sicuro di aver visto il ragazzino entrare nella Porta Elementale, perché era qui adesso?

“Che il sovrano di Chambord sia già tornato?” Era preoccupato.

“Sono io e dovete rimanere qui per sopportare la rabbia di Alexander!” Mentre la voce di Arthur risuonava nel cielo, era già apparso dietro l’uomo vestito di rosso.

<em>Bam!</em>

L’eremita della montagna delle nevi era scioccato e fu troppo lento a reagire. Poté solo provare a resistere all’attacco del suo avversario, ma percepì all’istante una forza risucchiante. Poi un’energia strana, ma gelida congelò le sue fiamme.

“Questa… energia dei nonmorti? Tu…” L’eremita ne fu scioccato. Quando guardò giù, non vide la mano rosea di un bambino, ma un artiglio d’osso di drago! Emanava una lucentezza nera e metallica, e sembrava terrificante.

“Te ne sei reso conto troppo tardi!” Per sconfiggere all’istante questo avversario non così debole, Arthur aveva rivelato i suoi artigli nonostante il rischio di venire scoperto e una densa energia dei nonmorti si precipitò nel corpo del nemico. L’eremita non era preparato ed era rimasto ferito, così i suoi canali di energia furono troncati dall’avversario.

Arthur poi colpì velocemente le schiene dell’eremita e di Tony, facendoli vomitare sangue e perdere i sensi.

<em>Tink!</em>

Due distintivi ingannatori degli dei furono posizionati su di loro.

Dato che l’energia dei nonmorti era entrata nei loro corpi, la gente della Sacra Chiesa l’avrebbe percepita. I distintivi potevano nasconderla e questo avrebbe risparmiato loro molti probelmi.

Arthur non li uccise, voleva aspettare il ritorno di Fei.

“Vai a controllare l’incendio. Sua altezza potrebbe essere ancora viva…” Gridò Lampard che era gravemente ferito. Dopo aver visto l’improvvisa comparsa di questo ragazzino e come aveva sconfitto i nemici, Lampard immaginava che fosse dalla loro parte. Solo gli esperti potevano vedere attraverso il fuoco, così Lampard voleva che Arthur andasse a controllare.

“Non c’è bisogno. Lo farò io stesso.” Risuonò una voce arrabbiata da lontano. Mentre brillava una luce argentea, qualcuno apparì di fronte a loro. Dopo aver posato due persone a terra, sfrecciò verso le fiamme.

Era il re Alexander.



