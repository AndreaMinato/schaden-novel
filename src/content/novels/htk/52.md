---
title: Capitolo 52 - L'Arrivo di un Forte Nemico
pubDate: 2024-05-12T12:41:47.856Z
tags:
    - htk
---

Capitolo regolare,
0 capitoli in coda, 0/5
-Schadenfreude

Non era certo quando fosse apparso l'uomo misterioso con il mantello nero, ma non era influenzato minimamente dall'energia del cavaliere con la maschera argentata. Una nuvola nera aleggiava attorno a lui, deflettendo la luce attorno. Il suo bianco cavallo magro stava sbuffando e stava masticando l'erba a terra.

"Trasmetti il mio ordine, preparate la formazione delle frecce perforanti. Assicuratevi che copra la metà frontale del ponte. Inchioderò quei cani sul ponte ad ogni costo..." Comandò con rabbia il cavaliere. I suoi occhi erano iniettati di sangue e sembravano terrificanti.

"Signore, lì... Lì ci sono i nostri soldati... Potrebbero venire feriti accidentalmente..."

Tutti i cavalieri neri ne furono sorpresi. Quelle bestie di metallo avevano caricato verso la loro formazione e i due gruppi si erano mescolati. Se avessero sparato frecce contro di loro, probabilmente avrebbero ucciso il loro nemico, ma così anche i loro soldati.

"I soldati? I soldati devono sacrificare il loro sangue e le loro vite per l'onore del loro comandante. È il loro dovere; possono considerarsi fortunati se potranno morire sul campo di battaglia per me."

Il cavaliere con la maschera argentata non si voltò nemmeno. Una sola frase aveva determinato il fato di centinaia di soldati.

L'ultimo briciolo di lucidità del cavaliere gli fece pensare di aver bisogno di un piano B. La serie di sconfitte gli aveva dato più consapevolezza e gli faceva provare timore. L'uomo al comando della carica nemica lo aveva sbalordito fin troppo; aveva la sensazione che nemmeno la formazione di frecce perforanti avrebbe potuto uccidere quelle bestie feroci.

Rimase seduto per un po' sulla scultura congelata del suo cavallo, poi si girò e disse gentilmente al misterioso uomo vestito di nero: "Maestro, se... se le frecce perforanti non funzioneranno, per favore mi aiuti e usi la sua magia spietata per annientare quei cani maledetti!"

L'uomo con il mantello nero annuì. Il suo movimento permise al vento di sollevare lievemente il mantello, rivelando una bacchetta piena di incisioni molto complesse e criptiche.

Non rispose subito, ma sussurrò tra sé e sé: "Sbalorditivo... non avrei mai pensato che sarebbe stato possibile passare da una forza fisica selvaggia ad un potere cupo o ad un'energia sacra e divina. Sembra che quell'uomo abbia ottenuto una qualche tecnica misteriosa... Nonostante quei poteri non siano così forti, è interessante... Devo scoprire il suo segreto. In quel modo forse potrò avanzare al prossimo livello e la mia forza aumenterebbe drasticamente, ahahah..."

Dopo aver pensato a questo, si girò e disse al cavaliere con la maschera argentata con la sua voce fredda e roca: "Posso aiutarti, ma quell'uomo dev'essere preso vivo; mi sarà utile."

Sollevò la mano. Le sue dita erano secche come il ramo di un vecchio albero, raggrinzite; sembravano appartenere ad uno zombie. Naturalmente stava indicando Fei.

Il cavaliere con la maschera argentata si accigliò. Odiava sopratutto quell'uomo. Era stato a causa sua che la sua formazione era stata distrutta così facilmente. Voleva sparare migliaia di frecce su quell'uomo fino a ridurlo a Dongfang Hanwei un riccio, ma il misterioso uomo con il mantello nero aveva dato quest'ordine. Pensò al potere devastante da mago a quattro stelle del suo maestro e alla fine annuì.

"Trasmettete il mio ordine, dite agli arcieri di stare attenti. Lasciate il nemico mezzo morto. Assicuratevi che sopravviva!" Il cavaliere cambiò freddamente il suo ordine precedente.

I suoi sottoposti dietro di lui non osarono dire una parola e passarono il suo comando.

Presto un gruppo di soldati lasciò la base nemica. La loro andatura era ferma e sicuramente dovevano essere abbastanza forti. Ognuno portava un enorme arco nero e le loro faretre erano piene di frecce dalla forma orribile e dalla coda piena di piume bianche.

Sulla superficie dei dardi c'erano delle incisioni che contenevano un po' di magia. Erano le frecce perforanti che potevano trapassare un'armatura di metallo pesante e gli scudi di maghi di basso livello. Erano il peggior incubo di qualsiasi cavaliere e mago sul campo di battaglia.

Ognuna di queste frecce era costosa da creare. Si poteva dire che fossero fatte d'oro. Normalmente il cavaliere con la maschera argentata le avrebbe usate con riluttanza, ma stavolta non esitò. Era così infuriato.

L'uomo con il mantello nero non ci badò.

Rise piano. La sua voce era tagliente e acuta, come il rumore di una forchetta che graffiava un piatto. Cavalcò il suo cavallo magro e si avvicinò lentamente al ponte. La nuvola nera di energia aleggiava attorno a lui; ma con il passare del tempo, si addensò sempre di più fino ad ostacolare la vista delle persone attorno.

Allo stesso tempo, la battaglia sul ponte stava diventando ancora più intensa. Ad essere più precisi, il massacro di Fei stava diventando più intenso. Con Fei che agiva come punta di diamante, ogni singola formazione nemica si scioglieva come formaggio; Fei e i suoi uomini potevano trapassarle facilmente.

Le sei scale d'assedio erano state spinte da tempo nel fiume Zuli. Negli ultimi due minuti, i ventitré macellai avevano distrutto una formazione di lance e una di spade.

Ovunque andassero, si trasformava tutto in un inferno. C'era sangue ovunque e risuonavano urla e ululati. Insieme allo scrosciare delle correnti sotto, somigliavano alla risata del cupo mietitore. Perfino l'atmosfera si era tinta di rosso. Quando respiravano, non stavano inalando aria, ma sangue!

A questo punto, perfino i nemici addestrati ed esperti persero il coraggio di combattere. Gli sguardi delle bestie coperte dalle armature decorate da pezzi di carne e ossa li faceva cagare sotto dalla paura. I loro ruggiti li facevano rabbrividire. Anche se era un giorno soleggiato, i nemici ebbero la sensazione di essere precipitati in un ghiacciaio.

Le formazioni organizzate si dispersero. I nemici sul fronte ulularono e scapparono verso altre formazioni, e il ponte organizzato divenne affollato, mentre molti nemici caddero accidentalmente dal ponte ululando. Ci furono molti tonfi, ma furono gli ultimi movimenti che riuscirono a fare.

L'aspetto più terrificante erano gli strani pesci spaventosi attirati dal sangue e dalla carne che cadevano dal ponte. Queste creature avevano il dorso uncinato e pieno di scaglie nere metalliche. Ognuna di loro era lunga 4-5 iarde e i loro enormi denti brillavano sotto la luce del sole. Una volta caduti dal fiume, gli uomini sarebbero stati sbranati nel giro di pochi secondi.

"Cielo! Sono le bestie feroci marine... Me**a! Il sangue le ha attirate qui..."

Molti soldati nemici iniziarono a gridare quando videro quei pesci. Il ponte sprofondò ancora di più nel caos. I nemici furono colti sempre più dal panico e molti di loro caddero nelle fauci delle bestie. Alcuni di quelli più fortunati riuscirono ad aggrapparsi all'orlo del ponte e cercarono di risalire, ma presto furono spinti giù da altri loro compagni, cadendo alla fine nel fiume...

"Via! Via! Via! Via! Via! Via! Via!"

Fei usava liberamente le modalità paladino e barbaro. Usò le aure Potenza e Preghiera per minimizzare le perdite tra i suoi uomini e distruggeva i nemici con l'enorme ascia del barbaro.

"Boom boom!"

Presto arrivarono a metà del ponte, la parte più stretta. Le catapulte erano proprio di fronte a loro. Fei scaraventò via i nemici che ostacolavano il suo cammino e diede un calcio ad una catapulta dal peso di sei-settecento libbre. La macchina d'assedio volò via dal ponte come una palla e cadde nel fiume. Uccise un po' di bestie marine e spinse già alcuni nemici nel fiume.

Le cariche folli erano inarrestabili. Con un paio di colpi, quattro delle sei catapulte furono spinte giù dal ponte da Fei e dai suoi uomini...

Stava andando tutto secondo i piani di Fei; era anche meglio di quanto aveva previsto dato il caos tra le formazioni nemiche.

Proprio in quel momento...

"Colpo del Sole Esplosivo!"

Dopo un grido, un'enorme energia rossa dalla pressione spaventosa volò oltre i nemici e puntò verso Fei e i suoi uomini.

Le pupille del re si contrassero.

Era il guerriero a tre stelle, lo spadaccino Landes.

Finalmente era arrivato.



