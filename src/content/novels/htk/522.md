---
title: Capitolo 522 - Comunicazione Facile
pubDate: 2024-06-01T02:41:47.954Z
tags:
    - htk
---

“Cain ha ragione. Il motivo per cui la Pietra del Mondo è preziosa è per via dell’enorme quantità d’energia che contiene. È sufficiente a sostenere un mondo completo. Potrebbe alimentare ogni formazione magica in questo mondo e fare fluttuare un’enorme città nel cielo. Se un vero esperto se ne appropriasse, potrebbe… La Pietra del Mondo potrebbe perfino trasformare un mortale in un dio!” Akara riferì a Fei quanto era importante questo cristallo blu.

“Che peccato. Per qualche motivo, la Pietra del Mondo è solo ad un terzo delle sue dimensioni originali dopo essere stata purificata…” Cain scosse la testa e disse con un’espressione confusa: “Cosa potrebbe consumare due terzi del potere della Pietra del Mondo? È davvero terrificante.”

“Sì, cos’è successo? La Pietra del Mondo ci ha messo meno di trenta secondi per guarire le ferite spirituali di Angela ed Elena, e ha consumato meno di un decimillesimo del suo potere. Che cosa potrebbe usare due terzi del suo potere? Perfino un dio non avrebbe la capacità di farlo.” Aggiunse Akara, era d’accordo con il vecchio.

I due scienziati pazzi che litigavano sempre erano della stessa idea.

Fei rise, sapeva che stavano cercando di spingerlo a parlare di cos’era accaduto.

Non aveva riferito loro i dettagli riguardo al processo di purificazione, in particolare del castello celeste che poteva fluttuare nel cielo e di quel trono misterioso.

C’erano molti segreti e misteri nascosti dietro.

Se Fei avesse voluto decifrarli e capirli, avrebbe dovuto contare su questi due scienziati pazzi spericolati.

Tuttavia Fei sapeva che i due lo avrebbero importunato una volta che avesse raccontato loro cos’era accaduto. Perciò non aveva intenzione di dire loro niente prima di aver completato tutto ciò che doveva fare.

“Sono accaduti molti eventi sorprendenti. Ve li racconterò nel dettaglio dopo che avrò finito ciò che devo fare.”

Mentre Akara e Cain stringevano i denti, Fei aiutò Angela ad alzarsi dall’altare. Dopo aver esaminato le condizioni della regina ed essersi assicurato che non ci fossero stati effetti collaterali, alla fine si calmò.

Angela era solo un po’ denutrita. Anche se le serve le avevano dato cibo liquido ogni giorno, ovviamente non era stato sufficiente. Tuttavia non era niente di serio e si sarebbe ripresa in poco tempo.

Dopo che tutti scesero dall’altare, Akara e Cain iniziarono a distruggere le incisioni magiche su di esso, per impedire che altre persone le scoprissero e le studiassero.

Dato che avevano costruito in fretta questo altare, avevano usato materiali ordinari. Era stato fatto apposta per essere utilizzato solo una volta.

Quando le ultime incisioni furono rimosse, risuonò un lieve ronzio. Poi, come una statua rinsecchita, l’altare si ridusse in granelli di sabbia e collassò.

Anche le pietre si erano ridotte in polvere quando l’altare si era attivato ed erano state le incisioni e le formazioni a mantenere intatta la struttura. Così una volta che le rune erano sparite, la struttura di sabbia non riuscì più a rimanere in piedi da sola.

<em>Crack!</em>

Anche le nove gemme magiche perfette si spaccarono in quel momento.

Erano di grado perfetto e contenevano molta energia; erano tesori agli occhi dei coltivatori. Se Fei non avesse avuto il divino Cubo di Horadrim, non sarebbe riuscito ad ottenerne così tante.

Anche se le gemme magiche perfette erano potenti, l’energia al loro interno era stata consumata in soli trenta secondi. Questo dimostrava quanto fossero potenti le formazioni. L’altare era stato costruito in tre ore, ma ci erano voluti due giorni e mezzo per completare le rune e le formazioni.

Creare queste incisioni era stato davvero impegnativo. Anche se Akara e Cain erano professionisti, avevano dovuto contare sulla pozione del vigore e della giovinezza completa per rimanere concentrati, tutto per completare il progetto senza intoppi.

Dopo aver distrutto ogni traccia, Akara e Cain bloccarono la formazione di occultamento.

<em>Woosh!</em>

La sfera d’energia cristallizzata scomparì all’istante e la gente che stava aspettando fuori con ansia finalmente poté vedere cosa stava succedendo.

“Angela…” Emma fu la prima ad avvicinarsi. Era davvero preoccupata e le lacrime scorsero rapidamente per le sue guance. Grazie alla luce del sole, le lacrime rifletterono luci multicolori. Emma si lanciò tra le braccia di Angela e pianse: “Sorella… Finalmente ti sei svegliata. Sei rimasta priva di sensi per dieci giorni e mi sono proprio preoccupata…”

“Emma…” Angela poteva percepire il nervosismo e la gioia di Emma.

La abbracciò stretta. Durante il suo periodo più buio, era stata questa splendida ragazza adorabile ad accompagnarla. Alla fine Alexander si era trasformato da un idiota in un genio, e le loro vite erano migliorate. Perciò, dato che avevano superato momenti difficili insieme, si consideravano come una famiglia anche se non c’erano legami di sangue tra di loro.

“Va bene, smettila di piangere. Sembri un disastro. Vai a preparare un po’ di cibo per Angela…” Fei le pizzicò piano il naso. Il sovrano era rimasto commosso e si era ripromesso di proteggerle.

“Ehi, fa male!” Emma rise e disse ad Angela: “Ho già chiesto a Victoria e alle altre di prepararti del cibo. Sorella Angela, vieni con me! Devi essere affamata…”

“Sua altezza,” I guerrieri di Chambord come Pierce e Drogba si chinarono su un ginocchio. Entusiasti e al tempo stesso pieni di sensi di colpa, dissero abbassando la testa: “Per favore ci punisca sua altezza. Non l’abbiamo protetta appropriatamente e abbiamo macchiato il nostro onore.”

“Ah… per favore alzatevi.” Disse velocemente Angela, non sapeva cos’era successo.

La piccola Emma le riferì tutto velocemente. Quel giorno, Emma, la principessa decaduta Victoria e le quattro domestiche Primavera, Estate, Autunno e Inverno, erano uscite ad acquistare provviste, ed erano state abbastanza fortunate da evitare l’incidente. Altrimenti l’esplosione creata dalla nascita di Teppista, Bambola e Delinquente le avrebbe uccise all’istante.

“Squit…”

“Roar… Roar…”

Risuonò una serie di rumori forti e particolari, e le tre bestie misteriose si precipitarono verso Angela e la circondarono.

Bambola, che era di colore blu, e il rosso Delinquente le leccarono le mani con fare affettuoso e si aggrapparono al suo abito con le zampe anteriori emettendo rumori, sembrava che stessero raccontando cos’era successo. Il Teppista di colore verde stava ancora cercando di fare il fico; si guardava attorno con un’espressione confusa e avrebbe “parlato” solo ogni tanto.

“Sono così adorabili… Vero?” Angela spalancò gli occhi con sorpresa. “Credo di capire cosa stanno dicendo… Così strano… Uh? Provengono dalle uova fossili? Ahah, Alexander, ti ho detto che ho sentito delle forme di vita dentro le uova. Non mi credevi allora, e ora? Eheheh, sei un tale burlone! Hai dato loro dei nomi così strani!”

Queste tre creature trattavano istintivamente Angela come la loro madre, forse per via della sua abilità naturale nel comunicare con gli animali e le bestie demoniache. Angela era in grado di capire cosa stavano parlando e le era più facile comunicare con loro rispetto a come faceva Fei in modalità druido.

“Bark! Bark! Bark!” Si sentì abbaiare e una scia nera apparì di fronte a tutti. Era Tornado Nero che aveva sentito tutto.

Questo grosso cane nero sembrava diverso rispetto a prima. Quando era a quattro zampe, era alto più di sei metri e lungo circa sedici metri. Il suo pelo nero era più corto e aveva assunto una lieve tinta verde. Sotto il sole, era così lucido da sembrare seta. Inoltre si erano formate delle scaglie sotto, sembrava misterioso e potente.



