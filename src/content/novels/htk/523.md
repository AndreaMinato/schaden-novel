---
title: Capitolo 523 - Uno strano sogno
pubDate: 2024-06-01T03:41:47.955Z
tags:
    - htk
---

Gli arti di Tornado Nero erano spessi come le colonne di un palazzo. Anche se la sua coda lunga quattro metri non aveva perso pelo, alla sua estremità era cresciuta una sfera d’osso con degli spuntoni; pareva un martello e assomigliava a quella di un ankylosaurus. Quando Tornado Nero scodinzolava e sollevava raffiche.

Inoltre il pelo attorno al suo collo era cresciuto molto e assomigliava ad una piccola nuvola di fiamme nere. Nella sua testa c’erano due corna taglienti lunghe quaranta centimetri e i suoi denti erano taglienti come coltelli. Quando spalancava le fauci, avrebbe emanato un intenso odore di zolfo, come se stesse per sputare fuoco.

Nessuno sapeva se questo grosso cane nero avesse un cristallo d’energia nel suo corpo e nessuno avrebbe potuto determinare se poteva essere considerata una bestia demoniaca.

Tuttavia tutti sapevano che la sua forza combattiva era aumentata. Le Bestie Ruggenti del Fuoco di quarto livello erano troppo deboli al confronto. Solo una bestia demoniaca al di sopra del settimo grado poteva competere con questo cane che aveva consumato la Pozione Hulk per molto tempo.

Quando Fei gli aveva dato da bere la Pozione Hulk per la prima volta, non si sarebbe mai aspettato un risultato del genere.

“Ruff Ruff!” Tornado Nero abbaiò con fare affettuoso. Era sdraiato di fronte ad Angela, pieno di entusiasmo.

Anche se Angela era più bassa di lui di una testa, era una scena commovente.

Tutti a Chambord sapevano che, se Angela non lo avesse salvato dalle montagne posteriori di Chambord quando era un cucciolo, Tornado Nero sarebbe morto di fame o sarebbe diventato la preda di un’altra bestia. Anche se seguiva Fei, il suo legame con Angela non si era attenuato minimamente.

“Nerino, sei cresciuto ancora di più…” Angela si mise in punta di piedi e sfregò la testa alla creatura mentre comunicava con essa.

“Woof!” Nerino sporse la lingua e cercò di regolare il suo respiro. Non voleva soffiare via Angela. Tuttavia non poté contenersi e scondinzolò; la risposta naturale per un cane che vedeva il suo padrone.

<em>Boom! Boom! Boom!</em>

L’estremità della sua coda ondeggiò e danneggiava il pavimento.

Mentre faceva schizzare via pietre e piastrelle, gli altri dovettero allontanarsi mentre ridevano.

Teppista che stava sulle sue zampe posteriori e cercava di sembrare fico all’improvviso si interessò alla coda di Nerino. Si avvicinò e la guardò con attenzione. Tuttavia non fu abbastanza veloce e ne fu colpito all’istante. Gridando, Teppista fu scaraventato via e si fermò solo dopo quando si scontrò con il muro. Poi scivolò lentamente per la parete come il personaggio di un cartone animato.

Tuttavia Delinquente e Bambola non reagirono vedendo il loro “fratello” venire colpito. Invece si misero di fronte a Nerino e cominciarono a fare versi vivaci. Sembrava che stessero salutando il loro capo e stessero dicendo quanto era potente Nerino.

Queste quattro bestie si erano incontrate due giorni fa e avevano combattuto tra di loro. Nerino le aveva sconfitte facilmente ed era diventato il loro capo.

Era il metodo d’interazione particolare degli animali e delle bestie.

Per un momento, la stanza si riempì di risate. Chambord alla fine aveva superato ogni tribolazione e difficoltà, ed era tornata la pace.

Fei non restò a mangiare con Angela, era preoccupato per le condizioni di Elena.

Perciò, dopo essersi occupato di vari compiti nella città, entrò nel mondo di Diablo.

Stavolta decise di entrare nella modalità normale.

<em>Whoosh! Whoosh! Whoosh!</em>

Risuonarono dei sibili di frecce.

Vicino alle tende del Campo delle Ranger, dove le esploratrici vivevano e allenavano le loro tecniche, Fei vide la valchiria che era pallida, ma stava comunque facendo pratica con l’arco.

In quel momento era ancora la coraggiosa valchiria che non si sarebbe mai ritirata. Con l’arco in mano, sembrava determinata e feroce. Anche da lontano era splendida e impareggiabile.

L’arma che stava usando era di legno massiccio e le frecce erano rami che erano stati affilati.

Tuttavia, ogni dardo avrebbe lasciato una serie di immagini residue nell’aria, mostrando un’aura indescrivibile.

Se il suo viso non fosse stato pallido e non fosse sembrata affaticata, nessuno si sarebbe immaginato che questa valchiria si era appena svegliata da un coma di dieci giorni ed era sfuggita dalle braccia del cupo mietitore.

Quando sentì i passi familiari, Elena tremò lievemente e si girò.

Come se non potesse credere ai suoi occhi, mormorò: “Sei davvero tu?”

Sembrava contenta, ma presto divenne ansiosa. Chiese velocemente: “Fei, sei davvero tu? Ho fatto un lungo sogno strano. Stavo vagando in un mondo vuoto e ho visitato ogni posto in cui abbiamo combattuto. Ti ho incontrato molte volte lì, ma eri solo un fantasma… Stavolta… sei davvero tu stavolta? Per favore non andartene. Per favore rimani ancora un po’ per me.”

Fei si addolorò quando vide la sua espressione debole e impotente.

Elena era stata rievocata nel mondo di Diablo quando si era svegliata, così non sapeva cos’era accaduto nel mondo reale. Non sapeva che era stata salvata dalla Pietra del Mondo e credeva di essere ancora in un sogno. Perciò non era sicura se stesse davvero vedendo Fei o se non era un altro fantasma.

“Sono io Elena. Ti sei svegliata e non è un sogno. A causa delle leggi naturali in questo mondo, quando ti hanno guarita il mondo di Diablo ti ha riportato qui.” Fei si avvicinò e le accarezzò le guance lisce. Disse con affetto: “Tutto è tornato alla normalità. Puoi sentire il calore delle mie dita, no? Sono davvero io.”

<em>Bam!</em>

L’arco di legno nelle mani della valchiria cadde a terra.

Le sue mani stabili e forti iniziarono a tremare.

Fei non disse altro. Si limitò ad abbracciarla.

In quel momento non c’erano pensieri distraenti nella sua mente. Provava una pace senza precedenti.

Dopo questo incidente spaventoso, Fei si era reso conto di quanto le due ragazze erano importanti per lui.

Prima aveva esitato. Credeva ancora nella monogamia e pensava di dover fare una decisione dolorosa e di dover scegliere. Tuttavia, dopo che le due ragazze avevano rischiato entrambe la vita per lui quando era in pericolo, aveva sentito di non poter lasciare nessuna delle due quando aveva visto i loro volti mentre erano prive di sensi.

Era stata un’esperienza intensa.

Fei viveva sia nel mondo di Diablo che in quello reale e aveva incontrato queste due ragazze sorprendenti. Gli incontri e gli eventi speciali aveva reso le loro relazioni uniche. Così ora il sovrano aveva deciso di non lasciare nessuna delle due.

“Stai dicendo che hai incontrato Angela in quello strano sogno?”

Sulla cima del monte Arreat nella quinta mappa di Harrogath, Fei mise un braccio sulle spalle di Elena mentre si sedevano e guardavano il cielo. Vedevano da lontano la maestosa città di Harrogath e si stavano godendo questo raro momento di pace.

Stavolta Fei non decise di andare ad uccidere mostri per salire di livello.

Per la prima volta, passò il tempo nel mondo di Diablo insieme ad Elena. Nelle ultime ore, non corsero in giro, bagnandosi con il sangue dei mostri, a completare missioni. Invece, come turisti, vagarono per i posti in cui avevano combattuto un tempo, ma che non avevano avuto il tempo di godersi.

“Eh, quando ho perso i sensi, ho fatto un sogno bizzarro. Ero in un mondo strano dove non c’erano limitazioni nello spazio tempo. Ho visto molti fantasmi lì, incluso il tuo. Tuttavia solo Angela mi ha dato la sensazione che fosse reale. Mi ha tenuto compagnia e ti abbiamo cercato insieme. Ci siamo incoraggiate l’un l’altra ed eravamo sicure che ci avresti salvate da quel mondo freddo.” Elena sorrise e appoggiò la testa sulla spalla di Fei. Con un sorriso, aggiunse: “Non ci hai fatto aspettare per troppo tempo. Sapevo che nulla al mondo ti avrebbe fermato.”

“Eh, se mi fai tutti questi complimenti, diventerò troppo orgoglioso.” Rispose Fei sorridendo. Allo stesso tempo, cominciò a pensare a ciò che aveva detto Elena.



