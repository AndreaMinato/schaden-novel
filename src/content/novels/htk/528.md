---
title: Capitolo 528 - Che ne dici di Unirti a noi?
pubDate: 2024-06-01T08:41:47.955Z
tags:
    - htk
---

“Sua maestà, la regina ha sentito che molti guerrieri e soldati sono rimasti feriti per proteggerla. Perciò è andata nell’accampamento militare con Emma e i quattro animali domestici per ringraziarli.”

Questa domestica di nome Autunno era una delle ragazze che era stata donata a Fei dalle grandi organizzazioni a San Petersburg durante la competizione tra i regni affiliati.

Era stata con Fei ed Angela per un po’, e si era unita al regno di Chambord ottenendo la residenza lì. Conosceva molto bene questo sovrano tranquillo. Era passata dall’iniziale timidezza ad informalità. Era abituata all’atmosfera fredda di Chambord, non temeva Fei. Invece rispose con contentezza a Fei come una ragazza che stava guardando un eroe.

Fei era molto soddisfatto della sua ammirazione.

Annuì e sorrise.

Dopo dieci giorni di sonno, era un bene per Angela passeggiare fuori sotto il sole.

Poi, Fei pensò all’improvviso a persone come l’Imperatore Yassin, Domenech ed Hazel Bank, che erano ancora nella regione di livello 36 del Palazzo Mitico. Per salvare le sue amate il prima possibile, era tornato velocemente nella città delle Due Bandiere.

<em>’L’Imperatore Yassin è riuscito ad uccidere quel mago con l’abito bianco? Il mago dei nonmorti ha recuperato tutte le sue forze grazie all’energia naturale di quel piccolo mondo?’</em> Pensò Fei.

Le Porte Elementali potevano essere usate solo una volta ogni vent’anni e così non sarebbe più potuto entrare in quel piccolo mondo misterioso nemmeno se avesse voluto. Poteva solo aspettare se avesse voluto sapere la risposta alle sue domande. Una volta che la Porta Mitica si fosse chiusa, tutti i maestri sarebbero stati espulsi dal suo interno.

Fei aveva ottenuto molto da questo viaggio.

Prima di tutto, aveva purificato con successo la Pietra del Mondo. Poi aveva ottenuto il Castello Celeste, il trono misterioso dalle abilità uniche e quel pilastro enorme e strano. In quel momento erano ancora nel suo corpo. Il primo poteva essere controllato ed evocato dal sovrano, mentre l’altro non rispondeva. Fei non aveva idea da dove provenisse e non sapeva se fosse una cosa positiva o negativa.

Pensandoci, gli venne in mente l’enorme scheletro accanto all’Altare Mitico che era scomparso. Aveva un brutto presentimento al riguardo.

Doveva trovare un po’ di tempo per spiegare tutto questo ad Akara e a Cain.

Solo quei due scienziati pazzi potevano aiutarlo a fare ricerche e a capire questi segreti.

Mentre il sovrano stava ripensando al viaggio, Torres si avvicinò velocemente e gli sussurrò all’orecchio.

“Uh? Si sono ripresi così velocemente? Eh, lasciali entrare.”

“Come desideri!”

Dopo che Torres uscì fuori, risuonarono dei passi.

Sotto la guida della guardia, tre persone con la divisa della Sacra Chiesa entrarono nell’edificio.

La persona di fronte aveva circa 60 anni. Tuttavia il suo fisico era forte e la sua vitalità era pari a quella di un giovane. I suoi capelli lunghi e folti non erano legati, e portava un bastone di legno nero. I suoi lineamenti erano unici, aveva sopracciglia spesse e occhi grossi. Anche se il suo vestito sembrava ordinario, emanava un’aura franca e diretta; sembrava una spada che non si sarebbe mai piegata di fronte al potere e alla malvagità. Chiunque lo vedesse per la prima volta avrebbe avuto una buona impressione di lui.

Dietro c’era il giovane sacerdote Jessie e il sacro cavaliere Alan che erano stati salvati da Fei.

L’anziano di fronte era piuttosto fiero. Squadrò Fei e mostrò un sorriso. Annuì e disse: “
È un onore incontrarla sua maestà. Sono il Diacono della Destra del Santuario della Tela Nera, Batistuta. La ringrazio per aver salvato Jessie ed Alan pochi giorni fa.

Jessie ed Alan si avvicinarono e si inchinarono a Fei per mostrare la loro gratitudine.

Alan non faceva parte del Santuario della Tela Nera, ma aveva in qualche modo deciso di fare un azzardo e unirsi al loro santuario dopo questa avventura. Era piuttosto sorprendente.

“Diacono della Destra, è troppo cortese.” Fei rimase scioccato quando sentì il nome del santuario. Ma rimase impassibile e li salutò con calma.

Dopo l’incidente con il sacerdote Balesi, la Sacra Chiesa era già un nemico immaginario per Fei. Di conseguenza, aveva letto molti libri riguardo alla sua storia. Così conosceva questo santuario famoso che un tempo era stato molto influente.

<em>’Non mi aspettavo che Jessie provenisse dal Santuario della Tela Nera. Davvero strano… Se fosse stato in qualsiasi altro santuario, avrebbe ottenuto una buona posizione, potere e avrebbe potenziale. Eh… Tuttavia il santuario della Tela Nera ha i suoi pregi. Quando tutti gli altri santuari lo stavano attaccando, è comunque riuscito a crescere un talento come Jessie. Sfortunatamente, il papa Blatter e gli altri continueranno a metterlo in difficoltà e probabilmente periranno e diventeranno parte della storia.’</em>

Pensò Fei mentre si chiedeva perché fossero qui.

Era chiaro che non si fossero presentati solo per ringraziarlo.

Dal suo punto di vista, anche se avessero voluto ringraziarlo, sarebbero dovuti venire solo Jessie ed Alan. L’arrivo di questo anziano Batistuta lo aveva colto di sorpresa. Anche se non aveva mai sentito parlare di questa persona, poteva sentire il potere nascosto nel suo corpo. La densità e il volume del Sacro Potere di Batistuta era sufficiente ad affrontare il suo barbaro.

Era evidente che questo anziano fosse uno dei pochi capi sopravvissuti del Santuario della Tela Nera.

Dato che una persona del genere era venuto a visitarlo e a dichiarare la sua identità, Fei sapeva che doveva esserci un motivo dietro.

“Sembra che sua maestà sappia del Santuario della Tela Nera?” Chiese l’anziano non appena prese posto.

Dopodiché raccolse la tazza servita da una domestica e ne bevve un sorso. Mostrò un’espressione sorpresa mentre chiedeva: “Uh? Cos’è quest’acqua? Di sicuro ha un buon sapore!”

Poi la tracannò e rise: “Bene! È un po’ amara all’inizio, ma un po’ dolce dopo! Che bevanda! Se non sbaglio, è per via di queste foglie. Sua maestà, cosa sono queste foglie uniche?”

La risata dell’anziano era forte e chiara. Come il sole brillante nel cielo, nulla era coperto o nascosto.

“Solo qualcosa che ho fatto quando mi annoiavo. L’ho chiamato tè. È qualcosa che può aiutare un po’ la concentrazione. Se al Diacono della Destra piace, posso dargliene un po’.” Disse con orgoglio Fei. Non si aspettava che ad un esperto piacesse qualcosa che aveva fatto senza troppo impegno fuori da Chambord.

Dopo una breve pausa, Fei continuò: “Ha ragione. Il Santuario della Tela Nera era uno dei santuari più prestigiosi e onorabili nella Sacra Chiesa, e tutti nel continente lo conoscono. Ho letto un po’ di libri al riguardo.”

“Sì, un tempo. Ma ora tutto il prestigio e l’onore si sono quasi esauriti…” Batistuta mostrò un’espressione solenne, ma solo per un breve secondo. Presto tornò al suo atteggiamento sicuro e diretto e chiese con passione nello sguardo: “Ho sentito da Jessie che sua maestà è un Prediletto da Dio? È disposto ad unirsi al nostro Santuario della Tela Nera e a diventare il Prediletto da Dio del nostro santuario?”

Non appena sentì queste parole, Fei sputò il tè dalla bocca.

Non si aspettava che questo anziano sarebbe stato così diretto. Era davvero scioccante.

Anche Jessie era sorpreso. Pensava: <em>’Ah! Il Diacono della Destra ha davvero mandato l’invito! Ha invitato il re di Chambord! Cielo! Il signor Batistuta di sicuro vuole proprio trovare un Prediletto da Dio per il santuario! Non ha nemmeno fatto domande approfondite! Il Santuario della Tela Nera è come un ratto agli occhi degli altri membri della Sacra Chiesa. Perché il sovrano di Chambord si unirebbe a noi?’</em>

Tutti e tre i membri della Sacra Chiesa guardarono Fei con fare nervoso.



