---
title: Capitolo 533 - Una Richiesta così Strana
pubDate: 2024-06-01T13:41:47.956Z
tags:
    - htk
---

“Uh? Gli ospiti sono qui? Riparliamone dopo che accoglierò gli ospiti.”

Fei sorrise quando sentì i rumori fuori. Interruppe momentaneamente la discussione e rimosse la sfera d’energia.

Batistuta annuì e anche lui disattivò la sua sfera d’energia.

“Dov’è il re Alexander di Chambord? Porta il culo qui!” Risuonò una voce arrogante e tirannica da fuori, sarebbe stato difficile credere che apparteneva ad un membro della Sacra Chiesa che si presentavano come temperati e umili.

<em>Boom!</em>

La porta dell’accampamento militare mezza aperta fu abbattuta.

Come se avesse già previsto questo assalto, Fei continuò a sorridere. Rimase seduto con calma come una montagna.

Mentre riecheggiava una serie di rapidi passi, arrivarono più di trenta cavalieri sacri dall’armatura argentata. Poi più di sessanta sacerdoti e sacri cavalieri apprendisti li seguirono tenendo delle catene in mano. Poi venti giovani sacerdoti attorno ad una vettura magica trainata da sei cavalli bianchi entrarono marciando emanando un’aura maestosa.

Fei notò che i cavalli non provenivano dall’impero di Zenit, erano cavalli volanti della nuvola che venivano allevati a Leon. Erano un tipo di bestia unica che poteva spostarsi molto velocemente. Tuttavia erano poco resistenti, così non erano adatte a viaggi su lunghe distanze. Anche così, erano cavalcature costose dato che erano eleganti. Molti nobiluomini erano disposti a pagare un caro prezzo per acquistarli e per potersi vantare.

Non appena la carrozza entrò nell’accampamento, un sacerdote tirò fuori velocemente una piccola scala a sei gradini di colore rosso e la posò vicino alla vettura.

La porta dorata si aprì e un paio di lunghi stivali neri dall’aspetto raffinato con delle gemme magiche argentate sbucarono fuori. Poi arrivò una grossa pancia…

Con l’aiuto dei giovani sacerdoti, David Boyd, il vescovo della chiesa della città e uno dei tre capi della città. Fei aveva già incontrato Ribry e Soroyov, adesso era il turno di questo vescovo.

Le ipotesi di Fei non erano sbagliate.

Proprio come il sacerdote Zola a Chambord, il vescovo sembrava estremamente ricco e corrotto. Indossava un abito con più di 60 gemme magiche, sufficienti ad alimentare dieci piccole formazioni. Il suo grasso era così spesso che nascondeva il suo collo, ma le luci nel suo sguardo indicavano che era una persona astuta e calcolatrice. Tuttavia le sue dimensioni e il fatto che cercasse di parere maestoso usando la sua espressione lo facevano sembrare ridicolo.

“Come osi! Hai commesso un crimine imperdonabile! Come osi assalire i membri della Sacra Chiesa? Hai attaccato i rappresentanti degli dei ed è come macchiare l’onore degli dei! Dov’è quel maledetto sovrano di Chambord? Vieni qui e inginocchiati ad implorare pietà!

Come un carlino grasso, Boyd ringhiò mentre stava sulla scaletta.

Aveva visto Fei, ma stava ancora gridando a testa alta. Stava aspettando che il sovrano accorresse e si inginocchiasse ad implorarlo.

Ma il re non lo guardò nemmeno.

La sola risposta alle grida di Boyd fu le risate dei guerrieri e dei soldati di Chambord. Stavano tutti indicando il vescovo, deridendolo.

I membri della Sacra Chiesa arrestati e frustati si precipitarono verso la vettura. Stavano indicando le loro ferite e stavano dicendo a Boyd quanto la gente di Chambord era stata crudele e barbarica.

“Signore, deve punire questi selvaggi! Non sono figli degli dei! Sono diavoli e dovrebbero starsene all’inferno…”

“Questi maledetti demoni! Hanno osato frustare i rappresentanti degli dei! È imperdonabile! Sono un branco di bastardi malvagi! Oh, cielo! Per favore mi perdoni per la scortesia. Non ho potuto pensare ad un’altra parola per descrivere questa gente schifosa!”

“Uccideteli tutti! Signore, dobbiamo uccidere questi chambordiani e il loro sovrano malvagio. L’onore e la dignità della Sacra Chiesa sono stati macchiati, e dobbiamo lavare questa umiliazione con il loro sangue.”

“Signore, guardi! Guardi come hanno trattato i suoi servi. Per favore li punisca. Credo che dovrebbero essere appesi sulle croci di fuoco! Oh giusto. Ci sono un po’ di buone donne tra loro. Potrebbero essere messe nel Coro e potrebbero servire gli dei e sua altezza.”

“Ah, fa male! Signore, non la rispettano!”

I membri della Sacra Chiesa, che si erano umiliati di fronte ai chambordiani, avevano implorato pietà mentre venivano frustati, ma ora indicavano Fei come se fossero stati eroi che non si erano mai sottomessi al male. Mostrarono i segni delle frustate sui loro corpi e dichiaravano di essere stati trattati con crudeltà dai selvaggi di Chambord.

Il vice vescovo Barton, a cui erano state rotte entrambe le mani, fu trascinato da Boyd su una tavola di legno.

“Signor Boyd… uccida il re di Chambord. Lui…” Con ferocia e odio nello sguardo, Barton balbettò: “Hanno… Hanno tre draghi… Se possiamo ottenerli, noi… potremmo donarli a…”

Per vendicarsi di Fei, era disposto a condividere ciò che aveva scoperto con Boyd.

Prima che Barton potesse finire di parlare, Boyd capì cosa intendeva.

L’avidità manifesta e la luce gioiosa nei suoi occhi furono quasi coperte dal grasso della sua faccia.

Come un cane che si faceva grosso, fiamme argentate apparirono sul corpo di Boyd mentre dichiarava con un’espressione sincera: “Vieni qui! Re di Chambord, hai intenzione di resistere sotto gli occhi degli dei? Inginocchiati e implora pietà! Il solo modo per compensarci è di consegnare tutti i tesori di Chambord…” Diede una scusa ragionevole a questo evidente furto.

Boyd aveva sentito delle vittorie di Fei contro Jax.

Sapeva che Fei avrebbe potuto sconfiggere facilmente tutta la chiesa nella città delle Due Bandiere. Tuttavia, la squadra d’esecuzione arrivata non gli aveva menzionato che il sovrano era un Prediletto da Dio e Boyd pensava che la sua carica sarebbe stata sufficiente a gestire qualsiasi esperto. Fin troppi guerrieri si erano dovuti sottomettere a lui per questo.

Fei stava ancora sorridendo seduto sulla sedia di pietra. Lo stava guardando come se fosse un pagliaccio.

Percependo questo, l’espressione di Boyd cambiò. Mentre stava per ringhiare, risuonò una serie di rumori di zoccoli.

Una squadra di circa venti cavalieri caricò nel campo e la persona a capo del gruppo era Ribry. Questo giovane generale con la cicatrice in faccia entrò precipitosamente e gridò: “Vescovo Boyd! Per favore aspetti! Ci dev’essere un malinteso! Posso prometterle con la vita che il signor Alexander non voleva macchiare l’onore degli dei. Lui…”

Era chiaro che Ribry avesse saputo cos’era accaduto e che volesse risolvere il conflitto, stava cercando di proteggere Fei.

Tuttavia…

“Ribry, farai meglio a farti da parte. Il sovrano di Chambord e i suoi tirapiedi hanno macchiato l’onore degli dei picchiando i membri della Sacra Chiesa. Le prove sono chiare! Se proverai ancora a difenderlo, finirai come lui e legherò anche te con le catene brillanti.”

Boyd aveva i suoi piani e non gli diede tempo di parlare.

Il vice vescovo Barton, che si era quasi ripreso dopo che era stato curato da potere sacro, all’improvviso si tirò su a sedere dalla sua barella di legno e gridò: “Ahahah! Alexander! Ho detto che eri finito! Sei morto! Ahahah! Nessuno può salvarti!”

Indicò Fei con un’espressione feroce ma orgogliosa e gridò: “Sei solo un re di un regno affiliato. Come osi sfidare la Sacra Chiesa? Non sai nemmeno come morirai! Te lo giuro! Imprigionerò te e i tuoi seguaci, e ti spellerò vivo! Ahahah! Fidati di me! Ho scorticato 133 persone e sono molto bravo a farlo! Ti farò implorare pietà e ti farò implorare di essere morto! Ahahah! Ho detto che te la farò pagare cara! Ahahah…”

Il suo tono era così crudele e freddo che l’atmosfera attorno si gelò.

Tuttavia Fei si limitò ad alzare le spalle.

“Ahah, cosa? Hai paura adesso? È troppo tardi! Ho detto che avresti dovuto uccidermi! Ahahah! Ti avevo detto che avresti rimpianto di non avermi ucciso! Ahahahah! È troppo tardi!” Barton era diventato ancora più orgoglioso notando il silenzio di Fei. “Ahahahah! Osi uccidermi? Avanti. Uccidimi! Ahah! Non hai le palle per farlo! Ahahah! Quanto è penoso! Avanti! Uccidimi! Uccidimi adesso!”

<em>Whoosh!</em>

Una scia d’energia argentata volò nell’aria e trafisse il cuore di Barton, facendo schizzare sangue.

“Eh… Avanti e uccidimi! Non osi… tu… tu… Ah?? Tu… osi uccidermi? Tu…”

Barton che lo stava ancora provocando sentì freddo al petto.

Abbassò la testa e vide l’enorme buco nel suo tronco. Il suo cuore era stato distrutto e l’energia vitale stava abbandonando il suo corpo. Non poteva crederci! Non poteva credere che il sovrano di Chambord l’avesse ucciso proprio di fronte al vescovo Boyd e a molti altri membri della Sacra Chiesa.

Un senso di paura e rimpianto senza precedenti lo assalì e il suo corpo ricadde sulla tavola di legno dopo un urlo. Era morto.

L’atmosfera divenne gelida.

Nessuno credeva ai suoi occhi.

Al centro del campo, Fei ritirò le braccia e soffiò lievemente il dito medio che aveva proiettato l’energia argentata. Poi si girò verso Batistuta e rise: “Diacono della Destra, l’ha visto anche lei, vero? Ha gridato e mi ha chiesto di ucciderlo. È la prima volta nella mia vita che ho sentito una richiesta così strana, così ho dovuto esaudirla.”



