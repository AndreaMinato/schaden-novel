---
title: Capitolo 536 - Via del Cane
pubDate: 2024-06-01T16:41:47.957Z
tags:
    - htk
---

“Limitati a riferire la questione con accuratezza. Tuttavia, in quanto Prediletto da Dio, il fatto che il sovrano di Chambord abbia ucciso il vice vescovo di una città è normale visto che è stato provocato. Sarebbe inutile cercare di ingigantire la questione. Anche se qualcuno lo riferisse al vescovo della chiesa della regione settentrionale, nulla gli sarebbe accaduto. Il tuo vice vescovo è morto per niente. Sta attento in futuro e non offenderlo più… Eheh, è più audace di quanto tu possa immaginare!”

Rispose con calma quest’uomo vestito di nero come se avesse letto nel pensiero di Boyd.

Tuttavia, pensò a qualcosa e rise alla fine, facendo raggelare Boyd.

“Sì… capisco, capisco…”

Boyd rivelò un sorriso adulatore, poi si girò e lasciò la stanza segreta.

Tuttavia, dopo che si girò, l’espressione lusingante diventò feroce.

Mentre una luce feroce brillava nei suoi occhi che erano quasi coperti dal grasso, pensò: “Ahah! Siete tutte figure influenti, ma pesci piccoli come me devono solo istigarvi un po’ per farvi iniziare a lottare come cani affamati. Uno di voi pagherà il prezzo… Eheheh, pesci piccoli come me hanno i loro modi per vendicarsi.”

Dopo aver sistemato tutte le questioni del campo militare, Fei tornò nella sua nuova casa.

Era quasi giunto il tramonto e l’aroma del cibo nei tavoli della cena fece venire fame a Fei. Da quando Angela si era svegliata, aveva cucinato personalmente per Fei. Aveva preparato i piatti preferiti del sovrano e stava aspettando che lui tornasse.

Fei si ricordò di un detto, per entrare nel cuore, passa dallo stomaco. Anche se il sovrano non era sicuro se Angela avesse sentito questa frase, stava seguendo questo principio.

Angela era piuttosto talentuosa sotto questo aspetto.

Aveva scoperto i gusti di Fei e aveva anche memorizzato le ricette che Fei aveva menzionato mentre chiacchieravano, e aveva provato a ricreare i piatti della terra.

Quando Fei trascorreva tempo con Angela, avrebbe sentito calma e pace nell’anima.

Era uno dei motivi per cui Fei amava questa ragazza.

Anche se adesso era un nobile di secondo livello di Zenit e Chambord adesso era un regno affiliato di primo livello, non era cambiato nulla al tavolo da cena in confronto a prima.
Emma e le quattro domestiche avrebbero mangiato con il re e la futura regina al tavolo. Le storie affascinanti del sovrano e le sue idee fuori dagli schemi le avrebbe sempre fatte ridere.

“Alexander, continuerai la storia di Jing e Rong?” Chiese ad Emma ad occhi spalancati.

I potenti maestri dominavano il continente Azeroth, così tutti sognavano di diventare uno di loro. Perciò, dopo che Fei aveva riferito parte di un racconto tradizionale Wuxia, la leggenda degli eroi Condor, le ragazze si erano innamorate della storia.

“Va bene, posso continuare…” Fei ed Angela si scambiarono un’occhiata e sorrisero.

Risuonò una serie di sussulti e risate nella stanza e l’atmosfera era calorosa e accogliente. Fei si sentiva proprio a casa.

Anche se aveva ottenuto una posizione prestigiosa quando era entrato in questo mondo, non aveva mai avuto un giorno di pausa. Aveva dovuto combattere e sopravvivere nel mondo reale, e doveva lottare e salire di livello nel mondo di Diablo. Il suo programma era pieno giorno e notte, e aveva poco tempo per dormire. Nonostante diventare più potenti fosse entusiasmante, impegnarsi senza sosta avrebbe fatto collassare chiunque.

Perciò, cenare con queste ragazze pure e adorabili era un raro momento di quiete.

Di solito Fei avrebbe evocato Elena dal mondo di Diablo così che si potessero godere il pasto insieme, ma al momento non poteva ancora uscire.

“Uuuuuh!!”

Risuonò una serie di ruggiti misteriosi, seguiti da passi pesanti.

Delinquente, Bambola e Teppista vagò nel cortile, e si guardarono attorno con i loro occhioni. Dopo essersi osservati attorno, fissarono la carne del barbecue sul tavolo. Anche Teppista, che di solito mostrava un’aria di superiorità, sbavò; era ovvio che volesse mangiarla.

Fortunatamente le tre creature erano intelligenti, non si lanciarono sul tavolo. Invece aprirono gli occhioni, sporsero la lingua e scodinzolarono, aspettando il permesso di Fei ed Angela.

“Maledizione! Hanno imparato le mosse di Nerino! Stanno imitando il cane!”

Fei si grattò la testa e rise. Le tre creature probabilmente erano rimaste con Nerino per troppo tempo e avevano imitato le sue abitudini. In quel momento le tre creature sembravano dei cuccioli che volevano delle coccole.

Tuttavia le tre creature erano troppo adorabili! Perfino Fei avrebbe voluto giocare con loro, figuriamoci le ragazze! Presto, più di tre quarti del cibo sul tavolo entrò nello stomaco delle tre creature.

“Ahahah! Facciamo un grande barbecue!” Fei ordinò ai servi di preparare una marea di carne fresca e impilò un po’ di pezzi sulla sua spada. Poi chiamò Delinquente e disse: “Avanti, arrostiscili per me…”

“Chirp!”

Delinquente accorse, alzò la testa e aprì la bocca con entusiasmo. Dopo che si diffuse odore di zolfo, sputò una grossa fiammata.

<em>Splash!</em>

La carne cruda sulla spada diventò nera e la lama stessa si sciolse. Cadde a terra, fumando e lasciando segni sulle piastrelle, per poi scomparire.

Una fiamma così terrificante!

Fei diventò verde.

Angela e le ragazze si coprirono la bocca ridacchiando. Anche i soldati occupati a fare spiedini risero.

Delinquente si batté la testa con le zampe anteriori e chinò il capo, imbarazzato. Anche Bambola gli batté la testa e sembrava che gli stesse dicendo qualcosa. Sembrava che stesse biasimando il fratello. Teppista invece si coprì gli occhi come se stesse facendo finta di non conoscere Delinquente.

Queste creature fecero ridere tutti quanti, ma questa scena diventò memorabile per il re.

Fei aveva sempre sentito che queste tre creature erano uniche. Il fuoco di Delinquente poteva sciogliere qualsiasi arma di metallo, e l’aria fredda sputata da Bambola potevano gelare chiunque. Anche se Teppista non poteva sputare nulla come gli altri due, il suo corpo era estremamente duro. Lame taglienti non potevano nemmeno lasciare un segno bianco sulla sua pelle.

Erano ancora giovani. Chi sapeva quanto sarebbero diventati potenti una volta che fossero maturati.

“Ho bisogno di scoprire le loro origini e le loro stirpi. Altrimenti gli altri diventeranno avidi. Come il vice vescovo Barton… Sembra che sapesse cosa sono queste tre creature. Che peccato… Avrei dovuto arrestarlo e trarre informazioni da lui prima…”

Dopo cena, Angela e le ragazze portarono le tre creature e Nerino a fare una passeggiata in città.

Fei si stava preparando a controllare l’Antica Città della Morte quando arrivò una guardia. La sentinella riferì che era arrivato un sacerdote della Sacra Chiesa con una tessera magica di cristallo viola. Il vescovo Boyd aveva depositato 50.000 monete d’oro nel gruppo di mercanti Soros e questa era la tessera d’identificazione.

Fei chiese a Victoria di occuparsene.

Questa ragazza un po’ pigra e avida ormai era già una grossa parte di Chambord. Era esperta in quanto a soldi e finanze, così aveva ricevuto il compito di organizzare tutti i soldi e i rifornimenti di Chambord. Non aveva mai commesso un errore e il dipartimento della logistica della legione Zanna di Lupo era diventato ancora più efficiente.

Fei uscì silenziosamente dalla città delle Due Bandiere.

Era già un membro d’élite lunare di livello intermedio e un potente maestro. Dopo aver superato le sfide del mondo, poteva utilizzare le leggi naturali e volare. Mentre apparivano un paio di ali fatte da 108 spade argentate sulla sua schiena, si trasformò in un lampo di luce e scomparì nel cielo.

Eccetto per il drago d’ossa dei nonmorti che probabilmente si stava ubriacando al pub, nessuno riuscì a percepire la partenza di Fei.

Lo spadaccino d’argento Reyes e la principessa magica Cindy proteggevano la città. Insieme a loro, c’erano circa 20.000 soldati della legione.

La maggior parte dei rifornimenti della legione della Zanna di Lupo era depositata in questa antica città silenziosa.

Fei non era tornato qui da più di dieci giorni, così non si rivelò all’istante. Invece si nascose da qualche parte e osservò in silenzio. Al suo livello, nessuna in questa città poteva scoprirlo.



