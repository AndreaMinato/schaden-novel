---
title: Capitolo 537 - Ritorno, Antica Città della Morte
pubDate: 2024-06-01T17:41:47.957Z
tags:
    - htk
---

Dopo aver passeggiato silenziosamente per il campo militare, Fei si rese conto che la situazione era di gran lunga migliore rispetto al previsto. L’atmosfera nella città era solenne.

Anche se le truppe nell’Antica Città della Morte non avevano combattuto ed erano protette dal fossato di sabbie mobili e dalle formiche mangia metallo, i soldati e i comandanti stavano pattugliando la città seguendo il piano dello stratega Aryang.

La legione Zanna di Lupo era composta da soldati e guerrieri di vari regni affiliati, e Fei non nutriva grandi speranze nei loro confronti. La loro disciplina che stavano mostrando adesso aveva già soddisfatto le aspettative del sovrano.

Dopo aver girato per la città, Fei si diresse velocemente verso il palazzo di pietra principale.

Era il temporaneo centro di comando per le truppe.

Il giovane nobiluomo e sovrani di regni affiliati che avevano deciso di unirsi alla legione di Fei erano tutti qui.

Anche Cindy e Reyes, che erano rispettivamente capo e vice, vivevano qui.

Fei volò da un lato del palazzo e all’improvviso scoprì qualcosa. Vide una luce arancione che illuminava una stanza da una finestra.

Era la stanza di Cindy.

I lunghi capelli argentati di Cindy erano lisci e ricadevano sulle sue spalle. Senza l’armatura e il vestito magico, aveva perso la presenza nobile e fredda che aveva sul campo di battaglia. Invece sembrava la ragazza della porta accanto con il suo pigiama bianco.

Rivelava le sue spalle bianche e lisce, e i suoi splendidi piedi che sembravano fatti di giada. In quel momento emanava un’aura rinfrescante mentre era seduta su un tappeto bianco e morbido ed era di fronte ad un tavolo di pietra.

Era una scena splendida.

Aveva appoggiato il mento alle mani lisce della ragazza e sembrava pensierosa.

Di fronte a lei, c’era una piccola pergamena di color blu chiaro. Emanava una lieve energia magica.

Era il portale di teletrasporto che Fei le aveva passato l’ultima volta ed era il prodotto del laboratorio di Akara e Cain.

Chiunque usasse questa pergamena sarebbe stato teletrasportato in una posizione a caso nel raggio di dieci chilometri. Fei temeva che gli esperti di Jax potessero lanciare un agguato qui, così aveva dato una pergamena sia a Cindy che a Reyes.

Mentre fissava la pergamena, la principessa magica a volte sembrava contenta, a volte impotente, e altre volte triste. Mostrò varie emozioni che poi si fusero tutte in un po’ di malinconia.

Fei ebbe la sensazione che fosse un aquilone tirato da un filo invisibile, voleva spiccare il volo, ma non ci riusciva.

“Questa principessa magica è una ragazza con una certa storia. È così giovane, ma è già un potente talento tra i regni affiliati di Zenit. Se venisse istruita da un buon maestro, otterrebbe risultati invidiabili.”

Presto Fei se ne andò.

Anche se non era una persona di grande morale, si era sentito un po’ in colpa a sbirciare, specialmente visto che questa ragazza era la sua sottoposta.

“Uh! Ah!”

Risuonò una serie di grida dal campo di allenamento a destra del palazzo e un’ondata di energia da guerriero metallica divampò.

Fei atterrò silenziosamente sul campo si allenamento e vide Reyes, che indossava un appariscente abito bianco, che praticava la sua tecnica di combattimento.

Questo giovane che doveva mantenere la sua immagine durante l’allenamento stava brandendo la Spada Senza Nome e il sudore bagnava i suoi lunghi capelli, facendoli appiccicare ai lati della sua faccia.

Mentre l’energia dell’elemento metallo si scatenava, viaggiò nell’aria e lasciò dei segni nel terreno.

Fei annuì.

Per essere arroganti e presuntuosi bisognava essere anche forti.

Lo Spadaccino d’Argento era piuttosto imprudente e orgoglioso, ma era così proprio perché era potente. Molti lo consideravano arrogante, ma non pensavano a quante ore si allenava.

I combattimenti di Reyes tra i regni affiliati erano stati appariscenti, specialmente quando aveva affrontato Una Spada.

Le sue tecniche di spada erano ad un livello leggendario! Durante la competizione, aveva poca energia da guerriero e non poteva alimentare questa leggendaria tecnica della formazione di spade della gioia e della tristezza. Altrimenti, sarebbe stato lui a sconfiggere Una Spada e non il contrario.

Dopo che Reyes aveva deciso di unirsi all’esercito di Fei, il re gli aveva insegnato una tecnica di coltivazione ad otto stelle.

Anche se era solo ad otto stelle, si era rivelata preziosa per Reyes che allora era al quinto livello.

Aveva lavorato sodo e finalmente era diventato un guerriero a sei stelle di livello intermedio. Quando scatenava la sua forza, scie di energia dorata e argentata sfrecciavano in ogni direzione come lame taglienti.

Dopo averlo osservato per un po’, Fei ebbe un’idea e mosse un dito. Dell’energia argentata che conteneva la forza di un guerriero a sei stelle di livello intermedio sfrecciò verso Reyes.

<em>Whoosh!</em>

Risuonò un fruscio.

“Chi va là?!”

Reyes rimase scioccato. Mentre gridava allarmato, la sua Spada Senza Nome emise più di cento raggi e colpì il fendente d’energia.

<em>Tink!</em>

Riecheggiò un rumore metallico.

Le vene sulle braccia di Reyes si gonfiarono e le sue braccia ricevettero un forte impatto. Anche se i suoi piedi non si mossero, fu respinto indietro per due mesi.

<em>Whoosh! Whoosh!</em>

Sfruttando la forza dell’impatto, Reyes menò un fendente.

La spada della gioia e della tristezza e del raduno e della separazione che erano infilzate nel terreno attorno tremarono. Come se avessero preso vita, balzarono a mezz’aria e si trasformarono in due lampi di luce. Mentre volavano, crearono un’enorme rete fatta da energia di spada. Stavano per attivare la formazione.

Tuttavia Reyes riconobbe all’istante questa persona.

<em>Tink! Tink!</em> Le due spade ricaddero nella scatola delle lame accanto a Reyes, che mostrò un’espressione entusiasta: “Sua maestà! È tornato…”

<em>Whoosh!</em>

Una fiamma blu brillò.

La principessa, che aveva già indossato un abito magico nero, era accorsa velocemente usando un paio di ali dell’elemento acqua. Come se fosse apparso un iceberg, l’energia fredda gelò ogni superficie degli edifici e del terreno.

Tuttavia Cindy controllò questa energia mentre si avvicinava.

Con un’espressione gioiosa, disse ansimando: “Sua maestà! È lei!”

Quando Reyes aveva gridato un momento fa, era stato per avvertire gli altri.

Dopotutto, chiunque potesse attraversare il fossato di sabbie mobili e superare le formiche mangia metallo in modo così silenzioso sarebbe stato formidabile. Anche se Reyes era arrogante, sapeva di non poter affrontare un esperto del genere. Così aveva mandato subito un avvertimento e Cindy era arrivata immediatamente.

Presto accorsero altri potenti guerrieri e maghi.

Dopo che il malinteso era stato risolto, tornarono tutti nel palazzo principale. Organizzavano tutto nell’Antica Città della Morte e volevano tutti fare rapporto al re. Erano rimasti in questo posto per un po’ e avevano la sensazione di stare arrugginendo qui. Avevano tutti chiesto di poter attaccare i nemici di Jax.

Fei si limitò a scuotere la testa.

Dopo che era andato nel palazzo mitico e aveva visto il mago reale Domenech dell’impero Leon, l’Imperatore Kromkamp di Eindhoven e il misterioso Yassin dell’Impero Zenit, le guerre di Zenit avevano preso una svolta drastica. Nessuno sapeva come sarebbe finita.

Attaccare i nemici a questo punto era inutile.

Fei non voleva spiegare tutte questioni complicate ai suoi sottoposti, così si calmò e chiese loro di resistere ancora un po’.

Dopo aver sistemato queste questioni, Fei tornò nella città delle Due Bandiere. Anche se aveva notato lo strano comportamento di Cindy prima, non aveva potuto fare domande perché l’aveva sbirciata di nascosto.

Questa notte non sarebbe stata tranquilla.

Quando Fei tornò alla torre di guardia sulla porta ovest e fu sul punto di entrare nel mondo di Diablo per uccidere mostri con Elena, un portale blu apparì all’improvviso.

Il forte capo militare Kashya, ne uscì e gli consegnò una lettera con un sigillo rosso. Il colore rosso del sigillo significava che era una questione urgente e l’espressione di Fei cambiò drasticamente quando lo vide.



