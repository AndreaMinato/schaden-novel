---
title: Capitolo 55 – Il Piano di Fei
pubDate: 2024-05-12T15:41:47.856Z
tags:
    - htk
---

Capitolo regolare,
0 capitoli in coda, 0/5
-Schadenfreude

<em>'Devo trovare un modo per uccidere quel mago!'</em> Pensò Fei.

Aveva difficoltà a battersi con un guerriero a tre stelle; sarebbe stato praticamente impossibile uccidere un mago di livello superiore che era sotto la protezione delle truppe nemiche. Stava cercando di escogitare un piano mentre stava affrontando Landes, ma non gli venne in mente nulla. Anche nelle sue modalità di barbaro, paladino o incantatrice, non poteva rivaleggiare con un mago a quattro o più stelle.

Dopo poco tempo, gli uomini forzuti si erano avvicinati. Volevano superare Fei e bloccare Landes per aiutare Alexander a ritirarsi.

"Non posso tardare!" Fei decise.

Sapeva che era proprio a corto di tempo. Qualsiasi contrattempo sarebbe potuto risultare nel loro annientamento totale.

Fei ruggì e usò di nuovo Ululato. Una spaventosa ondata di potere mentale spaventò i nemici in avvicinamento. Dopo aver fatto indietreggiare un po' Landes, Fei saltò all'improvviso. Strinse con forza l'ascia e colpì verso il basso, come se volesse tranciare a metà una montagna.

L'impatto fu davvero potente. La lama dell'ascia fece scintille, sembrava un meteorite sul punto di colpire la terra.

Landes ne fu sorpreso; non osò ricevere questo attacco.

"Boom!"

All'improvviso il ponte crepitò, polvere e detriti volarono ovunque. L'intera struttura sembrò tremare. Alcune grandi rocce attaccate al fondo del ponte caddero nel fiume e l'impatto creò una serie di colonne d'acqua!

"Ahahah, codardo! Un guerriero a tre stelle non può ricevere il mio colpo?"

Fei derise Landes. Sul ponte, indicò con l'ascia l'esperto. Emanava un'aura così soverchiante da dare la sensazione che fosse accompagnato da migliaia di truppe, scoraggiando i nemici pronti a fare la loro mossa.

"Tornate indietro!"

Dopo aver deriso i nemici, Fei cambiò espressione e scosse il braccio.

Esercitò un'enorme quantità di forza e spinse indietro gli uomini forzuti che stavano per caricare dietro di lui. Di fronte alla potenza di un barbaro, i guerrieri barcollarono e furono costretti ad indietreggiare.

Prima che qualcuno potesse reagire, Fei balzò di nuovo e concentrò tutte le sue forze in un fendente verso il basso.

La lama dell'ascia diventò di nuovo rossa a causa dell'alta velocità creata dalla frizione nell'aria. L'arma puntò verso Landes con uno slancio impareggiabile.

A mezz'aria, Fei gridò: "Ahah, chi osa affrontarmi?"

Nessuno lo fece. Tutti i nemici arretrarono per evitare questo attacco, incluso Landes.

Nessuno tra le migliaia di nemici osava affrontare la bestia che aveva distrutto la formazione degli scudi torreggianti e delle lance del drago. Potevano solo ritirarsi da questi mostri disposti a sacrificare la vita per uccidere il nemico.

Ma Fei non la prese come una risposta.

Continuò a balzare e a colpire verso il basso, senza preoccuparsi di stancarsi. Sembrava una bestia impazzita, spingeva sempre più indietro i nemici, passo dopo passo. Nessuno osava fermarlo, né rispondere ai suoi sguardi.

"Cosa? Nessuno osa affrontarmi?"

"Ahahah, siete tutti codardi che nascondono la testa nella sabbia come struzzi?"

"Bah! Landes, dov'è il tuo orgoglio come guerriero? Avanti, battiti con me!"

"Chi osa affrontarmi?"

"..."

Dopo ogni colpo, Fei avrebbe deriso i nemici e fatto un passo avanti.

La sua espressione orgogliosa somigliava a quella di un imperatore che osservava dall'alto i suoi territori e nessuno osava ricambiare lo sguardo. Ogni volta che Fei avanzava, i nemici tremavano e indietreggiavano. Anche Landes era sotto pressione; non dubitava che sarebbe stato tranciato in due pezzi se fosse stato colpito direttamente dagli attacchi di Fei, anche se aveva lo scudo di energia di un guerriero a tre stelle. Quella paura lo costrinse ad indietreggiare continuamente.

Fei aveva lanciato otto attacchi nell'arco di circa sette secondi.

Tutti questi colpi impattarono sul ponte come fulmini, facendolo tremare violentemente. Molte enormi pietre caddero nel fiume ed uccisero decine di bestie marine assetate di sangue che stavano lottando per i cadaveri. La superficie del fiume era tinta di rosso.

I nemici si erano ritirati per circa sedici iarde a causa delle intimidazioni di un solo uomo e della sua ascia.

Dopo otto attacchi, Fei si fermò e iniziò a ridere.

Li guardò con sdegno, poi fece un paio di passi indietro per poi usare di nuovo il balzo del barbaro. Sorvolò cinque iarde circa e colpì verso il basso con tutte le sue forze.

L'attacco sorprendentemente non mirava ai nemici, ma alla superficie del ponte dietro di lui.

"Crack!"

L'ascia che stava usando Fei non riuscì a contenere più la sua forza mostruosa e l'impugnatura nera come la pece sibilò e si spezzò a metà.

L'enorme impatto e il fragore che causò spinse tutti a coprirsi le orecchie. Ai nemici più vicini che non erano molto forti si spaccarono i timpani e il sangue iniziò a colare dalle loro orecchie. Alcuni di loro rimasero così storditi che non riuscirono a reggersi in piedi e caddero dal ponte...

L'attacco di Fei somigliava all'ira divina.

Tutti i nemici erano impalliditi.

Dopo questo shock, molte persone incluso Pierce si chiesero all'improvviso: '<em>Perché Alexander ha attaccato il ponte?'</em>

Dopo che si abbassò il polverone, i soldati riuscirono a rivedere il ponte. Fei era fermo sulla struttura e stava ansimando pesantemente. Era ovvio che fosse esausto.

Rimase sul posto in silenzio.

Fei fissò Landes con un sogghigno mentre teneva l'ascia spezzata.

Per un momento, un raro silenzio avvolse il campo di battaglia.

Si poteva sentire il rapido ritmo del proprio battito cardiaco.

Poi accadde qualcosa.

"Crack!"

Tutti sentirono un piccolo crepitio.

Era debole come il sibilo di un insetto, ma folgorò i soldati, che furono colti dal panico nel vedere che si stavano estendendo delle fenditure da sotto i piedi di Fei.

All'improvviso molti capirono qual era stato il motivo del suo gesto, i suoi nove attacchi terrificanti non erano stati fatti per uccidere i nemici, ma per danneggiare il ponte.

La struttura di pietra cominciò a tremare violentemente.

"Crack! Crack! Crack!"

Le fenditure si stavano allargando sempre di più.

Le enormi pietre di supporto e le rocce si stavano sgretolando e stavano precipitando nel fiume Zuli a centinaia di iarde sotto, creando enormi increspature.

"Me**a! Il ponte sta per collassare!"

Landes quasi si cagò sotto. Anche se sapeva quali erano le intenzioni di Fei, non aveva il tempo di fermarlo. Batté il terreno con forza e usò la sua energia per ritirarsi velocemente. Anche se era un guerriero a tre stelle, se fosse caduto nel fiume, non sarebbe sopravvissuto alle zanne affilate delle migliaia di bestie marine assetate di sangue.



