---
title: Capitolo 550 - Ultimo Tremito
pubDate: 2024-06-02T06:41:47.959Z
tags:
    - htk
---

Non appena Domenech finì di parlare, la spada da lenta divenne veloce.

Le luci arancioni che avvolgevano la lama brillavano e l’energia letale si diffondeva in ogni direzione, facendo increspare e ribollire l’aria come se fosse formaggio sciolto. Se ci fosse stata una placca di metallo vicino, sarebbe stata già bruciata completamente.

Ora Fei era a meno di venti metri da Domenech.

Dietro di lui, Hazel Bank era nel momento più critico del processo di avanzamento. La sua aura stava cambiando, e il suo corpo e la sua energia si stavano rafforzando.

Tuttavia aveva bisogno di un po’ più di tempo e spazio.

Questa piccola richiesta sembrava una montagna inscalabile che bloccava ogni possibilità di successo.

Di fronte al potere distruttivo, Fei capì che non poteva più avvicinarsi a Domenech. Perciò decise di sollevare le due spade, ruggì e lanciò l’attacco che sarebbe dovuto calare su Domenech.

Non ci furono esplosioni, né forti tonfi.

Come un pilastro divino, l’enorme spada arancione iniziò a cadere su Fei. Sia il sovrano che il Trono del Caos sembravano piccoli e insignificanti in confronto ad essa.

Fei incrociò la Sacra Carica e il Guardiano Tribale sopra la testa e bloccò l’attacco. Tuttavia le due lame usate dal leggendario re dei barbari Bul-Kathos iniziarono a riscaldarsi.

Come se fossero state immerse nel sangue, iniziarono a brillare molti motivi rossi che proiettarono rune nell’aria, in opposizione al Giudizio della Spada di Fuoco.

A causa del calore incredibile della lama arancione, Fei ebbe la sensazione che le sue due armi stessero per sciogliersi da un momento all’altro!

Il sovrano poteva vedere chiaramente che la durabilità delle due spade stava diminuendo velocemente. I numeri a tre cifre si ridussero fino a due cifre e stavano per azzerarsi.

“Possono resistere per circa trenta secondi…”

Le mani di Fei si stavano carbonizzando a causa del calore. I guanti di metallo divennero rossi e cominciarono a risuonare dei sibili accompagnati da un odore di carne bruciata. Fumo nero stava trapelando dalle piccole aperture dei guanti.

Le mani di Fei erano quasi completamente cotte e il dolore insopportabile stava assalendo il suo cervello.

Tuttavia lo sguardo di Fei non poteva essere più brillante!

Le sue mani non tremarono e la sua aura rimase immutata.

“Squeak! Squeak!”

Il Piccolo Procione che stava sulle spalle di Fei sembrava ansioso e arrabbiato. Rilasciò una serie di grida che parevano uno stato di esitazione. Tuttavia quell’esitazione durò solo circa tre secondi.

Dopodiché saltò sulla testa di Fei e sporse le zampette anteriori, cercando di bloccare la spada arancione che si stava abbattendo sul sovrano.

“Ehi, sta attento! È una spada fatta di elementi del fuoco! Morirai…” Gridò Fei; era scioccato dalla reazione dell’animaletto.

Tuttavia accadde qualcosa di mistico.

Il Piccolo Procione che sarebbe dovuto essere ridotto in cenere posò le zampette sulla spada arancione e rimase illeso.

“Squeak! Squeak!”

Il Piccolo Procione trattenne il respiro e fece del suo meglio per spingere via la spada arancione. I suoi muscoli si gonfiarono e spalancò gli occhi.

Anche se la spada arancione non poteva ferirlo con il calore, aveva comunque una forza fisica spaventosa. Perciò, anche se il piccoletto ce la mise tutta, era troppo minuto e non poteva aiutare Fei.

Tuttavia il sovrano ne fu toccato.

Questa creatura “inutile” secondo Cain, in quel momento aveva mostrato la sua lealtà. Fei ne fu commosso e pensò che il suo affetto non era andato sprecato.

Aveva la sensazione che il tempo stesse passando lentamente, ma in realtà stava tutto avvenendo con rapidità.

Sul Trono del Caos, Fei fece del suo meglio per reagire alla forza esercitata dalla spada del fuoco arancione, ma fu spinto indietro lentamente un metro dopo l’altro.

La folla quantità di calore della spada ora stava bruciando i suoi avambracci e i suoi gomiti.

Anche se erano coperti dall’equipaggiamento di Diablo, erano diventati secchi e neri.

“Ahahah, re di Chambord, per quanto tempo potrai resistere? Se proverai a spostarti adesso, potresti ancora sopravvivere.”

Dentro l’impugnatura della spada, il fuoco arancione stava fuoriuscendo dagli occhi, dalle orecchie, dalla bocca e dalle narici di Domenech. Sembrava feroce e il suo tono era privo d’emozione.

“Vorrei saperlo anche io.” Rispose Fei con gli occhi che brillavano in modo mistico.

“Rimanere uccisi solo per salvare un sottoposto? Dovrei definirti stupido o eroico? Che peccato! Anche se morissi, non potresti salvarlo! Se mi giurerai lealtà, ti lascerò andare e potrai diventare una delle figure più potenti nell’impero Leon dopo l’imperatore in persona e me. Sono sicuro che la famiglia reale dell’impero Leon ti tratterà bene.”

A quel punto Domenech iniziò ad ammirare il giovane di fronte a lui e cercò di reclutarlo.

Ogni sua parola era allettante, specialmente in questa situazione. Avrebbe influenzato molti guerrieri dalla volontà di ferro.

“Ahahah! Ridicolo! Perfino la piccola bestia demoniaca sulla mia testa sa come reagire! Sono il re di Chambord, credi che mi tirerò indietro? Il fatto che tu, il mago reale numero uno dell’impero Leon, dica cose del genere, mi fa questionare la tua intelligenza. Domenech, i tuoi trucchetti non funzioneranno!”

Fei sapeva che il suo avversario stava cercando di distrarlo.

Tuttavia aveva affrontato fin troppi pericoli nel mondo di Diablo e aveva superato montagne di cadaveri e nuotato in fiumi di sangue. Non era più un ordinario studente universitario della terra! Invece era un sovrano dalla grande perseveranza; non avrebbe esitato durante scontri così sanguinosi.

“Va bene! Non mi aspettavo di vedere un guerriero così determinato a Zenit dopo quello spericolato Yassin! Dato che non vuoi arrenderti, dovrò uccidere un talento… Muori!”

Dopo aver capito che non poteva reclutarlo, Domenech si decise e scatenò tutta la potenza che stava trattenendo.

All’istante la spada arancione lunga più di 1.000 metri tremò e le luci attorno scintillarono ancora di più mentre l’energia esplodeva.

<em>Crack! Crack!</em>

La durabilità delle due spade di Fei raggiunse lo zero.

Le misteriose rune rosse proiettate dalle due spade scomparirono e le loro lame gialle cominciarono a crepitare. Le armi usate dal leggendario re immortale non erano disposte a sciogliersi, invece si ruppero in piccoli pezzi.

Le armi di Fei erano state distrutte e il colpo del suo avversario si precipitò velocemente su di lui.

“Squeak! Squeak! Squeak!”

Le ossa delle zampe anteriori di Piccolo Procione si spaccarono e gli si afflosciarono le gambe. Poi svenne e cadde sul Trono del Caos.

Fei sarebbe potuto ancora fuggire se avesse voluto usando il potere del Trono del Caos.

Tuttavia decise di evocare le due strane armi stellari donategli dal direttore Abramovich. Le brandì usando le mani gravemente bruciate e continuò a lottare.

Tuttavia, non appena le armi toccarono la spada arancione, si ruppero.

Fei rimase impassibile.

Evocò uno spadone fatto da Resti Demoniaci.

<em>Crack!</em>

La spada si ruppe.

Un’enorme ascia fatta da Resti Demoniaci.

<em>Crack!</em>

L’ascia si ruppe.

Una lama…

<em>Crack!</em>

Una lancia…

<em>Crack!</em>

Uno scudo…

<em>Crack!</em>

In pochi secondi, ogni arma nell’inventario di Fei fu distrutta.

Dopotutto le armi mortali non potevano affrontare la spada arancione di un signore di classe solare. Si sgretolavano subito come splendidi vasi di porcellana colpiti da un martello.

Tuttavia Fei era stranamente calmo e i suoi occhi brillavano ancora di più.

Più era in pericolo, più doveva mantenere la calma.

Forse sarebbe arrivata un’opportunità all’ultimo secondo.

Tuttavia il tempo non era dalla sua parte, l’arma arancione stava per toccare la fronte di Fei.

L’ombra della morte avvolse Fei, che non aveva più la forza di reagire.

In quel momento ripensò a molte persone, Angela, Elena, Drogba, Torres, Tanasha e Paris. In effetti all’improvviso ebbe la sensazione che tutto quello che era successo nel continente Azeroth fosse solo un sogno.

Mentre si stava preparando ad accettare la morte, l’oggetto nel suo corpo che non aveva mai risposto alle sue chiamate tremò lievemente.


