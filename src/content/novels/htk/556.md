---
title: Capitolo 556 - Dominio
pubDate: 2024-06-02T12:41:47.960Z
tags:
    - htk
---

Questo improvviso cambiamento scioccò tutti.

Quando le increspature apparirono nell’area, la gente che stava per attaccare si fermò temporaneamente.

Un enorme trono d’argento splendido e prestigioso era apparso dal nulla, e su di esso era seduto un bel giovane. Anche se non emanava ondate d’energia magica o da guerriero, gli altri potevano intuire quanto era potente e pericoloso.

Sulla sua spalla c’era una bestia trova tesori. Non aveva capacità combattive ed era un po’ paffuta, ma stava guardando la gente attorno con un’espressione gongolante.

L’improvvisa comparsa di Fei rese l’atmosfera strana.

Un membro d’élite della Mezzaluna di massimo livello osservò con attenzione Fei e, non percependo un vero pericolo, chiese: “Chi… sei tu?”

“Ah! È il sovrano di Chambord! Il re Alexander, sua maestà!”

Prima che Fei potesse rispondere, i guerrieri anziani l’avevano già riconosciuto e lo acclamarono come se fosse il loro salvatore.

Seduto sul trono a mezz’aria, Fei annuì in risposta.

Questi vecchi erano coscienziosi ed erano stati capaci di trattenere la rabbia e lasciare che Fei prendesse i tesori per primo nella regione di livello 36. Perciò Fei aveva una buona impressione su di loro e non sarebbe stata una cattiva idea mantenere un rapporto amichevole con loro.

“Lasciate un terzo dei vostri tesori e potrete andare.” Disse Fei sorridendo ai sette guerrieri. Invece che lasciare la folla attorno senza speranza, scelse una via di mezzo.

“Come desidera! La ascolteremo!” I sette vecchi accettarono con gioia, poter ottenere due terzi di ciò che avevano ottenuto nella regione principal era già un ottimo risultato.

Tuttavia gli altri non furono contenti della soluzione di Fei.

“Eheheh, chi ti credi di essere? Come osi intrometterti? Lasciate tutto ciò che avete qui!”

“Ahahah! Sì! Ragazzino, togliti dalle palle! Devi tornare dalla mammina, non restare seduto su un trono di me**a a fingere di essere un esperto! Vuoi morire allora! Togliti dal ca**o!”

“Aspetta, lascia che rimanga. Credo che anche il trono sia un tesoro. Eheh, forse ha più tesori con sé!”

“Umpf! Ridicolo! Stai cercando di darti arie di fronte a noi? Canaglia! Non pensare nemmeno di potertene andare adesso!”

Gli esperti accecati dall’avidità sentirono un’ondata di adrenalina e i loro occhi quasi diventarono rossi. La maggior parte di loro era abituata a questo stile di vita e non erano disposti a lasciare andare questi vecchi. Inoltre alcuni dei combattenti più feroci cercarono perfino di uccidere Fei.

“Muori!”

Il maestro davanti al gruppo sogghignò e sfrecciò verso Fei. un’energia blu a forma di rete si lanciò verso Fei, quest’uomo stava cercando di ucciderlo subito con la sua tecnica finale!

“Ah! Perché solo il sangue e la morte possono convincervi?”

Fei si accigliò e scomparì all’istante prima che l’energia blu potesse toccarlo.

“Cosa… no!” L’assalitore ne fu sorpreso.

Prima che potesse reagire, percepì un’energia inarrestabile precipitarsi su di lui da dietro e risuonarono dei crepitii. La sua spina dorsale si ruppe e la sua visuale si offuscò. Come un palloncino gonfiato troppo, il suo corpo scoppiò e pezzi di carne schizzarono in ogni direzione.

Morte istantanea!

<em>Whoosh!</em> Fei soffiò via il sangue sul suo pugno.

Quando era scomparso di fronte a quel maestro, era riapparso all’istante dietro di lui. Aveva scatenato la folle forza del barbaro nella modalità Incubo e aveva annientato il suo avversario. Stavolta non aveva mostrato pietà.

Quando Fei aveva usato tutta la sua forza, perfino il signore di classe solare Domenech aveva sofferto, figuriamoci questo membro d’élite di classe lunare.

“Hiss!”

Molti esperti sussultarono e non poterono nascondere lo stupore.

“Uccidere un membro d’élite della Mezzaluna di massimo livello in un solo colpo?”

Tutti qui oggi sapevano di non poter fare lo stesso.

Ora sapevano che questo giovane, privo d’energia da guerriero o da mago, in realtà era una persona incredibilmente potente e spietata.

Alcuni di loro cominciarono a deglutire e ad arretrare lentamente.

Erano rimasti tutti sbalorditi dall’attacco scioccante di Fei.

“Andiamo! È da solo! Potrà ucciderci tutti?” Qualcuno nascosto tra la folla cercò di sobillare la folla.

“Sì, non credo che potrebbe fermarci tutti! Uccidiamo quei sette vecchi! Saremo ricchi se potessimo ottenere anche solo una di quelle erbe spirituali di mille anni!” Più di una persona cercava di creare trambusto.

La situazione che Fei aveva stabilizzato minacciò di peggiorare di nuovo.

Dopotutto il mondo non era a corto di persone imprudenti.

“Umpf! Credete che non oserò uccidervi tutti?” Il tono di Fei divenne gelido.

Un momento dopo, Fei e il Trono del Caos scomparirono. Poi una serie di immagini residue apparirono tra la folla. Anche se questi esperti erano tutti figure influenti nel mondo esterno, non riuscirono ad individuare i movimenti e la traiettoria degli attacchi del sovrano.

<em>Bam! Bam! Bam! Bam!</em>

Tra gli esperti terrorizzati, risuonarono molti tonfi e apparirono nuvole di sangue.

I sobillatori erano stati tutti uccisi senza fare eccezioni ed erano stati ridotti a brandelli, nessuno di loro si era potuto opporre.

Terrificante!

Scioccante!

Invincibile!

Un gelo inarrestabile percorse le schiene della gente ed ebbero la sensazione di essere in un congelatore.

<em>Whoosh! Whoosh! Whoosh!</em>

Dopo un po’ di secondi di pausa, la gente iniziò ad arretrare.

Simili ad uno stormo di uccelli spaventati, si precipitarono tutti indietro mentre guardavano Fei come se fosse un demone.

“AHHH! Un demone! È un demone! Il cupo mietitore! Che il cielo ci salvi!!”

Dopo un momento di silenzio, un giovane pallido non riuscì più a resistere. Urlò e scappò via all’improvviso. Le scene sanguinose lo avevano terrorizzato ed era collassato mentalmente.

Poi, più di una decina di persone scapparono via, non osarono guardare Fei e fuggirono senza dire una parola.

“Va bene, qualcun altro non è d’accordo con il mio piano?” Fei questionò la folla dopo aver ucciso i piantagrane.

Mentre la sua voce risuonava nell’area, nessuno osò più opporsi. I maestri abbassarono timidamente la testa, senza mostrare più ferocia. Avevano la sensazione di essere passati da lupi a pecore, e ora sembrava che stessero ascoltando Fei.

Almeno se avessero rispettato le sue condizioni, avrebbero potuto ottenere qualcosa; era molto meglio che suicidarsi.

I sette vecchi sull’Altare Elementale si entusiasmarono così tanto da iniziare a tremare. Ascoltarono tutti Fei, tirarono fuori un terzo dei tesori raccolti e li posarono a terra.

All’istante, l’aroma e la fragranza delle erbe spirituali riempì l’aria.

C’erano molte erbe rare e preziose, ed emanavano luce. Il loro profumo coprì perfino l’intenso odore di sangue.

I circa settanta esperti iniziarono a sbavare e strabuzzarono gli occhi.

Alcune di queste erbe poteva allungare la durata della vita, altre erano ingredienti principali di elisir divini, potevano rafforzare l’energia da guerriero e da mago, oppure potevano curare malattie misteriose e curare ogni tipo di ferite.

Inoltre i rari metalli e polveri della regione principale potevano essere usate per forgiare armi stellari di massimo livello e perfino di grado semi divino! Erano tutte molto costose!

La folla si animò e alcuni tornarono a mostrare impulsività.

Tuttavia, visto che c’era Fei, nessuno osò causare altri problemi.

Fei era seduto confortevolmente sul Trono del Caos e si guardava attorno, distribuendo i rari materiali, erbe e tesori alla gente a seconda della loro energia elementale.

Nessuno osò disturbare il processo.

“Sua maestà… Sua maestà, il mio maestro sta morendo di vecchiaia e sono qui per trovare un’erba sub-selvatica per allungare la durata della sua vita. Posso scambiare questa erba elementale dell’elemento acqua di mille anni per un’erba sub-selvatica?” Chiese con sincerità un uomo sulla quarantina dopo un po’ d’esitazione. Era un membro d’élite della Mezzaluna inferiore dall’aspetto risoluto e indossava un mantello ruvido.

“Certo.” Fei fece un cenno e un’erba sub-selvatica sull’altare volò nelle mani dell’uomo, effettuando lo scambio con l’erba che aveva.

“La ringrazio! Grazie molte! Che il signore la benedica sua maestà!” l’uomo ringraziò Fei con sincerità.

Gli esperti che non avevano osato parlare finora iniziarono a riferire timidamente ciò di cui avevano bisogno a Fei, ciò che il sovrano aveva distribuito loro non corrispondeva esattamente a ciò che volevano o di cui avevano bisogno.

Fei li ascoltò e scambiò gli oggetti pazientemente, cercando di soddisfarli tutti. In quel momento mostrò un livello di pazienza raro tra la gente.

Hazel Bank guardò in disparte. Voleva aiutare il re, ma si fermò dopo aver visto che il re aveva la situazione sotto controllo. Aveva la sensazione che questo giovane potesse trovare sempre soluzioni innovative che avrebbero raggiunto il risultato migliore.



