---
title: Capitolo 557 - Il momento di andare
pubDate: 2024-06-02T13:41:47.960Z
tags:
    - htk
---

Un’ora dopo, la maggior parte degli esperti nell’area ottenne ciò che voleva grazie alla mediazione di Fei e agli scambi.

All’inizio avevano provato risentimento nei confronti del re per aver rovinato i loro piani. Ma ora erano tutti contenti, lo ringraziarono e se ne andarono contenti dal Palazzo mitico.

Naturalmente alcuni di loro avrebbero provato ad uccidersi l’un l’altro per derubarsi, ma sarebbe stato al di fuori del controllo di Fei.

Ma di sicuro, a partire da oggi, il sovrano di Chambord però sarebbe diventato famoso nella cerchia dei maestri!

Forse tra non molto perfino la gente comune avrebbe saputo di un bel giovane re invincibile e astuto che aveva creato la sua leggenda nella regione settentrionale di Azeroth.

Presto rimasero solo Fei, Hazel Bank e gli altri sette vecchi guerrieri sull’altare.

“Potete venire con me. La regione principale è chiusa e le altre 34 presto si chiuderanno. È il momento di andare. Eh, non è troppo sicura la via di ritorno. Dato che tornerete nella città delle Due Bandiere, posso proteggervi lungo il tragitto.”

Fei fece un cenno, il Trono del Caos fluttuò ad un metro da terra e sfrecciò verso la regione di livello 33.

“Ah, la ringrazio… sua maestà!” I sette anziani lo ringraziarono tutti. Temevano che qualche esperto avido e feroce potesse fare loro un agguato e si entusiasmarono dopo aver sentito le parole di Fei.

Lungo la strada di ritorno, videro alcuni maestri nascosti negli edifici accanto alle strade, pieni di intento assassino.

Tuttavia rimasero delusi quando videro Fei accanto ai sette vecchi. Sapevano che non potevano gestire il sovrano, così nessuno di loro fu abbastanza stupido da rivelarsi.

Perciò, Fei e gli altri lasciarono velocemente la Porta Mitica e tornarono nell’oceano sotterraneo. In meno di dieci minuti, tornarono nella città delle Due Bandiere passando per i pozzi.

Il sole non era mai sembrato così splendido agli occhi dei sette vecchi e perfino il vento freddo non era più così male.

“Ah! Ne siamo usciti vivi!” I sette sospirarono.

Se non avessero incontrato Fei, il loro salvatore, forse non avrebbero avuto nemmeno l’occasione di entrare in quel piccolo mondo.

Erano tutti vecchi e sul punto di morire. Prima di venire qui, avevano già accettato il fatto che sarebbero potuti perire lontani dalle loro famiglie.

Avevano percorso decine di migliaia di chilometri per venire qui a tentare la fortuna, e la generosità di Fei aveva cambiato le loro vite, dando loro una seconda opportunità.

“Per mostrare la nostra gratitudine, ci permetta di dare metà dei tesori che abbiamo ottenuto!” Disse con emozione il più vecchio tra i sette.

“Sì, sua maestà! Per favore accetti il nostro dono, è il solo modo che abbiamo trovato per mostrare la nostra gratitudine.”

“Vero. Siamo di gran lunga inferiori a lei in termini di forza e talento, ma le nostre famiglie sono ancora un po’ influenti nella regione. Se sua maestà ha bisogno di qualcosa, la nostra famiglia Jassuo farà del suo meglio per aiutarla!”

I vecchi guerrieri tirarono fuori metà dei tesori che avevano ottenuto e porsero anche distintivi di riconoscimento che gli avrebbero permesso di entrare in contatto con le loro famiglie.

Fei non rifiutò.

Dopo un po’ di considerazioni, prese un po’ di erbe e metalli preziosi. Dato che il sovrano aveva il Trono del Caos, poteva entrare e uscire dalla regione principale del Palazzo Mitico e ottenere ciò che voleva.

Poi prese i distintivi che forse sarebbero stati d’aiuto in futuro.

Dopo un po’ di discussioni, i sette anziani guerrieri decisero di rimanere nella città delle Due Bandiere per ora.

Una volta sistemati, avrebbero rimandato dei messaggeri alle loro famiglie e avrebbero aspettato che le loro truppe tornassero a scortarli a casa.

Dato che avevano tesori con loro, non sarebbe stato un viaggio pacifico. Forse sarebbero stati derubati e Fei non avrebbe potuto proteggerli lungo la via.

Fei ed Hazel Bank non tornarono nel nuovo palazzo dopo aver dato l’addio ai sette vecchi guerrieri; invece camminarono lentamente per la strada accanto ai pozzi.

Erano entrambi potenti e controllavano un po’ di leggi fondamentali naturali e le persone vicine non potevano sentire le loro voci.

“Sua maestà, ha qualcosa da dirmi?” Chiese Hazel Bank dopo aver camminato per un po’.

Sapeva che il sovrano voleva parlargli di qualcosa.

Fei annuì.

“C’è una cosa di cui devo parlarti…” Fei gli riferì del suo incontro con il santuario della Tela Nera e Batistuta. Alla fine disse: “Il Diacono della Destra mi ha invitato ad unirmi al loro santuario e sta ancora aspettando la mia risposta in città. Vorrei sentire la tua opinione prima di fare decisioni.”

“Sono sicuro che hai già deciso, vero?” Disse sorridendo con significato il mago dei nonmorti.

Fei non provò a nasconderlo, così disse: “Hai ragione, ho già delle mie idee. Ma anche la tua opinione e quella di Arthur sono importanti per me. Dopotutto ci siamo incontrati prima e c’è bisogno di un ordine…”

“Ho già promesso a sua maestà che io ed Arthur avremmo seguito incondizionatamente le sue istruzioni.” Disse con fermezza Hazel Bank mentre guardava il cielo blu. “Inoltre credo anche io che unirsi al santuario della Tela Nera sia una buona opzione per sua maestà, sua altezza Angela e Chambord… Se sua maestà vuole iniziare ad attuare il piano di cui mi ha parlato nell’Antica Città della morte, partire dalla Sacra Chiesa potrebbe essere una buona idea.”

“Così ti andrebbe bene se mi unissi al Santuario della Tela Nera?” Fei rimase piuttosto sorpreso dalla risposta di Hazel Bank. “Ad essere sinceri, pensavo che il tuo odio nei confronti della Sacra Chiesa ti avrebbe reso sensibile riguardo all’argomento.”

“Eheheh, ho più di 400 anni e ho fatto molte esperienze. Posso sorvolare sulla questione in superficie e vedere i princìpi sotto.” Hazel Bank poi continuò: “In realtà sono più interessato al modo di pensare di sua maestà. Se non sapessi la sua età, penserei che anche lei abbia vissuto per molti anni. Diverse delle sue idee possono essere comprese solo da persone con molta esperienza.”

Fei sorrise e non disse nulla.

L’istinto di Hazel Bank era accurato.

Fei un tempo aveva vissuto sulla terra e il suo sistema di valori e convinzioni si era formato lì. Perciò era piuttosto diverso dalle persone in questo mondo e non sarebbe stato esagerato dire che avesse molta esperienza.

Dopo aver sentito il via libera del mago dei nonmorti, Fei non aveva altre preoccupazioni. Sospirò profondamente e si sentì molto più tranquillo.

Dopodiché si separarono.

Hazel Bank voleva vagare da solo per la città e osservare le vite della gente ordinaria, poi voleva cercare il drago d’ossa ubriaco da molti giorni.

Fei invece si diresse verso la torre di guardia nella porta occidentale.

…..

“Uh? I nemici di Jax si stanno ritirando?” Prima che Fei prendesse posto, Ribry si precipitò a fornirgli il rapporto più nuovo.

“Esatto! Abbiamo notato degli strani movimenti dai soldati di Jax tre giorni fa e i nostri ricognitori li stanno monitorando. Questa mattina hanno visto che le truppe di Jax si sono ritirate di nascosto prima della mezzanotte e hanno lasciato un accampamento vuoto!” Riferì Ribry mentre passava un rapporto ufficiale.

Ribry era piuttosto sorpreso da questa ritirata.

In quel momento, le buone notizie dal fronte di Spartax e di Eindhoven non erano state ancora trasmesse al campo di Jax, così i generali non capivano perché l’avessero fatto.

<em>’Eh, sembra che la guerra finalmente sia finita.’</em> Pensò Fei mentre batteva ritmicamente il tavolo con le dita.

Il Dio della Guerra di Zenit, Arshavin, era stato eccellente nel campo di battaglia e aveva conquistato l’impero Spartax, la nemesi di Zenit. Poi, senza il suo imperatore Kromkamp, Eindhoven era stata conquistata quasi del tutto e solo la sua capitale stava continuando a resistere. Le guerre tra Zenit e gli altri tre imperi di primo livello stavano per terminare. Zenit, il feroce orso bianco, aveva il completo controllo dei fronti a sud e a sud-ovest.

L’Impero Jax probabilmente aveva ricevuto notizia dagli altri fronti e, dopo aver capito la situazione, aveva deciso di ritirarsi.

Era chiaro che il forte ritorno dell’Imperatore Yassin e il potere tirannico mostrato in guerra dimostrava che l’Impero Zenit aveva il potenziale per raggiungere il secondo o anche il terzo livello!

Tuttavia per quanto tempo poteva durare questa tregua?

Sarebbe scoppiato un altro conflitto ancora più feroce dopo questa vittoria temporanea?

L’Impero Leon avrebbe permesso a Zenit di esistere e crescere nonostante le minacce?

Fei scoppiò a ridere e scosse la testa.

“Ci sto rimuginando troppo. Lascerò questi problemi alla famiglia reale e all’imperatore Yassin. Ciò che devo fare adesso è riportare i soldati e i guerrieri di Chambord a casa. Siamo rimasti lontani da casa per così tanto tempo ed è il momento di vedere il castello di Chambord dopo le ricostruzioni!”



