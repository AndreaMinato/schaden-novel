---
title: Capitolo 559 - Storie lungo la Strada di Ritorno
pubDate: 2024-06-02T15:41:47.961Z
tags:
    - htk
---

Era chiaro che l’uomo muscoloso dalla pelle scura fosse Husky Emile, che era stato reclutato da Fei.

Quando le truppe di Chambord avevano lasciato la città delle Due Bandiere, Fei aveva chiesto a questo giovane di accompagnarlo. Jessica, sua sorella, era stata mandata a Chambord dal direttore Abramovich per stabilire una nuova frazione.

Abramovich aveva i suoi piani. Mandando Jessica, che era già amica del sovrano di Chambord, avrebbe mantenuto buoni rapporti con Fei. Invece che diventare sempre più distanti, avrebbe aiutato l’economia di Chambord investendo sulla città.

Inoltre in questo modo, Husky e Jessica non si sarebbero dovuti separare.

“Fratello, perché la famiglia reale e il quartier generale ha tolto il titolo di comandante della legione a sua maestà? Sua maestà non ha fatto un buon lavoro? Non hanno dato così tanti soldati a sua maestà… Se non avesse fermato gli invasori di Jax, la città delle Due Bandiere forse sarebbe stata conquistata… Ogni abitante della città delle Due Bandiere dovrebbe essergli grato… La reazione della famiglia reale e del quartier generale è davvero deludente…”

Disse imbronciandosi Jessica. Lanciò un sassolino nel lago e creò una serie di increspature.

Husky rise e si grattò la testa.

Anche se aveva seguito Fei ultimamente, non aveva prestato attenzione a nulla eccetto alla sicurezza del sovrano. Come aveva detto Fei, la testa di Husky era piena di muscoli con una piccola porzione di cervello. Era troppo sciocco per riflettere su una questione così complicata.

“Ho sentito che… il principe ereditario Arshavin e sua maestà sono entrati un po’ in conflitto. Perciò ha ordinato al quartier generale di provocare sua maestà.” Husky si impegnò e tirò fuori una spiegazione ragionevole.

“Sua altezza Arshavin? Davvero? Un genio come sua altezza Arshavin dovrebbe apprezzare qualcuno come il signor Alexander, no? Sono i due giovani più talentuosi di Zenit! La gente dice che, nonostante l’imperatore Yassin sia malato, Zenit è fortunata ad avere due geni. Dopo che sua altezza Arshavin diventerà imperatore, il signor Alexander potrebbe venire nominato guerriero numero uno dell’impero e aiutarlo!” Jessica guardò suo fratello e chiese: “Fratello, hai sentito male?”

“No, no.” Husky scosse velocemente la testa. Dopo che si guardò attorno e si assicurò che non ci fosse nessuno nelle vicinanze, si avvicinò e sussurrò: “Tre giorni fa, quando l’emissario speciale del quartier generale è arrivato nella città delle Due Bandiere, ero con sua maestà e ho visto tutto. Quel maledetto emissario è stato molto arrogante e non era per niente cortese. Ha detto che il quartier generale era molto scontento dei progressi sul fronte di Jax; Il suo tono era molto severo.
Dopo aver tolto i titoli di sua maestà, ha riferito agli altri in privato che l’imperatore Yassin non apprezza più sua maestà e che anche il secondo principe Dominguez ha perso la battaglia per il trono. A parte il principe ereditario Arshavin che ha problemi con sua maestà, anche un po’ di famiglie nobili e il quarto principe Chrystal hanno cercato di causare problemi a sua maestà; lo odiano. Hanno cercato di usare contro di lui il fatto che ha ucciso i capi delle sette famiglie nobili. Una volta che sua maestà sarà dichiarato colpevole, potrebbero esserci gravi conseguenze.”

“Cosa? Così grave?” Jessica ne fu scioccata. Sussultò e disse con ansia: “Sua maestà lo sa? No, devo dirglielo…”

Prima che potesse finire di parlare, si precipitò verso la tenda del re.

Husky ne fu sorpreso. La prese per il polso e disse: “Aspetta Jessica. Sua maestà lo sa già. Pensaci, lo so perfino io. Come potrebbe non saperlo?”

Jessica ci pensò e arrossì.

Era una ragazza intelligente. Anche se era entrata in una cerchia di persone affluenti solo di recente, le sue vedute si erano ampliate di molto. Il direttore Abramovich l’aveva istruita bene, così aveva analizzato la situazione in poco tempo.

Per qualche motivo, non appena aveva sentito che Fei poteva essere in pericolo, aveva perso la calma. Il suo battito cardiaco era accelerato e si era preoccupata molto. Voleva parlare con il sovrano.

Toccandosi le guance rosse, diede un’occhiata veloce al fratello e si rese conto che lui non aveva scoperto nulla. Si calmò un po’ e non poté trattenersi dal chiedere: “Sua maestà ha un modo per gestire la situazione? Se… se…”

Husky si grattò la testa come faceva abitualmente e rise: “Non sono sicuro che sua maestà abbia una soluzione, ma non credo che sia preoccupato… Proprio come un gigante non si preoccuperà delle provocazioni delle formiche, sembra che sua maestà sia troppo forte per loro. Se il gigante lo volesse, potrebbe distruggere le formiche con facilità. Eheh, non sono sicuro se la mia analogia è appropriata, ma credo che sia giusta.”

Jessica rise e scosse la testa dopo aver visto l’espressione ingenua del fratello.

Anche se l’analogia di Husky era esagerata, portò un forte senso di sicurezza alla ragazza.

Aveva la sensazione di essersi preoccupata troppo. <em>’Sua maestà Alexander è estremamente talentuoso, come potrebbe venire ostacolato dai nobili stupidi e corrotti?’</em> Pensò.

Tornò a guardare i riflessi sulla superficie del lago e tornò a rimuginare.

Per qualche motivo si sentiva un po’ triste.

“Jessica, mangia prima. Sennò il cibo si raffredda…” Husky non si era accorto di nulla, così si limitò a tirare fuori piatti dal contenitore magico per il cibo che poteva tenere tutto caldo e li posò di fronte alla sorella.

…..

Nell’accampamento, i falò accendevano il cielo.

I guerrieri e i soldati di Chambord erano seduti attorno al fuoco e le loro forti risate risuonavano nell’area.

Il sacerdote Jessie, il giovane sacerdote più talentuoso nel santuario della Tela Nera era seduto al falò più vicino al lago.

Questo giovane dai capelli castani stava usando un ramo lungo più di un metro per giocherellare con il fuoco. Mentre le fiamme si agitavano, il suo volto veniva illuminato in modo diverso in ogni momento.

Sembrava che stesse pensando ad un problema davvero difficile.

Accanto a lui, il sacro cavaliere Alan era piuttosto rilassato. Stava mangiando pesce arrostito e l’aroma della carne di pesce bianco era allettante, aggiungendo sapore alla notte.

Jessie ed Alan erano sia fortunati che sfortunati.

Erano stati abbastanza fortunati da entrare nella regione principale del Palazzo Mitico, ma Domenech li aveva feriti prima che potessero ottenere tesori. Inoltre Fei li aveva portati fuori dalla regione in anticipo, così la loro forza non era aumentata così tanto.

Tre giorni fa, quando Fei aveva incontrato Batistuta e aveva accettato di unirsi al santuario della Tela Nera, il re aveva ottenuto una nuova identità; adesso era il vescovo di questo santuario che un tempo era stato glorioso e potente. Prima che Batistuta tornasse nel quartier generale per preparare la coronazione ufficiale, aveva chiesto a Jessie e ad Alan di rimanere con lui come suoi servi.

Fei era contento di avere il sostegno di altri due potenti esperti.

Jessie adesso era negli stadi intermedi della Mezzaluna ed era un'aggiunta positiva per Chambord.

“Jessie, non rimanere accigliato. Mangia qualcosa, non hai mangiato per un intero giorno.” Alan aveva i capelli bianchi come Pierce ed erano così corti da sembrare ritti come spine di ferro. Sembrava energico e passò un baccalà arrostito a Jessie sorridendo.

“Alan, credo che il quartier generale del santuario verrà spostato nel castello di Chambord una volta che sua maestà Alexander verrà incoronato. Temo che gli altri santuari della regione settentrionale ci presteranno molta attenzione allora… Spunterà fuori ogni sorta di ostacolo e problema… Inoltre Platini, il vescovo della regione settentrionale e il senato dovranno approvare la coronazione. Uh… incontreremo molti problemi!”

Jessie diede un morso al pesce arrostito, ma non sentiva appetito.

“Jessie, ci stai rimuginando troppo. Il signor Batistuta e gli Anziani se ne occuperanno, e nemmeno sua maestà Alexander è sciocco.” Alan abbassò la voce e sussurrò: “Credo che alla fine tu non abbia fiducia nel nostro nuovo vescovo, no?”

Jessie mostrò un sorriso pieno di amarezza, Alan aveva ragione.



