---
title: 'Capitolo 56.9 - Vecchio Bast***o'
pubDate: 2024-05-12T16:41:47.858Z
tags:
    - htk
---

Capitolo sponsorizzato, ringraziamo Kevin!
0 capitoli in coda, 0/5
-Schadenfreude

"Finalmente a Chambord." Tutte le preoccupazioni di Bast svanirono.

Fu sollevato nel vedere le mura difensive praticamente intatte: <em>'Bene, i rinforzi non sono arrivati troppo tardi. I nemici con le armature nere non hanno conquistato il castello...'</em> Pensandoci, sospirò: "Il guerriero numero uno Lampard è qui, così Bazzer non avrà potuto fare molto. Angela e quel re ritardato dovrebbero essere sani e salvi."

I numerosi cadaveri e i segni sulle mura dovuti all'intensa battaglia terrorizzarono Bast. Non sapeva com'erano riusciti a resistere. Era un miracolo; quattrocento soldati tra le Guardie del Re erano riusciti a difendersi per cinque giorni contro l'assedio di più di duemila membri d'élite nemici?

Dopo essere arrivato al ponte, il calmo e composto Bast rimase sbalordito.

<em>'Oh Dio della Guerra... incredibile! Hanno distrutto il ponte di pietra? Di chi è stata l'idea? Eh, Lampard e Brook sono troppo testardi, è impossibile che sia stata una loro idea... Che sia stato Bazzer? Da quando quel vecchio cane ha fatto qualcosa di buono?'</em>

Bast abbassò la testa e rifletté.

All'improvviso sentì le acclamazioni dall'altra parte del ponte collassato. Notò vari cittadini di Chambord radunati per qualche motivo, stavano festeggiando. Sotto il sibilo della corrente veloce, sentì in lontananza: "Lunga vita al re!", "Lunga vita a sua maestà!" e altre grida simili. Bast ne fu un po' sorpreso. "Lunga vita al re? Eh... Non staranno parlando di Alexander, vero?"

Bast accelerò il passo e poi vide un'altra scena scioccante.

La sua splendida e innocente figlia, Angela, stava correndo verso il ponte. Aveva abbandonato ogni maniera da signora; come una bellissima farfalla che svolazzava tra una fila di fiori, il suo viso era tutto rosso mentre stava ansimando pesantemente mentre si allontanava dalla folla. Rideva e piangeva allo stesso tempo mentre saltava tra le braccia del giovane che indossava un'armatura rovinata e ricoperta di sangue.

Bast non poteva credere ai suoi occhi.

<em>'Cielo! Da quando la mia bambina pura e ubbidiente è diventata così aperta e sfacciata? Abbraccia un giovane sconosciuto in pubblico? Si è dimenticata che diventerà la futura regina del regno? O è successo qualcosa di magico mentre ero via?'</em>

Bast si tese pensandoci.

Voleva ricordare alla sua sciocca figlia di non farsi mai ingannare dalle parole giocose e affascinanti di un giovane uomo. Bast si precipitò verso l'orlo del ponte e gridò: "Ehi Angela, tesoro! Sono tornato!"

.....

Dall'altra parte del ponte crollato.

Fei si stava godendo la sensazione estatica di quell'abbraccio caloroso e morbido. Anche se era stato sorpreso da come la sua splendida fidanzata le era balzata tra le braccia, dopo un breve stupore, si riempì di gioia. Stava pensando contento: <em>'Ahahah, questa sarebbe una coppia perfetta, vero? L'eroe e la bellezza..."

Mentre Fei stava mostrando un gran sorriso e si stava trattenendo dal tastare la bellezza tra le sue braccia, qualcuno gridò con imprudenza: "Angela, tesoro! Sono tornato!"

Fei si infuriò.

<em>'Dannazione! Chi era questo maledetto bast***o? Chi osa flirtare così apertamente con la mia ragazza?'</em>

Il fuoco della rabbia iniziò a bruciare inarrestabile mentre Fei si stava ingelosendo. Gettò un'occhiata arrabbiata verso il ponte seguendo gli sguardi degli altri. Vide un vecchio bast***o di bell'aspetto che stava fissando "indecentemente" la ragazza tra le sue braccia. Sicuramente non aveva buone intenzioni.

"Chi diavolo è quel vecchio?"

Fei sentì l'impulso di malmenarlo.

Dopo aver visto il vecchio bast***o continuare ad ammiccare verso l'altra parte del ponte, Fei digrignò così tanto i denti da rischiare di romperseli e strinse i pugni fino a farsi scricchiolare le nocche. I soldati e i cittadini accanto a Fei interruppero le loro acclamazioni e guardarono Fei con una strana espressione.

Bast se n'era andato dal castello portando con sé una marea di tesori dalle collezioni del re. Molti pensavano che il maggiordomo avesse abbandonato sua figlia e il suo genero ritardato, ma nessuno si sarebbe aspettato che sarebbe tornato in un momento come questo. Erano tutti sbalorditi, per questo le loro espressioni erano strane.

Ma Fei aveva frainteso.

Qualcuno ci stava provando con la sua fidanzata in modo così aperto e durante i festeggiamenti della sua vittoria. Come avrebbe dovuto reagire? Fei pensava che il motivo della stranezza delle espressioni di tutti quanti fosse a causa...

"Whoosh!"

Fei usò all'istante il balzo del barbaro; come una tigre alata, saltò dalla parte a sud del ponte. Senza dire una parola, afferrò l'abito del suo futuro suocero e lo sollevò da terra; era pronto a dare una lezione a questo rozzo squinternato...

In quel momento, la voce tremante di Angela risuonò: "Padre, sei... sei tornato!"

"Eh... padre?"

Fei ne fu sorpreso. Mentre la sua espressione diventava strana, pensò in un lampo: <em>'Ca, volo, questo vecchio è... è il padre di Angela?'</em> Fei iniziò a sudare copiosamente. Prima che potesse aggiungere altro, il vecchio gridò con sorpresa: "A quanto pare eri tu, Alexander. Sei tornato normale... Ahi, cosa stai facendo, sono il tuo futuro suocero, mettimi giù..."

Fei era imbarazzato.

La situazione gli era sfuggita di mano: '<em>Cavolo! Che cosa? Geloso del mio suocero? È tragico come l'Edipo della mitologia greca che si è sposato con sua madre... Cosa dovrei fare?'

'Non posso farmi cogliere dal panico, devo fare finta di niente!'</em>

Dopo aver riflettuto, ebbe un'idea. In un secondo, la sua mossa feroce si trasformò in un abbraccio. Strinse Bast con entrambe le braccia e mostrò un sorriso sorpreso e allegro. Rise: "Ah, caro zio Bast, mi sei mancato così tanto!"

"Eh, davvero? Perché ho la sensazione che tu mi voglia morto?" Bast ebbe difficoltà a respirare nella sua stretta.

"Eheh, te lo stai immaginando, è sicuramente la tua immaginazione... Eh, permettimi di portarti da loro." Usò il Balzo del barbaro e Fei tenne suo suocero tra le braccia per poi tornare nella parte settentrionale del ponte.]]></content:encoded>
