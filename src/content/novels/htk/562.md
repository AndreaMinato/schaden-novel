---
title: 'Capitolo 562 - Arma divina: Spaccapietre del Re Immortale'
pubDate: 2024-06-02T18:41:47.962Z
tags:
    - htk
---

Questa era la seconda volta che Fei avrebbe lottato contro il Signore del Dolore Duriel, che sembrava un enorme insetto, da barbaro.

Il passaggio sotterraneo cupo era pieno di un odore di sangue pungente e l’aria era umida. Il sangue dei mostri era ovunque e formava pozze, macchiando gli stivali magici di Fei e di Elena. I cadaveri delle creature che avevano ucciso giacevano attorno a loro. Sotto l’illuminazione delle antiche luci magiche, il terrificante campo di battaglia poteva rivaleggiare con l’inferno.

Fei inserì il bastone di Horadrim, l’oggetto che aveva ottenuto completando le missioni precedenti, nell’orifizio al centro del cerchio dei sette simboli e il passaggio segreto che conduceva al nascondiglio di Duriel si aprì.

<em>’Duriel, questo grasso insetto, è una delle figure più potenti nell’inferno. Spero che potremo ottenere degli ottimi oggetti uccidendolo. Sarebbe perfetto se trovassi altre componenti della serie del Re Immortale…’</em> Pregò Fei per poi guardare la valchiria accanto a lui e dire: “Andiamo Elena!”

Mentre varcavano il portale, entrarono in un posto speciale dove risuonarono subito grida arrabbiate e potenti raffiche.

“Ahah, questo grosso insetto di sicuro è adorabile!” Fei rise.

Dato che Elena era dietro di lui, non cercò di schivare. Invece brandì le due spade di cristallo che aveva ottenuto uccidendo mostri e caricò contro il boss.

<em>Bam!</em>

Le onde d’urto quasi distrussero questa tomba. Lo spazio iniziò a tremare e nuvole di polvere caddero dal soffitto, riducendo la visibilità.

L’enorme impatto si trasmise per le sue braccia e costrinse Fei a fare un passo indietro. Le lame di cristallo stridettero e crepitarono, mentre l’enorme insetto Duriel ruggì con rabbia dopo essere stato scaraventato via.

Era evidente il lato positivo nell’aver dato ogni punto attributo a Forza. Nemmeno il boss Duriel poteva competere con Fei che si specializzava nella forza fisica.

“Wow! La forza fisica di questo boss è inferiore perfino a quella di Nerino!”

Fei diventò più sicuro mentre approfondiva la sua comprensione dei boss nella modalità Incubo.

Tuttavia, le due spade cristalline che aveva usato furono anche distrutte durante lo scontro.

<em>Whoosh! Whoosh! Whoosh! Whoosh!</em>

Riecheggiò una serie di rumori assordanti e molte frecce magiche volarono oltre Fei mirando a Duriel, che stava ancora volando a mezz’aria.

Anche la splendida mercenaria aveva iniziato ad attaccare ferocemente.

Nonostante Duriel fosse arrabbiato e fosse impazzito, i suoi attacchi di ghiaccio non rappresentavano una minaccia per loro. Fei ed Elena erano troppo ben coordinati e chiaramente erano in vantaggio.

Dieci minuti dopo…

“Uh? Ahahahahah! Cavoli, sono fortunato! Ho ottenuto ciò che volevo…” Fei era di fronte all’enorme cadavere di Duriel e scoppiò a ridere anche se Elena era proprio lì con lui.

Stava brandendo un enorme martello più lungo di lui!

Lo Spaccapietre del Re Immortale!!!

Era una componente della serie del Re Immortale.

Questo martello era nero e il suo stile era semplice. Era fatto da un metallo sconosciuto e sembrava molto spesso e potente. Solo guardandolo, era evidente che avesse la sua storia. L’impugnatura era lunga circa due metri e aveva la circonferenza di un uovo alla base, per poi diventare ancora più spessa mentre si avvicinava all’enorme testa del martello.
Su di esso erano incisi antichi motivi che assomigliavano a draghi sinuosi. L’impugnatura era calda al tatto, ma non era scivolosa.

La testa del martello assomigliava ad un’enorme botte ed era percorsa da spuntoni delle dimensioni di un pugno disposti ordinatamente. Da una parte era piatto e l’altra era appuntita come un chiodo. La punta emanava una luce argentata e sembrava potesse trapassare perfino le anime delle persone. Sembrava assetato di sangue e distruttivo.

Non c’era da meravigliarsi che fosse l’arma del Re Immortale, Bul-Kathos. Solo l’impatto visuale sarebbe stato sufficiente a spaventare la gente.

Un guerriero stellare non sarebbe riuscito nemmeno a sollevare questo pesante martello, figuriamoci in battaglia.

Anche se il barbaro di Fei aveva una grande forza fisica, il martello non era così leggero, era al peso giusto.

Quasi ogni arma di Fei era stata distrutta durante lo scontro con Domenech. Anche le sue spade, i Figli di Bul-Kathos, erano stati annientati dal Giudizio della Spada del Fuoco.

A Fei mancava un’arma appropriata e questo Spaccapietre era arrivato proprio nel momento giusto. Aveva aggiunto un po’ di punti abilità in Dominio della Mazza durante la modalità normale, così non ebbe difficoltà ad usare questo martello. Invece aveva la sensazione di poter scatenare meglio la forza violenta e feroce di un barbaro.

Dopo aver riso, Fei si calmò e iniziò ad esaminare le statistiche di quest’arma.

Lo Spaccapietre del Re Immortale era anche conosciuto come Ammazza Orchi.

Danni a due mani: 431 - 538. Questo significava che ogni attacco era l’equivalente di un assalto di un membro d’élite della Luna Nuova di livello inferiore. Era l’arma magica più potente che Fei avesse visto finora.

Livello richiesto: modalità incubo livello 40.

Forza richiesta: modalità incubo 100

+250% danno contro nonmorti

+200% danno contro i demoni

+200% danno migliorato.

+40% aumento velocità d’attacco-

+211-397 danni da fuoco con la sinergia di due oggetti del set.

+7-477 danni da fulmine con la sinergia di tre oggetti del set.

+127-364 danni da freddo, durata 6 secondi con la sinergia di quattro oggetti del set.

+204 danni da veleno, durata 6 secondi con la sinergia di cinque oggetti da set.

+205-361 danni magici con la sinergia di un set completo.

I poteri aggiuntivi di quest’arma fecero strabuzzare gli occhi a Fei.

Anche se non sapeva che tipo di statistiche avrebbero avuto armi divine o semidivine se fossero state convertite in oggetti di Diablo, Fei era sicuro che fossero attributi folli!

Sfortunatamente Fei aveva solo due degli oggetti della serie. Perciò non avrebbe potuto infliggere i danni aggiuntivi da fulmine, freddo, veleno e magici. Finora poteva sfruttare solo quello da fuoco +211.397.

Tuttavia presto la sua attenzione fu attirata da qualcos’altro.

Indistruttibile!!!!

Significava che la durabilità di quest’arma era infinita! Poteva affrontare ogni tipo di attacco e non si sarebbe rotta!

Era una caratteristica folle!

Se Fei avesse avuto questo martello mentre combatteva contro il Giudizio della Spada del Fuoco di Domenech, avrebbe potuto bloccare quel colpo usandolo. La sua arma non sarebbe stata distrutta e lui non sarebbe rimasto disarmato.

Era l’oggetto perfetto per un barbaro!

Solo la grande forza fisica violenta del barbaro poteva scatenare al massimo il suo potere e distruggere i nemici. Nemmeno gli dei potevano danneggiare quest’arma!

Fei chiuse gli occhi e accarezzò il martello. Aveva la sensazione di poter percepire la sua voglia di combattere. Quest’arma aveva il suo spirito ed era fatta per combattere.

“Non preoccuparti. Nelle mie mani, potrai bere il sangue di potenti esperti!”

Fei aprì gli occhi e ripose lo Spaccapietre del Re Immortale nel suo slot per le armi. All’istante ebbe la sensazione di diventare tutt’uno con esso e di poterlo evocare facilmente.

Quando ondeggiava lievemente il martello, sarebbero risuonati tuoni e ruggiti, sembrava quasi che potesse squarciare perfino lo spazio.
