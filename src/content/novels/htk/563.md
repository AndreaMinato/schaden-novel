---
title: Capitolo 563 - Non avrebbe dovuto conquistarti così facilmente
pubDate: 2024-06-02T19:41:47.962Z
tags:
    - htk
---

Con il martello in mano, Fei si sentiva eroico e invincibile.

Aveva la sensazione di poter battere ogni potente esperto al mondo.

Dopo essersi goduto questa sensazione meravigliosa, il sovrano mise via con riluttanza lo Spaccapietre del Re Immortale. Poi iniziò ad esaminare gli altri oggetti lasciati da Duriel. Ce n’erano altri quattro; tre erano avvolti da luci arancioni, indicando che erano tesori di sesto livello. Non erano male, ma non potevano più entusiasmare Fei a meno che non avessero proprietà uniche.

Erano un paio di guanti di metallo, una grossa cintura e un raffinato elmo del falco.

Fei li raccolse e usò tre pergamene dell’identificazione. Dopo aver letto le loro proprietà, si rese conto che erano ordinarie. Dato che Domenech aveva distrutto i suoi guanti, equipaggiò questo paio che si chiamava Tocco del Trovatore; ripose gli altri due tesori nel suo inventario. Aveva intenzione di venderli una volta che fosse tornato in città.

Eccetto per questi tre oggetti arancioni, c’era un oggetto verde di settimo livello che apparteneva ad una serie!

Era un antico arco argentato.

Fei si entusiasmò e usò la pergamena dell’identificazione. Il nome e le proprietà di quest’arco furono rivelati all’istante.

Magia di M’avina - Arco della Grande Matrona!!!

<em>Nota traduzione: “Magia di M’avina” letteralmente era “M’avina’s Caster” lanciatore di incantesimi di M’avina.</em>

Era la parte di un’altra serie di oggetti di massimo livello!

Apparteneva al set migliore per l’Amazzone, l’Inno di Battaglia di M’avina. Non era inferiore allo Spaccapietre del Re Mortale in quanto a valore.

“Eh, che abbia accumulato abbastanza fortuna mantenendo un basso profilo di recente? Cavoli se sono fortunato! Due componenti di serie di massimo livello?” Mentre esaminava le proprietà dell’arco della Grande Matrona, sospirò e fece dei commenti riguardo alla sua folle fortuna.

L’arco della Grande Matrona era fatto d’argento e assomigliava ad un cristallo, facendolo sembrare un po’ irreale. Era più spesso degli archi ordinari ed erano incisi motivi che assomigliavano a rampicanti su di esso; permettevano al proprietario di tenerlo più saldamente. Le due estremità dell’arco erano taglienti come lame, e sembrava che fossero adatte al combattimento ravvicinato. Inoltre la corda sarebbe apparsa solo quando il proprietario l’avesse usato, altrimenti sarebbe rimasta invisibile.

Solo basandosi sui numeri, l’arma avrebbe inflitto tra i 60 e i 307 danni. Se fosse stato usato da un arciere magico, i suoi attacchi sarebbero diventati ancora più letali. Tre dardi sarebbero stati sufficienti ad uccidere un membro d’élite della Luna Nuova inferiore.

Naturalmente anche il livello, la forza e la destrezza richiesti erano elevati.

Dopo che Fei osservò l’arco, lo diede alla valchiria accanto a lui. Le abilità di Elena erano aumentate di netto e l’arma che aveva al momento non era più così efficace per lei, stava diminuendo le sue capacità combattive.

Elena soddisfaceva ogni requisito dell’arco ed era un’arma adatta a lei.

“Eh.” La valchiria annuì e accettò il tesoro. Dopo che tirò la corda mistica, commentò: “Buono.”

Fei ebbe l’impulso di piangere; pensò: <em>’Quella è la migliore arma per arcieri nel mondo di Diablo! Perché ha solo detto che è buono? …Perché ho l’impulso di battere la testa contro il muro?’</em>

Fortunatamente era abituato alla calma di Elena e lo accettò velocemente.

Poi passò in rassegna agli altri benefici e ricompense che aveva ottenuto.

Dopo aver superato la seconda mappa di Lut Gholein, ora Fei era un barbaro di livello 56 della modalità Incubo e aveva accumulato quasi 30 punti attributo e più di una decina di punti abilità. Dato che aveva ottenuto lo Spaccapietre del Re Immortale e il suo stile di combattimento stava per cambiare, mise tutti i suoi punti abilità nel Dominio della Mazza e nel Dominio delle Armi ad Asta, e i punti attributo nella Forza.

Dopo che Elena finì di distribuire i suoi punti, si resero conto che avevano ancora tempo.

Nonostante Fei volesse entrare nella prossima mappa per mettere alla prova lo Spaccapietre del Re Immortale, si trattenne e riportò la valchiria nel Campo delle Ranger della modalità normale.

“Avanti Elena, rimani lì. Non muoverti; ho qualcosa da mostrarti.” Disse con fare misterioso Fei.

Elena ne fu un po’ confusa, ma lo ascoltò e rimase in uno spazio vuoto al centro del campo. Per qualche motivo, i suoi buoni amici che di solito avrebbero praticato il tiro con l’arco non c’erano lì e non si sentivano clangori dall’officina di Charsi. Sembrava che non ci fosse nessuno nell’accampamento a parte lei e Fei.

Dopo aver visto Fei vicina a lei fissarla con un’espressione gentile e amorevole, Elena provò un po’ di timidezza e abbassò lievemente la testa.

“Ahahah, uh? La mia dea gelida per una volta mostra timidezza?” Fei rise come se avesse scoperto un nuovo continente e scioccò le dita.

<em>Tud!!!</em>

Con un crepitio, apparì all’improvviso del fuoco a terra.

Mentre Elena lo guardava con sorpresa, le fiamme iniziarono a viaggiare per il prato e tracciarono velocemente la forma di un cuore attorno a loro due.

<em>Bam! Bam! Bam!</em>

Poi, più di una decina di luci di vario colore volarono verso l’alto ed esplosero. Gli splendidi fuochi d’artificio disegnarono fiori nel cielo.

Gli steli verdi e le foglie, i petali splendidi… I fuochi d’artificio facevano sembrare bello e appariscente il cupo mondo di Diablo.

Queste fiamme erano il prodotto di magia, così funzionavano molto meglio. I loro colori erano più vibranti e rimasero nel cielo molto più a lungo. In effetti sembravano permanentemente sigillati nel cielo.

Le luci brillanti illuminarono il viso di Elena, facendola sembrare ancora più splendida, al punto da poter commuovere gli dei.

Anche Fei si emozionò mentre guardava questa bellezza fredda con cui aveva superato innumerevoli difficoltà.

Fei all’improvviso ripensò a quando erano entrambi quasi morti sotto le frecce degli arcieri scheletrici a Tristram e quando Elena aveva gridato impotente dopo aver visto i cadaveri di alcune delle sue amiche nel tunnel prima di battersi con Andariel nelle Catacombe.

Anche se era successo circa sei mesi fa, Fei aveva la sensazione che fossero passati dei secoli.

Adesso, sia lui che Elena erano abbastanza potenti da superare facilmente quei livelli nella modalità normale; erano cresciuti ed erano migliorati. In quel momento, Fei avrebbe chiesto a questa splendida ragazza di sposarlo. Anche se erano già una coppia, per qualche motivo Fei provò un po’ di nervosismo.

Mentre Elena mostrava una rara espressione adorabile, Fei tirò fuori un mazzo di rose fresche, facendone disperdere il profumo nell’area. Il re si chinò su un ginocchio di fronte a lei, alzò la testa e disse con l’espressione più sincera: “Elena, sposa questo bel giovane adorabile e sincero di fronte a te!!”

La stretta della valchiria sull’arco della Grande Matrona si allentò, ma poi lo strinse all’istante com’era abituata. Mentre era senza parole, risuonarono acclamazioni da dietro le tende vuote.

Le giovani ranger e tutti gli altri membri del campo come Charsi, Gheed il mercante e Warriv il capo delle carovane si rivelarono. Avevano circondato Fei ed Elena.

“Sorella, cosa stai aspettando?” Una piccola, ma giocosa ragazza di nome Maria fece l’occhiolino ad Elena e disse: “Accetta!”

“Eheh, Elena, sono così invidiosa di te!”

“No, non accettare ancora. Abbiamo bisogno di regali! 10.000 gemme magiche, una serie completa di M’avina! Eheh, naturalmente anche la corona di una regina!”

“Sì! Elena, sei il fiore del campo. Il supremo capo non dovrebbe poterti conquistare così facilmente.”

“Sì, esaminiamolo un po’. Eheh, non è la moda che c’è a Chambord adesso? Eheheh…”

“Oh giusto, ho sentito che nell’altro mondo, se un uomo vuole chiedere ad una donna di sposarlo, ha bisogno di un anello di diamanti. Ho un anello qui; è fatto al 100% d’oro ed è stato forgiato da un antico maestro. Dopo 10.000 anni, è rimasto solo questo anello. È inestimabile! Guarda il colore, lo stile e le incisioni. Inoltre è alimentato da formazioni magiche. Cosa ne pensi Fei? Dovresti comprarlo e donarlo alla tua amata. Eh, dato che sei il supremo capo, ti darò uno sconto del 60%. 100.000 monete d’oro. Cosa ne pensi?”

Il timido Gheed tirò fuori dal nulla un anello arrugginito che aveva perso il suo potere magico e lo consegnò a Fei con un sorriso brillante.



