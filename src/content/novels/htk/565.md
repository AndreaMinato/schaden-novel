---
title: Capitolo 565 - Il Tiranno Alexander
pubDate: 2024-06-02T21:41:47.962Z
tags:
    - htk
---

Dopo un momento di silenzio, la locanda si rianimò.

L’alcol fece dimenticare temporaneamente i loro timori a questi contadini. Anche se erano preoccupati per le novità che il signor Babel avrebbe potuto riferire e avevano solo poche monete di rame nelle loro tasche, volevano bere una pinta di birra per rilassarsi.

L’unica cameriera, Jenny, e la grassa proprietaria della locanda servirono i clienti con birra di bassa qualità. Mentre queste due donne dall’aspetto ordinario con il sedere grosso passavano per i tavoli, un uomo sporse una mano e strizzò piano il sedere a Jenny, e questa ragazza paffuta con le lentiggini gridò con fare esagerato, facendo ridere tutti quanti.

Era una normale locanda in una città di contadini ed era un giorno ordinario qui.

Alcuni non poterono trattenere la curiosità e gettarono delle occhiate verso i cinque estranei. Naturalmente volevano osservare la splendida ragazza che era venuta con loro. Era così splendida da sembrare una dea e questi uomini sui 40-50 anni sarebbero arrossiti guardandola. La sua bellezza superava ogni immaginazione e non osarono nemmeno pensare a sconcerie mentre la guardavano.

In confronto a lei, la moglie del signor Babel, che era la donna dei sogni di molti uomini in questa città, sembrava bruttissima.

La gente stava chiacchierando e si chiedeva chi fossero queste cinque persone, ma non osarono avvicinarsi e attaccare discorso.

“Eh, interessante. Mi piace questa atmosfera.” Fei si sedette accanto alla finestra e guardò il cielo notturno pieno di stelle brillanti. L’atmosfera un po’ caotica gli ricordò della sua vita precedente. Quando era all’università, dopo aver giocato nell’internet cafè, lui e i suoi amici sarebbero andati in qualche ristorante barbecue sul ciglio della strada a mezzanotte a rilassarsi.

Per qualche motivo, Fei stava diventando sempre più nostalgico.

Forse era perché stava diventando gradualmente parte di questo mondo e i suoi ricordi della sua vita precedente stavano scomparendo; voleva istintivamente mantenerne alcuni.

Angela non era mai stata in un ambiente del genere, ma non lo odiava. Le due cose che le facevano provare disgusto era l’intenso odore del tabacco e di piedi puzzolenti. Si appoggiò ancora di più a Fei e arricciò istintivamente il naso.

Il suo fascino era innegabile.

La sua reazione istintiva spinse gli uomini seduti vicini a loro a spegnere le sigarette e a rimettere i piedi nei loro vecchi stivali.

Torres era seduto a sinistra di Fei. Era un po’ più indietro e osservava la gente nella locanda, valutando se fossero una minaccia o no. Stava esaminando perfino le prostitute magre e povere poco vestite che stavano cercando di accaparrarsi qualche cliente.

Anche se Torres sapeva che il re era potente e che probabilmente nessuno in questa città poteva minacciarli, era il suo istinto da guardia.

Jessie ed Alan erano seduti dalla parte opposta del tavolo.

Jessie era nato in un quartiere povero e la sua vita nel santuario della Tela Nera era sempcie e ascetica. Perciò si abituò molto velocemente a questa piccola locanda. Si sedette lì e chiamò perfino la cameriera paffuta per ordinare un piatto di fagioli, una pinta di birra e un po’ di pezzi del pane integrale locale.

<em>Bam!</em>

In quel momento la porta di legno della locanda venne aperta con un calcio.

Tutti girarono le teste e videro una figura arrogante. Era alto più di due metri, pelato e indossava due bracciali di metallo.

Dopo essersi guardato attorno con ferocia, rivelò un sorriso orgoglioso. Era chiaro che fosse contento del fatto che tutti nella locanda avessero smesso di parlare quando aveva fatto la sua comparsa.

Poi si girò e rivelò un sorriso adulante, piegando la schiena e facendo un gesto rispettoso.

Entrò un uomo di mezz’età magro e pallido che indossava un abito appariscente. Accanto teneva a braccetto una donna di mezz’età. La signora era molto truccata; non era brutta e aveva un corpo formoso, ma la sua età la faceva sembrare un po’ gonfia. Inoltre portava moltissimi gioielli; anche se era vistoso, sembrava un po’ volgare.

Non appena questi due entrarono nella locanda, mostrarono espressioni disgustate. Tirarono fuori entrambi un fazzoletto bianco per coprirsi il naso, chiaramente scontenti della qualità dell’aria lì.

Quest’uomo di mezz’età magro e pallido era il signor Babel, il capo della città e l’unico nobile; poteva determinare il fato di ogni persona in città. Era un piccolo nobile dell’ex regno Pietranera e aveva mantenuto il suo titolo. La donna accanto a lui era sua moglie, Kelly, e l’uomo pelato dall’aspetto feroce era la sua guardia, Derek.

“Sono sicuro che sapete tutti il motivo per cui siete qui. Sta per arrivare la primavera, così secondo la tradizione della nostra città, distribuiremo le terre in affitto domani e stabiliremo il prezzo di vendita dei semi. Come sapete, l’intero regno Pietranera è stato dato in ricompensa a sua maestà il re Alexander! Perciò le regole precedenti cambieranno!”

Dopo essersi avvicinato al centro della locanda, al tavolo che sembrava più pulito, la cameriera Jenny si avvicinò velocemente e lo pulì ancora di più. Poi la signora Kelly si sedette mentre si tappava il naso.

Il signor Babel rimase in piede. Con un tono calmo e determinato, si guardò attorno e annunciò: “Secondo le nuove leggi stabilite da sua maestà il sovrano Alexander, le tasse di quest’anno aumenteranno. Ci sono le tasse sui semi, le tasse della giustizia e le tasse sulla guerra. Ogni tassa costerà una moneta d’argento e si baserà sul numero dei presenti…”

Prima che Babel potesse finire di parlare, la gente nella locanda iniziò a gridare.

“Cielo! Altre tre tasse? Come possiamo sopravvivere?”

“Una moneta d’argento a persona per ogni tassa? Dopo aver lavorato sodo per un intero anno, posso guadagnare al massimo da cinque a sei monete d’argento. Non è sufficiente! Cosa dovremmo mangiare? Come ci vestiremo allora?”

“Maledizione! Re di Chambord! Sta cercando di ucciderci?”

“Cavolo! Non possiamo più vivere! Tassa per la giustizia? Per la guerra? Non c’è nessuna giustizia! Non ci sono guerre qui attorno! Non potremo permetterci di mangiare, ma dobbiamo pagare per delle guerre?”

“Lasciate che i nemici di Jax vengano qui! Allora potrebbero rimanerci un po’ di soldi per il cibo!”

“Tiranno Alexander! Ti odio!”

Anche se questi contadini erano abituati a rimanere delusi una volta ogni anno e sapevano che i nobili non avrebbero smesso di estorcere risorse, le nuove tasse erano una grande fonte di preoccupazione per loro e non poterono trattenere la rabbia.

All’istante il pub divenne caotico e i contadini si infuriarono.

Quando Angela e gli altri lo guardarono con sorpresa, Fei alzò le spalle e disse: “Non guardate me; non ho mai dato un ordine del genere. Non credo che lo zio Bast e Brook farebbero una cosa del genere.”

“Calmatevi! Zitti!” Il signor Babel batté il tavolo con forza.

La guardia forte e palata si guardò attorno con ferocia e fece scrocchiare le nocche. Poi batté un bugno contro una trave di legno, facendo cadere polvere dal soffitto.

La sua presenza feroce spaventò subito i contadini, zittendoli.

Non avevano potere, né influenza. A parte arrabbiarsi, non potevano fare altro.

“Dovete sapere che sua maestà il re Alexander sta combattendo contro i nemici di Jax sul fronte! Sta proteggendo l’impero! Dobbiamo contribuire quanto possiamo! Se le truppe militari non riceveranno abbastanza fondi, l’impero potrebbe venire conquistato! Non è facile parlare con le lame dei Fantasmi della Sabbia! Uccideranno tutti gli uomini e assaliranno tutte le donne! Questa città diventerebbe un inferno! Perciò dovete pagare le tasse!” Babel si interruppe per un secondo dopo aver notato che le sue parole avevano spaventato i contadini e spento il loro impulso di ribellarsi. Annuì e continuò: “A parte le tasse, l’affitto aumenterà di tre volte. Anche il prezzo dei semi aumenterà di tre volte. Dovrete pagare tutti entro dieci giorni. Se non potrete, non otterrete i semi e la terra quest’anno…”

Prima che finisse di parlare, la locanda diventò di nuovo rumorosa.

“Cosa? È impossibile! Non abbiamo così tanti soldi!”

“Come? Nessuno di noi può! Tiranno! Che tiranno! Chi verrà a salvarci?”

“Preferiremmo essere governati dalla famiglia reale Pietranera! Questo maledetto re di Chambord! Non gli importa nulla delle nostre vite! Cacciate via la gente di Chambord! Alexander è un vampiro! È un diavolo avido!”

“Chambordiani! Andatevene via da Kelun e dal regno di Pietranera!”

La gente arrabbiata batté i ravoli e alcuni di loro ruppero perfino le coppe di metallo. Le imprecazioni e le grida quasi fecero crollare il soffitto!

L’atmosfera nella locanda era intensa, qualsiasi imprevisto avrebbe potuto causare un’esplosione!

Le parole di Babel avevano superato il limite. Se tutto fosse andato come aveva detto, allora nessuno in questa città si sarebbe potuto permettersi di coltivare la terra il prossimo anno.

“Provo compassione per voi, ma non posso farci nulla. Sono gli ordini del re Alexander di Chambord. Nessuno può sfidarli.”

Il signor Babel addossò ogni colpa su Chambord e la folla arrabbiata iniziò a cantilenare cose come “Alexander è un diavolo.”

Torres si alzò all’istante e strinse il suo arco. Tuttavia Fei annuì e gli fece segno di sedersi. Era chiaro che il sovrano si fosse reso conto di qualcosa.

In quel momento un giovane si alzò all’improvviso e rispose: “Stai mentendo! Sua maestà il re Alexander non darebbe mai un ordine simile!”



