---
title: Capitolo 568 - Cambiamento
pubDate: 2024-06-03T00:41:47.963Z
tags:
    - htk
---

“Non si preoccupi signor Babel. Eheh, conosce solo un po’ di incantesimi magici, come osa provare ad ingannarci? Lascia che la sconfigga!” Disse con arroganza la guardia pelata.

Di solito era temuto in città, perciò si era dimenticato completamente delle sue vere capacità. Pensava che doveva essere capace di affrontare questa maga visto che poteva battere più di dieci contadini alla volta.

<em>’Finché starò attento e non verrò colpito da quelle piccole fiamme, dovrei uscirne illeso. Eheh, non è risaputo che i maghi non possono fare combattimenti ravvicinati? Devo solo avvicinarmi.’<em> Pensò.

<em>Tap! Tap! Tap!</em>

Mentre accelerava il passo, la guardia iniziò a cambiare la sua posizione come un agile orso muovendosi attorno a Louise.

Dopotutto aveva energia da guerriero, anche se non era ufficialmente ad una stella, poteva eseguire facilmente queste mosse.

Sembrava che la ragazza non potesse reagire in tempo, non pronunciò nemmeno il suo incantesimo.

Mentre Babel e Kelly stavano riprendendo le speranze, risuonò un sogghigno. Uno dei giovani accanto a Louise si mosse. Sfrecciò in avanti all’istante e luce blu percorreva il suo piede mentre sferrava un calcio verso il nemico.

Prima che la guardia pelata potesse schivare, ricevette un colpo al mento.

Un’energia blu biancastra si diffuse dal suo mento. In pochi secondi, uno strato gelato avvolse il suo corpo e lo bloccò completamente; solo i suoi occhi potevano muoversi a stento adesso e sembravano terrorizzati.

“Non sei nemmeno un guerriero ad una stella! Come osi rivolgerti alla streg- volevo dire dea numero uno della nostra università in questo modo? Ad essere sinceri, invidio proprio il tuo coraggio uomo pelato!” Il giovane atterrò e si batté le mani; il suo tono era pieno di derisione.

“Ahah, Pato non lodarmi così, sono timida. Sua maestà il re Alexander ha detto che le formiche osano salire su un drago non perché sono stupide, ma perché sono ignoranti. Perciò perdonerò questo orso ignorante.” Louise si paragonò ad un drago senza il minimo pudore e sorrise con fare provocatorio. Giocherellava con i suoi capelli rossi e si avvicinò piano alla guardia pelata congelata.

Puntò il dito medio verso la guardia e premette piano il suo petto, come un adulto che stava disciplinando un bambino disubbidiente.

<em>Bam!</em>

La guardia pelata cadde a terra all’indietro come un pezzo di legno.

Tutti i contadini nella locanda sussultarono.

La forza di questa ragazza e dei suoi compagni superava ogni loro immaginazione! Non si aspettavano che la persona più forte in città sarebbe stata sconfitta facilmente! Non aveva nemmeno sfiorato l’orlo degli abiti dei suoi avversari!

“Come possono essere così potente quando sono così giovani?”

La maggior parte della gente nella locanda ormai era convinta che i tre ragazzini fossero gli emissari di Chambord.

Solo gli emissari di Chambord potevano essere così potenti.

“Uh? Signor Babel, non eri così sicuro di te un momento fa? Cosa? Vuoi scappare adesso?” Louise si girò e vide che Babel e Kelly stavano cercando di fuggire mentre la folla era distratta.

“Eh… io, questo… tu…” Babel si irrigidì. Si voltò e provò a sorridere, ma la sua espressione era ancora più brutta di un pianto. Perse ogni orgoglio e balbettò: “Emissaria… dev’essere… un malinteso. Sono stato ingannato…”

“Ahah, puoi dirlo allo zio Oleg quando finirai al dipartimento della giustizia di Chambord… Oh, giusto, lo zio Oleg è famoso perché riesce a fare piangere di dolore perfino le pietre. Sta tornando a Chambord con sua maestà il re Alexander. Se sei fortunato, sarai interrogato personalmente da lui!”

Louise sorrise con fare dispettoso e le sue parole quasi fecero svenire Babel e Kelly.

“No, oh no! Emissaria, per favore ci ascolti! Siamo stati ingannati da… da un emissario falso!” Kelly roteò gli occhi e cercò di dimostrare la sua innocenza.

“Sta zitta! Sei una donna crudele!” Louise all’improvviso cambiò espressione e sembrò fredda come il ghiaccio. La rimproverò: “Credi che gli emissari di Chambord siano idioti? Siamo arrivati tardi perché stavamo indagando su questioni serie. Umpf! Abbiamo raccolto prove contro voi due! Abbiamo informazioni su tutti i crimini che avete commesso e avete provato a fare questa cospirazione con altri quattro complici, cercando di spingere i contadini a ribellarsi! Brand, arrestali!”

Le sue parole taglienti demolirono Babel e sua moglie.

Poi il giovane che non si era mosso prima si fece avanti e tirò fuori un paio di manette raffinate, imprigionando queste due persone insieme.

Invece il giovane dell’elemento ghiaccio slegò Monet dalla trave di legno al centro della locanda. Poi usò la sua energia da guerriero e curò le sue ferite.

“Va bene, i criminali che hanno provato a diffamare sua maestà il re Alexander sono stati arrestati. Ora, in quanto emissaria di Chambord, annuncerò gli ordini di sua maestà. A partire da questa primavera, tutte le terre da affittare sono gratuite. Domani distribuiremo i semi gratuiti di fronte alla tenuta di questo signor Babel…”

Louise saltellò giocosamente su un tavolo e riferì ai contadini delle vere condizioni.

Risuonarono subito acclamazioni nella locanda.

“Lunga vita al re!”

“Lunga vita al re Alexander!”

“Che gli dei benedicano sua maestà!”

“Il generoso e giusto re Alexander, ti loderemo e pregheremo per te!”

Tutte le imprecazioni si erano trasformate in acclamazioni e lodi, Fei da tiranno era diventato un signore grande e nobile.

Louise e i suoi compagni furono conquistati dalla scena e i ragazzini rivelarono il lato immaturo delle loro personalità. Risero e saltellarono, avrebbero rivelato espressioni entusiaste e ammirate ogni volta che sentivano “lunga vita al re”.

I contadini lentamente lasciarono la locanda e tornarono a casa.

Lungo la strada stavano ancora cantilenando “lunga vita al re”.

Presto non rimasero molte persone dentro.

Eccetto per la proprietaria e la cameriera Jenny che era sempre nella locanda, rimasero Babel, sua moglie Kelly, le loro guardie, Louise, Pato, Brand, Monet e il gruppo di Fei.

Louise si girò e chiese con un’espressione seria: “Uh? Amici, non mi siete familiari. Vivete in questa città?”

Tra i cinque seduti vicino alla finestra, poteva vedere i volti di solo due persone; erano un giovane dai capelli castani corti e un giovane dai capelli bianchi.

Non riuscì a vedere i volti degli altri tre, non importava quanto ci provasse; poteva solo distinguerne i profili a stento.

Non era in grado di individuare il livello di potere di questo gruppo.

Non avrebbe dovuto provare a parlare con esperti come loro. Tuttavia, dato che molti strani maestri erano venuti nei nuovi territori di Chambord e avevano cercato di causare guai, louise voleva vedere se questo gruppo era amichevole o no. Si era già preparata e aveva già scoperto che queste persone erano arrivate questo pomeriggio chiedendo alla gente.

“Perché ragazzina? Stai cercando di scoprire le nostre identità?”

Questa voce portò una pressione incredibile, spaventando Louise, Pato e Brand. Avevano la sensazione di essere stati trapassati e tremarono. All’istante scatenarono tutta la loro energia, preparandosi per la minaccia ignota.



