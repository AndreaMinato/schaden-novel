---
title: Capitolo 569 - Prova
pubDate: 2024-06-03T01:41:47.963Z
tags:
    - htk
---

“Che potere!”

Louise, Pato e Brand si preoccuparono.

<em>’Questa persona misteriosa ha detto solo una frase e siamo già così tanto sotto pressione. È di gran lunga superiore agli istruttori e ai maestri dell’università civile e militare di Chambord.’</em> Pensarono.

“Perché c’è un maestro così potente in questa piccola città?” I tre erano scioccati.

Avevano ricevuto il migliore addestramento più scientifico, ed erano molto più capaci del guerriero pelato ignorante.

Louise mostrò ancora un sorriso brillante, ma fece un gesto con la mano dietro la schiena. Pato e Brand capirono subito il suo intento e si misero silenziosamente in posizione. I tre potevano coordinarsi molto bene e stavano tutti calcolando la migliore via di fuga nel caso la situazione fosse diventata troppo pericolosa.

Sapevano come farlo visto che era uno dei corsi obbligatori nell’università civile e militare di Chambord.

“Sono un’emissaria di Chambord. Perciò, dopo aver incontrato degli estranei, è mio dovere chiedere più informazioni…” Rispose con sincerità Louise dopo che si era preparata.

Prima che potesse finire, una folle pressione si abbatté su di lei. Sembrava che una montagna enorme fosse caduta su di loro.

“Voi…” Louise e i due ragazzi rimasero scioccati; non si aspettavano che quest’uomo misterioso li avrebbe attaccati all’istante.

Inoltre, mentre stava attaccando, aveva bloccato ogni uscita nella locanda. Sembrava che avesse capito subito i loro piani.

Ora questi ragazzini dovevano usare tutte le loro forze per reagire.

Mentre Louise arretrava velocemente, sporse una mano e tirò fuori la pergamena dell’Ordine del Re dal suo anello interspaziale.

La pergamena si spiegò a mezz’aria. Mentre Louise cantilenava l’incantesimo, una sensazione mistica si diffuse nella locanda.

Allo stesso tempo, sia Pato che Brand caricarono avanti.

Brandirono le loro spade, passarono accanto a Louise per ritornare insieme, spalla contro spalla. Mentre le loro energie del legno e del ghiaccio si combinavano, le fiamme d’energia si illuminavano mentre i due elementi si complementavano a vicenda. Insieme, cercarono di fermare o almeno rallentare la pressione che si stava abbattendo su di loro.

“Colpo di spada legno verde!!!!”

“Fendente della neve bianca!!!!”

Queste due tecniche di combattimento erano state create dalla persone più potente a Chambord, il re Alexander, ed erano state progettate apposta per gli studenti dell’università civile e militare. Anche se erano elementari e avevano nomi strani, dopo che gli studenti avessero appreso i fondamenti dagli istruttori misteriosi, queste semplice tecniche sarebbero state estremamente efficaci; chi le praticava poteva infliggere il 200% dei danni in più!

<em>Bam! Bam!</em>

Tuttavia, prima che potessero usare appieno le loro tecniche, la pressione li avvolse. Furono scaraventati via come due pezzi di carta sotto una raffica di vento! Non riuscirono a fermare l’attacco nemmeno per un secondo!

“Protezione del re Alexander!!!!!”

Fortunatamente Louise aveva attivato la pergamena in tempo record, aveva completato all’istante l’incantesimo. Mentre gridava, lingue di fuoco sfrecciarono dall’Ordine del Re. Il cane a due teste balzò fuori dalla pergamena, ruggì e si trasformò in uno scudo d’energia nera.

Allo stesso tempo, Louise non esitò e lanciò diversi incantesimi su di sé, come quello che faceva fluttuare, alleggeriva il proprio peso, aumentava agilità e forza…

Poi si trasformò in un fulmine rosso, afferrò Pato e Brand che erano stati scaraventati via e quasi erano svenuti, e cercò di fuggire.

Il suo tempismo, i suoi movimenti e la via di fuga che aveva scelto erano tutti di massimo livello.

<em>Bam!</em>

L’enorme scudo nero resistette solo per tre secondi.

<em>Crack!</em>

Il crepitio non fu fragoroso, ma scioccò questi tre ragazzini.

Sapevano che l’Ordine del Re erano pergamene create da sua maestà Alexander; potevano essere usati come documenti di identificazione e anche come potenti armi dato che immagazzinavano diversi incantesimi difensivi e offensivi. Questo incantesimo definito Protezione del Re Alexander avrebbe creato un potente scudo d’energia ed era capace di bloccare gli attacchi a tutta forza di un membro d’élite della Luna Nuova di grado inferiore!


Portando Pato e Brand, Louise scattò in avanti senza osare guardarsi indietro. Attraversò all’istante la porta e schizzò fuori dalla locanda, ognuno dei suoi passi copriva una distanza di almeno quattro metri.

“Uh. Finalmente siamo usciti fuori! Dobbiamo fare rapporto a Chambord! Un maestro così potente è apparso nel nostro territorio…”

Louise fece un respiro profondo e fu sul punto di caricare avanti di nuovo, ma tremò e mostrò un’espressione scioccata!

L’uomo misterioso era già apparso di fronte a loro e li stava bloccando, mentre lei non lo aveva individuato fino ad ora!

<em>’Troppo potente! Non possiamo fare nulla contro di lui!’</em> Pensò Louise.

Si sentì davvero impotente, ma reagì velocemente. Ondeggiò le braccia e lanciò i due ragazzi che stava sorreggendo. Con un’espressione valorosa, gridò: “Andate! Non preoccupatevi per me! Dovete trasmettere questo messaggio! Dite al signor Bast e al signor Brook di prepararsi! C’è un potente esperto che ci è ostile!”

In quel momento Louise era pronta a rischiare la vita per guadagnare tempo per i suoi compagni. Doveva assicurarsi che i suoi amici trasmettessero il messaggio.

<em>’Se questo esperto provasse davvero ad attaccare il castello di Chambord, sarebbe devastante per il regno!’</em> Pensò Louise.

Mentre questa ragazza stava per attivare il secondo incantesimo immagazzinato nella pergamena, rimase di nuovo sbalordita. Come se una saetta stesse attraversando il suo corpo, tremò mentre si sfregava gli occhi, cercando di capire cosa stava succedendo.

“Cosa? Ragazzina, hai detto che avresti sacrificato tutto per me. Perché? Non mi riconosci più?”

Fei si girò, rivelò la sua identità e le sorrise.

“Ah! Sei… Alexander? Sei… davvero tu? Sua maestà il re Alexander?” Perfino Louise che era molto veloce a reagire arrossì e non riuscì a dire una frase coerente dopo aver visto la leggenda di Chambord e l’idolo di ogni studente nell’università.

Pato, che si stava precipitando indietro a cercare di salvare Louise, rimase sbalordito, rivelò un’espressione esagitata.

Brand, che aveva piegato la schiena e stava scappando, sentì il sussulto di Louise e si irrigidì. Dopo essersi accertato della situazione, tornò indietro con un’espressione entusiasta quanto quella di Pato.

Tuttavia, dopo un po’ si chinò su un ginocchio. Abbassò la testa e arrossì, balbettando: “Sua maestà, io… non temevo la morte e non stavo cercando di salvarmi la vita. Io…”

Quando Louise aveva lanciato i due ragazzi un secondo fa, avevano fatto decisioni diverse.

Pato non poteva abbandonare la sua compagna ed era tornato indietro per combattere con Louise, ma Brand non aveva esitato e aveva deciso di sfrecciare tra i cespugli e scappare. Ora era davvero nervoso; temeva che il supremo sovrano del regno, il suo idolo, fraintendesse la sua decisione…

Fei rise e fece un cenno, un’energia gentile aiutò Brand ad alzarsi: “Di fronte al pericolo, scegliere di scappare non significa che tu sia un codardo. Invece richiede più coraggio. La tua decisione potrebbe essere fraintesa dagli altri, ma è più utile che morire insieme ai tuoi compagni… Ahah, non guardarmi così. Fa tutto parte del curriculum dell’università, giusto? Ho scritto tutti i libri di testo. Eh, Brand, so che hai cercato di fuggire perché volevi passare il messaggio a Bast e agli altri, proprio come ti ha chiesto di fare Louise.”

A Brand si inumidirono gli occhi.

Lui e Pato avevano personalità differenti. Pato era più emotivo e dalla testa calda, mentre lui aveva una mente più fredda e logica. Per questo avevano fatto decisioni diverse prima.

<em>’Sua maestà il re Alexander è proprio gentile e saggio. Inoltre la sua forza supera ogni nostra immaginazione! Ahah, abbiamo potuto lottare un po’ con sua maestà! Potremo vantarci con i nostri compagni di classe, saranno così gelosi!’</em> Pensarono con entusiasmo Pato e Brand.

<em>’Eheh, Alexander è proprio intelligente e potente come prima… Eh, aspetto più importante, è ancora più bello di prima!’</em> Pensò Louise come se fosse la piccola fan di Fei.

“Ahahah, ottimo! Mi avete proprio sorpreso! Sembra che l’università civile e militare abbia creato un bel po’ di talenti per il regno!” Fei era contento di com’era andata. Anche se questi ragazzini erano diversi, erano talentuosi a loro modo.

In quel momento, Angela e gli altri uscirono dalla locanda sorridendo.

“Angela! Torres!” Lo sguardo di Louise si accese mentre saltava tra le braccia di Angela. Lei ed Angela avevano un ottimo rapporto; Angela si era sempre presa cura di questa ragazza che aveva perso sua madre ad una giovane età e che aveva un padre un po’ incauto.

Pato e Brand rimasero a guardare in disparte con fare agitato e invidioso.

Tuttavia presto si entusiasmarono dopo aver visto un altro dei loro idoli! Torres, uno dei guerrieri leggendari di Chambord! All’inizio era un giovane debole, ma poi era diventato la guardia più fidata del re Alexander ed era arrivato tra i primi venti posti nella competizione di San Petersburg, facendosi un nome.

Il Figlio del Vento Torres era uno dei nomi più popolari nell’università civile e militare di Chambord.



