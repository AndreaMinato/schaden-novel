---
title: Capitolo 57 – Donna Misteriosa
pubDate: 2024-05-12T17:41:47.859Z
tags:
    - htk
---

Capitolo regolare di ieri, scusatemi mi sono distratta,
0 capitoli in coda, 0/5
-Schadenfreude

Il raffinato uomo elegante socchiuse gli occhi per la paura. Dopo aver visto la foschia sul fiume sotto i suoi piedi e sentito il sibilo del vento, spalancò la bocca con sorpresa. Fu allora che si rese conto che Alexander era appena saltato per sedici-diciassette iarde... <em>'Che forza è questa? È almeno la potenza di un guerriero a due stelle... Quando è riuscito ad ottenere un potere del genere?'</em>

Bast era curioso.

Aveva la sensazione di essersi perso degli eventi incredibili.

"Bang!"

Dopo che entrambi arrivarono nella parte settentrionale del ponte crollato, Angela balzò contenta tra le braccia di Bast per poi scoppiare a piangere: "Padre... Sapevo che saresti tornato!"

"Naturalmente, perché c'è il tesoro più prezioso della mia vita ancora qui." Mostrò un sorriso gentile e protettivo mentre baciava la fronte di sua figlia.

Tuttavia Pierce e gli altri soldati sbuffarono con sdegno.

Ai loro occhi, la vecchia volpe astuta e avida aveva usato tutti i suoi tesori ed era tornata a Chambord per ingannare di nuovo il re e ottenere altro denaro. Nonostante la vecchia volpe sembrasse raffinata, elegante e nobile, dopo un paio di anni, anche i mercenari che passavano da Chambord avevano capito la sua vera natura: un maggiordomo che temeva la morte e amava i soldi quanto la sua vita.

Bast notò gli sguardi e le espressioni gelide.

Tuttavia non mostrò il minimo imbarazzo. Batté la spalla a sua figlia, sistemò lentamente il suo ruvido abito e disse a Fei: "Alexander, sembra che ti sia accaduto qualcosa di magico... Grandioso! Ma ti raccomando di cambiarti..." Dopo aver detto questo, guardò il Pellami dell'Artico del barbaro, che era un po' trasandato. Arretrò per un po' e continuò: "L'imperatore Yassin di Zenit ha mandato la sua principessa più grande Tanasha come ambasciatrice dell'incoronazione reale ed è arrivata con la legione dell'incoronazione reale. Tra sei mesi compierai 18 anni; secondo le tradizioni del continente potrai diventare formalmente re di Chambord dopo che riceverai l'incoronazione dal tuo impero genitore... Questa cerimonia sarà molto importante; devi prepararti bene."

Il vecchio dal bell'aspetto indicò la formazione di cavalleria con l'armatura brillante che assomigliava ad una foresta viste tutte le loro armi che puntavano al cielo.

"Così quegli idioti provengono davvero dall'impero Zenit... Eh, aspetta, zio Bast, cos'hai detto? Legione dell'incoronazione reale? Non sono rinforzi venuti qui per aiutarci?" Fei si accigliò.

"No, hanno saputo dell'assedio di Chambord lungo la strada."

Fei guardò la cavalleria impudente e arrogante dall'altra sponda mentre si sfregava il mento. Rise: "Allora è così... zio Bast, come puoi vedere, il solo modo per entrare a Chambord è passando attraverso il ponte. È impossibile per la cavalleria arrivare fin qui. Inoltre i miei soldati hanno lottato in continuazione negli ultimi due giorni e sono tutti esausti. Che ne dici di fare così? Lascia che rimangano accampati dall'altra parte del fiume per ora, e dopo che farò riparare il ponte potranno entrare."

Bast quasi si morse la lingua dopo averlo sentito: "Alexander, stai scherzando? Questa è la legione dell'incoronazione reale dell'impero Zenit. Ti consiglierei di riparare subito il ponte e di connettere entrambe le parti usando corde e placche di legno..." Dopodiché sussurrò all'orecchio di Fei: "Sono qui per incoronarti ufficialmente. Sai quanti sforzi ho dovuto fare e quanti tesori ho dovuto offrire affinché venissero qui?"

"Il ponte è già crollato, cosa posso fare? Se quei nobili cavalieri non possono aspettare, allora possono ripararlo loro stessi." Fei non disse molto altro. Si girò e annunciò alla folla di soldati e di cittadini: "Terrò dei festeggiamenti formali al palazzo del re stasera per ricompensare e onorare i miei coraggiosi soldati. Tutti gli abitanti di Chambord sono i benvenuti!"

L'ultima frase era diretta ai soldati e ai cittadini attorno. La folla iniziò ad esultare all'istante, tutti mostrarono espressioni gioiose e felici.

Bast ne fu sbalordito, ma presto scosse la testa con esasperazione.

Non disse altro.

.....

Dopo essere tornato, Fei era fisicamente e mentalmente esausto, ma resistette ancora un po' per sorvegliare i progetti di riparazione dopo la guerra. Nonostante Bast avesse preso una grande porzione delle collezioni del re, Fei usò comunque il resto dei tesori che aveva il re. Le proprietà furono divise in decine di parti con l'aiuto di Angela ed Emma, e furono distribuite ai soldati e alle famiglie dei cittadini morti in battaglia.

Questa mossa compassionevole fece provare ancora più gratitudine ai soldati e ai cittadini.

Specialmente per le famiglie che avevano perso i loro cari e che erano in lutto, le ricompense del re erano state davvero tempestive. Non era solo una rara gloria; aveva anche dato loro la speranza di sopravvivere dopo aver perso i loro mariti e figli che avrebbero normalmente mantenuto la famiglia.

All'improvviso, la reputazione e il prestigio del re Alexander era arrivato ad un picco mai visto. La prima reazione che avrebbero avuto incontrandolo sarebbe stato alzare le braccia ed esultare, "Lunga vita al re!" Le ferite e le cicatrici lasciate da questa guerra crudele su questo antico castello furono riparate con un ritmo sorprendente.

Inoltre Fei aveva diluito metà bottiglietta della pozione curativa rimasta e l'aveva data ai dottori per guarire i soldati feriti. Eccetto quelli che avevano perso gli arti ed erano diventati invalidi, i soldati gravemente feriti si stavano riprendendo velocemente mentre quelli in condizioni migliori poterono già tornare a casa e riunirsi alle loro famiglie.

Tutti trattavano il re Alexander come se fosse il Dio della Guerra in persona.

Le conseguenze di questa guerra resero ansiose alcune persone dai secondi fini. Il capo dei ministri Bazzer e suo figlio Gill tornarono in silenzio nella loro tenuta dopo il termine della battaglia. Il cancello era chiuso e la residenza era completamente silenziosa; nessuno sapeva cosa stava succedendo lì dentro.

Il guardiano Oleg invece era sopravvissuto alla battaglia. Forse perché sentiva che Chambord stava per cambiare, non si nascose nella sua casa, ma non aveva più il complesso di superiorità di prima. Avrebbe sorriso e sarebbe stato amichevole con chiunque, perfino un mendicante per strada. Sosteneva con fermezza ogni decisione di Fei e si impegnava cento volte di più per eseguire i suoi ordini mentre lusingava selvaggiamente Fei e mostrava la sua lealtà.

"Guardate! C'è un arcobaleno!"

Gridò qualcuno all'improvviso. Nessuno era sicuro di quando fosse apparso, ma adesso c'era un arcobaleno colorato nel cielo blu. L'aspetto più sorprendente era la foschia rossa attorno per cui la volta celeste sembrava in fiamme. Da lontano, sembrava un ponte mitologico in messo ad un oceano rosso.

"Signore! È un miracolo! Il grande Dio della Guerra sta benedicendo il nostro re Alexander, sta benedicendo il nostro castello!"

Visto che non c'erano state piogge prima, molti avevano collegato la sua comparsa al re e al Dio della Guerra. In poco tempo, in ogni angolo di Chambord, molti si inginocchiarono e pregarono con sincerità.

Fei rimase di fronte al palazzo del re e sorrise.

Sapeva che questo fenomeno era dovuto alla battaglia di prima. Erano caduti molti cadaveri nel fiume Zuli, creando schizzi d'acqua e sangue. Quando erano evaporati sotto il sole ardente, aveva causato questo spettacolo.

Era in quel momento che la guerra mostrava la sua rara bellezza.

.....

.....

"Sorellona Tanasha, come può quel tipo sospetto essere un re glorioso e raffinato? È un selvaggio avventato e rozzo... Ha osato ignorarci e non gli importa minimamente della maestà e della dignità del nostro impero genitore Zenit..."

Il principino Tropinski arrivò timoroso sulla riva nord del fiume Zuli mentre attraversava il ponte temporaneo fatto di corde e placche di legno. Quando era entrato a Chambord, aveva continuato a parlare male di Fei. Che fosse per la prima impressione che aveva avuto di lui quando era stato scaraventato via da cavallo insieme ai suoi seguaci o al fatto che stesse ignorando la legione dell'incoronazione reale nella sponda meridionale, Tropinski era davvero scontento di questo re.

In effetti non era il solo ad essere risentito. Per i cavalieri superiori dell'impero Zenit, recarsi in una campagna remota con la legione era già un enorme onore. Ma il misero re non ancora riconosciuto di un regno affiliato di livello sei aveva mostrato il suo sporco orgoglio e non li aveva accolti con fervore, e questo atteggiamento aveva irritato molti cavalieri. Se non fosse stato per la calma della principessa Tanasha, si sarebbero precipitati dal palazzo del re e avrebbero dato una lezione indimenticabile ad Alexander.

"Jimmy, il codice dei cavalieri dice che prima di biasimare gli altri per la loro scortesia, dovremmo riflettere prima sulle nostre azioni."

Tanasha non ascoltò le lamentele del suo fratello minore. Parlava ancora con tono debole e moderato. Visto che era l'ambasciatrice che rappresentava l'impero Zenit nella cerimonia di incoronazione, era sorprendente che la principessa Tanasha non badasse a questo trattamento freddo. Nessuno sapeva cosa stesse pensando; era rimasta nella vettura e non fece nessuna comparsa.

Sotto le porte del castello di Chambord.

Bast era passato dal suo abito ruvido da guida a lussuose vesti nere. Bast, che ora aveva un temperamento ancora più elegante, stava aspettando con compostezza qualcuno insieme a due servi.

Dopo aver visto l'arrivo della carrozza della principessa, Bast porse i suoi saluti e spiegò: "Altezze reali. Il nostro re è rimasto gravemente ferito in battaglia e non ha potuto darvi personalmente il benvenuto; gli dispiace molto. Tuttavia abbiamo già preparato un banchetto e una residenza per la legione dell'incoronazione reale."

Sinceramente, questo vecchio di bell'aspetto era stato estremamente occupato nelle ultime tre-quattro ore.

Il giovane ed energico re Alexander stava solo pensando di preoccuparsi dei suoi cittadini e di ricompensare la sua gente. Bast doveva pensare alla legione dell'incoronazione reale. Era stato lui ad organizzare i lavori per riparare il ponte crollato. Il prestigio di Bast era basso come non mai dopo che era "scappato via con i tesori" e non molti erano disposti ad ascoltare questo "vecchio bast***o" astuto e avido. Tuttavia una vecchia volpe rimaneva tale. Era bastato che dicesse: "Se il ponte non verrà riparato in tempo, la legione dell'incoronazione dovrà rimandare la cerimonia per il re Alexander." I soldati e i cittadini si impegnarono subito a riparare il ponte. Si offrirono di partecipare all'operazione perfino alcuni soldati lievemente feriti.

Presto i due lati del ponte furono connessi da molte corde e sistemarono delle placche di legno come pavimento; i soldati e i cavalli riuscirono a passare.

Bast schioccò la lingua mentre guardava.

L'intero processo aveva richiesto due ore in meno del previsto. Il prestigio di Alexander era impareggiabile a Chambord; di gran lunga superiore a quello del vecchio re. Sembrava che i soldati e i cittadini fossero disposti a morire per lui.

"Facci strada."

Disse la principessa Tanasha che era ancora nella carrozza. La sua voce sembrava ancora debole, ma apatica e fredda. Non si poteva intuire nessun tipo di informazione dal suo tono. Questa principessa dell'impero Zenit sembrava avere un solo tipo di umore.

Bast annuì e si inchinò con grazia. Si girò e li guidò.

Non era sorpreso. Da quando avevano lasciato la capitale dell'impero Zenit, San Petersburg, la misteriosa principessa aveva sempre mostrato questo atteggiamento. All'inizio aveva incuriosito Bast, ma ora ci si era abituato.

Dopo che entrarono nel castello, la legione dell'incoronazione reale fu ospitata nella tenuta che prima apparteneva al giudice militare Conca.

Visto che Conca era stato accusato di tradimento ed era stato condannato a morte dal re Alexander in persona, l'enorme tenuta lussuosa era diventata proprietà di Fei. Bast l'aveva già scelta e aveva ordinato ad una marea di servi di ripulirla; era arrivato perfino a ridecorarla. Questo tipo di disposizione lasciò soddisfatti perfino i cavalieri schizzinosi e il principe Tropinski.

La legione dell'incoronazione reale aveva portato molti dei suoi servi e domestiche, così Bast non dovette preoccuparsi di questo aspetto. Tuttavia si impegnò ad occuparsi dei compiti amministrativi; non importava quanto questi cavalieri arroganti lo trattassero freddamente, si comportava con correttezza e mostrava loro rispetto e attenzione.

"Altezze reali, il re Alexander terrà dei festeggiamenti al palazzo del re stasera. Sarebbe un onore per noi se vi poteste presentare."

Prima di andarsene, Bast invitò sia Tanasha che Tropinski.

In realtà Fei non intendeva invitarli, ma Bast pensava che la festa sarebbe stata un'occasione adatta per entrambe le parti per conoscersi e risolvere i conflitti precedenti, così aveva deciso di invitarli.

"Che festa? Ah, ha il coraggio di festeggiare? Tutti i nemici con l'armatura nera sono stati annientati dalla nostra cavalleria sulle pianure... Se non fosse stato per la cavalleria coraggiosa e capace di Zenit, il re sarebbe stato già catturato e imprigionato dai suoi nemici. Ahah, bene, dì a quel re ritardato che mi presenterò di sicuro. Voglio vedere come quello sfacciato a prendersi il credito di qualcun altro!"

Rispose scontrosamente il principino Tropinski.

.....

Il tramonto era rosso come il sangue.

Le montagne attorno al castello di Chambord erano inondate da luce dorata. Il castello sembrava silenzioso e pacifico in contrasto al fiume impetuoso. Sembrava il paesaggio incantevole di un dipinto.

C'erano molte persone sulla strada lastricata di pietre.

Nonostante il regno fosse riuscito a difendersi e il re Alexander avesse cercato di prendere provvedimenti per il dopo-guerra, c'erano ancora molti obiettivi da completare a Chambord. Molte tavole di legno, pietre e oggetti pesanti erano stati smantellati temporaneamente per essere usati come strumenti difensivi e armi dovevano essere rimontati. I cadaveri dei loro compagni dovevano essere onorati e i quelli nemici dovevano essere bruciati per impedire che si diffondessero pestilenze a causa della decomposizione... La fine della guerra dava inizio ad altre complicate operazioni.

Nessuno notò il nuovo ospite in strada.

Una donna misteriosa con il viso coperto da un velo nero stava camminando con noncuranza scortata da un cavaliere donna corazzata. Dietro di loro, un guerriero alto biondo e sorridente le seguiva in silenzio.

"Sua altezza, il paesaggio di questo piccolo castello non è male e le strade sono spaziose e organizzate. Anche se non può rivaleggiare con san Petersburg, è raro per un regno affiliato di sesto livello." Il cavaliere donna stava osservando gli edifici sulle strade con curiosità. Ma quando individuò il palazzo del re in lontananza, si accigliò: "Ma credo che il re Alexander sia un uomo avido e sfarzoso. Sennò perché si costruirebbe un palazzo così magnifico?"

"Vedo l'esatto opposto Susan..."

La donna misteriosa coperta dal velo scosse la testa e disse lentamente: "Nella città imperiale si diceva che il re Alexander fosse un ritardato con l'intelligenza di un bambino di tre anni. Da quello che abbiamo osservato invece, le voci dovevano essere false. Le persone in giro sono appena sopravvissute ad un'intensa guerra, alcune di loro hanno perso i loro cari, ma i loro sorrisi sono evidenti. Hai sentito che dicono 'lunga vita al re' ogni volta che si salutano? Un re ritardato potrebbe ricevere il supporto leale di così tanti civili? Riguardo quel palazzo magnifico... Se esamini il colore delle pietre del palazzo, dev'essere stato costruito più di ottant'anni fa; sembra che non abbia nessun rapporto con questo re di nome Alexander..."

La donna misteriosa fece una pausa e poi disse: "Susan, all'improvviso i festeggiamenti di stasera mi hanno incuriosito. Torniamo indietro e prepariamoci, dovresti accompagnarmi stasera."

"Eheheh, sua altezza, sembra che sia la prima volta che lei abbia partecipato a questo tipo di festeggiamenti. Avvertirò quel maggiordomo di nome Bast e gli dirò di mandare una guida..." Il cavaliere donna ne fu sorpresa.

"Non c'è bisogno di avvisarlo, possiamo andarci con tranquillità... Non ha detto che non ci sono inviti per questi festeggiamenti e che sia il ricco che il povero possono presentarsi? Andiamoci come normali civili." Disse la donna misteriosa.

"Ah, è ancora meglio! Almeno non dovremo trattare con quei nobiluomini irritanti, eheh... Aspetti sua altezza. E questo tipo irritante?" Il cavaliere donna indicò il guerriero biondo che le stava seguendo silenziosamente.

"Capitano dei cavalieri Romain, che ne dici di venire con noi?" Sembrava un consiglio, ma allo stesso tempo sembrava un ordine.

Il cavaliere biondo annuì sorridendo: "Sarà un mio onore sua altezza."

.....

.....

Il sole iniziò a tramontare e la notte abbracciò la terra.

Le luci stavano ardendo e sembravano stelle nel castello cupo. Il palazzo del re era ben acceso. Sempre più cittadini avevano iniziato ad affollarsi dentro. In meno di mezz'ora, eccetto i soldati di guardia sulle mura difensive, si erano presentati quasi tutti nel palazzo del re di Chambord.

I festeggiamenti stavano per iniziare.



