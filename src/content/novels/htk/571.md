---
title: Capitolo 571 - La persona che sarebbe dovuta morire
pubDate: 2024-06-03T03:41:47.963Z
tags:
    - htk
---

“Provenite anche voi dalla Sacra Chiesa? Perché state cercando di uccidere il sovrano di Chambord?”

Jessie atterrò e si girò. L’erba attorno a lui era stata tutta tagliata, questo perché Jessie aveva trasferito l’energia dell’uomo dal suo corpo al terreno.

Anche se l’avversario aveva fatto del suo meglio per nascondere la sua energia, Jessie era un sacerdote devoto e aveva riconosciuto all’istante il sacro potere; era molto sensibile ad esso.

“Ahahah, dato che l’hai riconosciuto, non posso lasciarti andare.” L’uomo rise fragorosamente e si strappò il mantello di dosso, rivelando l’armatura brillante d’argento sotto. Era un’armatura fatta dalla Sacra Chiesa; si poteva vedere chiaramente una croce rossa.

Questo Sacro Cavaliere sembrava sulla quarantina, ma il suo sguardo profondo e triste suggeriva che fosse molto più vecchio. Il suo corpo era grosso e la sua faccia aveva una forma quadrata. Aveva una barba folta e i suoi lineamenti sembravano quelli di una persona retta. Tuttavia la ferocia nei suoi occhi suggerì a Fei che il Sacro Cavaliere non era una persona affidabile.

“Sei giovane e hai già la forza di un membro d’élite della Mezzaluna di massimo livello. Hai anche padroneggiato la tecnica Ali della Benedizione. Sei proprio un talento, ma ti dovevi intromettere. Volevo lasciarti andare, ma sembra che non succederà.” L’uomo fissò Jessie e disse con compassione: “Dimmi da che santuario provieni ragazzo. Dopo che morirai, manderò loro le tue ceneri. Allora la tua famiglia potrà venire comunque protetta dalla Sacra Chiesa!”

Sembrava così sicuro che sembrava stesse fissando un uomo morto.

“Santuario della Tela Nera, Jessie.” Il giovane sacerdote scatenò tutto il suo potere sacro e un’area di diversi chilometri attorno a lui si accese come se fosse giorno. Le sue ali fluttuavano nel cielo e lui non mostrò nessun segno di paura.

“Uh? Cos’hai detto? Santuario della Tela Nera?” L’uomo rise dopo un breve momento di pausa. “Il santuario della Tela Nera ha ottenuto un buon talento? Ahah, ottimo! Provavo amarezza all’idea di distruggere un genio come te, ma adesso non ho problemi. Ahah, un santuario come la Tela Nera sarebbe dovuto scomparire molto tempo fa! Ahah, dopo che ti ucciderò, manderò la tua testa a quel vecchio, Batistuta… voglio godermi la sua espressione disperata dopo che vedrà com’è morto il giovane più talentuoso del suo santuario!”

Mentre rideva, scie di energia argentea si dispersero nell’area come se qualcosa avesse disegnato in anticipo questi motivi.

Anche le tre persone a sinistra, destra e dietro al gruppo si tolsero i mantelli per rivelare le armature argentee con le croci rosse. Poi energia si disperse nell’area partendo dai loro piedi.

Le scie di energia percorsero l’erba, assomigliavano a serpenti velenosi bianchi.

Allo stesso tempo, parevano i marchi lasciati a terra da un’enorme penna invisibile.

Era una scena davvero strana.

“Questo è il Sigillo di Battaglia Templare!!! Dobbiamo andarcene da qui! Una volta che l’energia d’argento dei quattro gruppi si combinerà, formerà il sigillo e rimarremo bloccati dentro!” Urlò Jessie all’istante, sapeva quanto sarebbe stata terrificante questa tecnica una volta che fosse stata attivata da quattro membri d’élite di classe lunare.

Tuttavia Fei non si mosse; sembrava che stesse riflettendo.

Dato che il sovrano non si era mosso, nemmeno Torres, Angela e gli altri lo fecero.

In quell’attimo di secondo, le quattro scie d’energia argentata brillarono ancora di più e apparì una semisfera che copriva un’area di diversi chilometri quadrati, era incredibilmente stabile ed emanava un’aura scioccante.

“Ahah, troppo tardi! Una volta che verrà posto il sigillo da battaglia templare, solo signori di classe solare possono attraversarlo.” Il Sacro Cavaliere rise mentre si avvicinava. I suoi occhi emisero una luce gelida mentre continuava: “Che il re di Chambord sia il Prediletto da Dio di questo santuario decaduto? Cavoli, è bravo a nascondersi. Sfortunatamente l’abbiamo scoperto prima! Prima di eliminarlo, uccideremo te prima!”

<em>Whoosh!</em>

Prima che finisse di parlare, fece la sua mossa. Come un raggio laser, si avvicinò a Jessie all’improvviso.

Era proprio potente, il suo corpo emise dei sibili acuti mentre usava quelle tecniche.

<em>Whoosh!</em>

Jessie batté le ali e salì verso l’alto per combattere.

Il loro combattimento a distanza ravvicinata si svolse a dieci metri da terra e continuavano a muoversi rapidamente mentre passavano all’attacco e si difendevano.

I loro movimenti stavano quasi raggiungendo la velocità della luce ed era difficile vederli ad occhio nudo, specialmente quando gli spettatori erano deboli, come Louise, Pato e Brand.

Loro vedevano solo una marea di immagini residue e non potevano capire dove fossero i loro corpi. A volte avrebbero urlato dopo aver visto una parte distrutta dall’altra per poi rendersi conto che era solo un’illusione.

I tre ragazzini non avevano mai visto guerrieri di massimo livello combattere, così si agitarono mentre guardavano questa battaglia da vicino.

<em>Boom! Boom! Boom!</em>

Dopo che risuonò una serie di esplosioni, ci fu un gemito improvviso.

Le due persone che si stavano affrontando si separarono in quel momento.

Il potere sacro di colore argento continuò a disperdersi nell’area.

Le Ali della Benedizione di Jessie erano sull’orlo del collasso, un rivolo di sangue colava dalle sue labbra e il suo abito nero era stato squarciato, rivelando l’armatura di cuoio bianco sotto.

C’era il segno di un lampo sul petto di quell’armatura.

Jessie aveva perso!

In quanto membro d’élite della Mezzaluna di massimo livello, era resistito solo per circa un minuto prima di perdere.

A quanto pareva questo Sacro Cavaliere era almeno un membro d’élite della Luna Piena di massimo livello, se non solo ad un passo dal raggiungere il picco di questo stadio.

“Piccoletto, la tua recita è finita. Muori!”

Dopo un attacco andato a segno, gli occhi del Sacro Cavaliere rivelarono intento assassino. Scese in picchiata come un falco e il suo attacco mirava alla fronte di Jessie.

Il giovane sacerdote gravemente ferito non riuscì ad opporsi.

Il cupo mietitore stava sogghignando!

In quel momento, Fei, che stava riflettendo su qualcosa in silenzio, fece la sua mossa come se avesse pensato a tutto.

Il marchio di un pugno argenteo sfrecciò nel cielo.

<em>Boom!!!!!</em>

Il marchio del pugno si scontrò con il Sacro Cavaliere, impedendogli di uccidere Jessie.

Alan accorse velocemente ad aiutare Jessie a rialzarsi.

Il Sacro Cavaliere era stato scaraventato indietro e atterrò a venti metri da loro.

Guardò Fei e rise: “Re di Chambord! La tua forza è aumentata! Anche se il tuo livello è superiore a quello documentato nel rapporto, non potrai comunque competere con me!”

Tuttavia chi sapeva che il sovrano avrebbe ignorato questo potente esperto. Posò gli occhi sulla figura malata dall’energia instabile.

“Credo di sapere chi sei. Cavoli… è inaspettato. Perché? Vuoi ancora nascondere la tua identità?” Chiese Fei.

<em>Hua!</em>

Dopo un breve momento di silenzio, la sola persona che non aveva rimosso il suo travestimento si tolse il mantello e rivelò la sua identità.

Aveva i capelli bianchi sciolti, il suo abito era vecchio, ma ben tenuto e indossava un paio di scarpe fatte da tessuto e paglia.

La faccia familiare sembrava ancora più vecchia come se il tempo fosse passato molto velocemente. In sei mesi, sembrava essere invecchiato di più di una decina di anni; si potevano vedere molte più rughe sul suo viso.

I suoi occhi che sarebbero dovuti essere pieni di saggezza adesso erano feroci e il suo pettorale sinistro era incavato in modo terrificante, come se qualcuno gli avesse sferrato un pugno nel cuore.

Una persona che sarebbe dovuta essere morta era apparsa di fronte a Fei.

Il sacerdote Balesi, il membro d’élite di classe lunare che era stato trafitto dagli incantesimi del Negromante di Fei non era morto!


“Eheh, re di Chambord, non sei sorpreso? Hai usato i tuoi incantesimi malvagi e hai penetrato il mio pettorale sinistro; ti stai chiedendo perché sono ancora vivo?” Balesi si avvicinò al Sacro Cavaliere e disse al sovrano con odio: “Non l’avevi previsto, vero?”

Fei rise con spudoratezza.

“Di cosa stai parlando? Cosa? Stai avendo le allucinazioni o cosa?” Rispose Fei.

<em>’Perché ammetterei di essere il mago dei nonmorti che ti ha fatto un agguato?’</em> Pensò Fei. Anche se era scioccato e si era chiesto perché Balesi non fosse morto, non avrebbe ammesso di sapere cos’era successo.



