---
title: Capitolo 573 - Potere
pubDate: 2024-06-03T05:41:47.963Z
tags:
    - htk
---

“Ha sconfitto un membro d’élite della Luna Piena con un solo colpo di martello! Come?” Gli altri tre cavalieri sacri tremarono.

Sapevano fin troppo bene quanto era potente quella persona.

Non si aspettavano che il membro d’élite di classe lunare numero uno del santuario più prominente della regione settentrionale sarebbe rimasto gravemente ferito da una persona molto più debole di lui! Dopotutto quell’uomo era infinitamente vicino alla classe solare.

“Presto! Usate il potere del sigillo da battaglia templare! Usatelo per torturarlo!!”

Non appena le sue braccia furono distrutte, il cavaliere sacro robusto si rese conto di aver fatto un enorme errore di valutazione. Usò l’ultimo briciolo di lucidità che aveva per fare la decisione migliore.

Adesso la sola possibilità che avevano di sopravvivere era di usare il Sigillo da Battaglia Templare. Altrimenti, anche se i tre cavalieri sacri erano grandi esperti, non sarebbero stati sufficienti ad affrontare il martello del re di Chambord.

Non appena il cavaliere sacro robusto disse quelle parole, gli altri tre avevano già iniettato la loro energia nel sigillo da battaglia templare.

Avevano combattuto insieme per molto tempo e potevano coordinarsi alla perfezione; era quasi un istinto per loro.

Rune argentee si intrecciarono le une con le altre e formarono dei rami simili a vene. Come se avessero una mente propria, si contorsero sull’erba e spiraleggiarono verso Fei.

Poi una serie di cantilene purificanti risuonarono nel sigillo, sembrava che gli dei stessero mormorando e gli angeli cantassero.

C’era un potere unico nel suono, influenzava le anime delle persone. Come una ninnananna, avrebbe ridotto la sete di sangue, la consapevolezza e la resistenza dei loro avversari, dando ai cavalieri sacri la possibilità di attaccare il nemico.

Come se le cantilene fossero magiche, ignorarono gli altri ed entrarono nelle orecchie di Fei.

Presto il sovrano si fermò e chiuse gli occhi; sembrava incantato dalla “musica”.

Poi l’enorme martello nelle sue mani si abbassò lentamente fino a terra.

Fiamme argentee salirono per il corpo di Fei e anche per lo Spaccapietre del Re Immortale come avide vene succhiasangue. Ognuna di esse era una catena sacra. Contenevano tutte leggi naturali, imprigionando completamente il sovrano. Alla fine, a parte la sua testa, tutto il suo corpo era stato avvolto da fiamme bianche, sembrava la preda di un ragno.

“Ahahahah! Ti torturerò io! …Ahahaha, re di Chambord, sei spacciato! Dato che sei imprigionato in questo Sigillo da Battaglia Templare, la tua morte è inevitabile! Anche se la tua forza superava di gran lunga le nostre aspettative, il risultato sarà lo stesso!” Gridò il cavaliere sacro robusto; ora le sue braccia pendevano dalle sue spalle.

Accanto a lui, Balesi stava cercando di aiutarlo a guarire e stava cantilenando un incantesimo per rilasciare il suo potere sacro.

“Sua maestà… lui…” Louise, Pato e Brand si preoccuparono di nuovo per Fei.

La situazione del campo di battaglia era cambiata troppo velocemente e i tre ragazzini erano davvero ansiosi. Sentirono il cuore in gola e quasi si erano dimenticati di respirare.

Sembrava che i cavalieri sacri e Balesi fossero in vantaggio.

“Eheheheh… sei morto!” Balesi rise con ferocia mentre fissava Fei con odio.

“Catturatelo! Gli taglierò le braccia lentamente pezzo dopo pezzo! Lo farò desiderare di essere morto!!!”

Il cavaliere sacro robusto provava molto dolore e mostrò un’espressione sofferente. I suoi lineamenti che prima sembravano virtuosi adesso parevano feroci e malvagi sotto la luce del potere sacro!

La cantilena divina divenne sempre più chiara. Poteva distruggere la resistenza di chiunque!

Le rune terrificanti cominciarono ad avvolgere la testa di Fei…

Gli altri cavalieri sacri si calmarono e provarono sollievo. Le espressioni ansiose e nervose divennero feroci, e iniziarono già a fantasticare su cosa avrebbero fatto al re di Chambord una volta che fosse stato catturato.

“Cavolo, è deludente! È questo il cosiddetto Sigillo da Battaglia Templare?” Chiese all’improvviso Fei aprendo gli occhi. Il suo sguardo era così limpido che sembrava che la cantilena non avesse avuto nessun effetto.

“Cosa?” I cavalieri sacri rimasero scioccati, si erano resi conto che la situazione stava per volgere al peggio.

“Eh, è così ordinario. Sono deluso. Come mai pensavate che potesse bloccarmi?” Mentre il re gridava, puntini rossi cominciarono ad apparire nelle rune che avvolgevano il suo corpo. Presto le rune sacre divennero completamente rosse.

“Questo è… intento assassin! Un intento assassino così terrificante! Solo un dio della morte che ha ucciso milioni di creature potrebbe ottenere un intento assassino così terrificante!” Il cavaliere sacro robusto e Balesi rimasero sbigottiti. “Cosa… com’è possibile? Ha solo circa 18 anni! Come… come ha fatto ad uccidere così tante creature?”

<em>Boom!</em>

Le fiamme rosse attorno al corpo di Fei divennero un raggio di luce che salì al cielo e si scontrò con la sfera d’energia del Sigillo da Battaglia Templare, facendo tremare violentemente perfino il terreno.

<em>Crack! Crack! Crack!</em>

Le rune sacre che avvolgevano Fei si ruppero e si seccarono come foglie dopo aver cambiato colore. Sotto l’impatto delle ondate d’energia, furono ridotte in polvere.

“Non… no hai schivato perché volevi mettere alla prova il potere del Sigillo da Battaglia Templare? Tu… è follia…” Balesi non riuscì nemmeno a completare una frase. Fei aveva già reso la sua vita un incubo e adesso era sull’orlo del collasso dopo che i suoi piani erano falliti.

“È troppo tardi ora! Avete sprecato troppo tempo e dovrei porre fine a tutto questo!”

La voce fredda e assassina di Fei risuonò e il martello nelle sue mani si mosse. Come se il sovrano avesse padroneggiato una tecnica di cloni dell’ombra, la gente lo vide trasformarsi in tre figure che si precipitarono verso tre direzioni diverse.

“No!!!”

“Aiuto!!!”

“Non puoi uccidermi! Sono un membro della Sacra Chiesa… AH!!!”

Tre urla terrificanti risuonarono da sinistra, destra e da dietro. Allo stesso tempo, le tre ombre non esitarono, né mostrarono pietà. Dopo tre martellate, riecheggiarono tre crepitii.

Come uova che venivano spaccate su delle rocce, i membri d’élite della Mezzaluna esplosero, riducendosi in foschie di sangue miste ad ossa spezzate e a carne lacerata…

Poi le tre ombre del re di Chambord scomparirono lentamente.

Fei era ancora fermo nel posto di prima e sembrava non si fosse nemmeno mosso.

Tecnica del clone dell’ombra?

No!

Era stato così veloce da aver lasciato immagini residue. Aveva attaccato individualmente ogni cavaliere sacro, ma le persone ordinarie non potevano vederlo per via della sua folle velocità. Perciò aveva creato l’illusione che fossero dei cloni.

Le rune argentee cominciarono a scomparire e la sfera d’energia collassò.

Dopo che i tre cavalieri sacri erano morti, non c’era abbastanza potere per sostenere questo Sigillo da Battaglia Templare. Così una delle dieci migliori formazioni da battaglia punitive della Sacra Chiesa crollò.



