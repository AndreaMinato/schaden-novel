---
title: Capitolo 577 - Una città dei miracoli
pubDate: 2024-06-03T09:41:47.964Z
tags:
    - htk
---

Fei rimase sul ponte del Re Alexander e fu spinto velocemente dalla folla piena d’emozione. Sotto la protezione di un po’ di poliziotti, si diresse lentamente verso il suo futuro suocero, Bast, e il capo militare, Brook, che si stavano avvicinando a loro volta.

“Sei arrivato prima del previsto…” Bast si sistemò i capelli e l’abito per poi sorridere e dare una pacca sulle spalle di Fei. Sembrava davvero soddisfatto del suo futuro genero.

Anche se erano passati solo sei mesi, Bast era invecchiato molto. I suoi capelli erano diventati più bianchi e lui era molto più magro. Anche se sembrava energico, la sua fatica era evidente.

Fei si sentì un po’ in colpa.

Mentre Fei aveva guidato le truppe di Chambord e aveva combattuto contro i nemici, aveva passato ogni compito amministrativo a Bast e ad altre poche persone. Il regno di Chambord era già un po’ caotico e c’erano molte cose da sistemare. Inoltre era stato avviato un progetto di ricostruzione e rinnovo. C’era ancora molto lavoro da fare e persone come Bast e Brook avevano lavorato senza sosta ultimamente.

“Papà!”

Risuonò un grido sorpreso e Angela superò Fei velocemente per andare ad abbracciare suo padre. Non era mai stata lontana da suo padre così a lungo, così le era mancato molto.

“Brook, grazie per il duro lavoro.”

Disse Fei mentre guardava Brook, che lo aveva seguito per molto tempo.

Quest’uomo muscoloso adesso era quasi sottile come una lancia e anche lui sembrava stanco. Aveva delle grosse borse sotto gli occhi e sembrava che non avesse dormito bene da diverso tempo.

Dato che aveva passato molto tempo a gestire le questioni del regno, la sua forza non era migliorata di molto. Anche se il suo fisico era stato migliorato dalla pozione Hulk e Fei aveva creato una tecnica di coltivazione per lui, non aveva ancora raggiunto le cinque stelle. Al momento era al picco del quarto livello.

In confronto ai suoi compagni che avevano iniziato a servire il re durante lo stesso periodo, era uno dei più deboli.

Perfino Torres, che allora era un giovane debole e impotente, adesso era un guerriero nelle fasi intermedie delle otto stelle molto capace a tirare con l’arco.

Tuttavia, nonostante tutto questo, Brook era uno dei sottoposti più insostituibili per Fei.

Fei si sentì in colpa.

Sapeva che il talento di Brook era superiore a quello di persone come Torres e Drogba. Se avesse ricevuto la stessa quantità di risorse e non fosse stato distratto da compiti amministrativi, forse sarebbe già diventato un membro d’élite di classe lunare.

“È un onore per me servire sua maestà e il regno!” Brook era molto entusiasta di rivedere il sovrano; la sua voce stava perfino tremando un po’. Al momento stava indossando la stessa armatura che aveva portato quando aveva combattuto contro i nemici dalle corazze nere insieme a Fei; era davvero simbolico.

Mentre quest’uomo stava per chinarsi su un ginocchio, Fei si avvicinò velocemente e lo fermò.

Il re non disse nulla; si limitò a dargli una pacca sulle spalle.

In quel momento, i cittadini esagitati finalmente notarono il loro sovrano.

Decine di migliaia di cittadini si inginocchiarono e venerarono il loro signore grande e unico!

“Lunga vita al re!!”

“Lunga vita a sua maestà Alexander!!”

I cori di decine di migliaia di persone sembravano più fragorosi di uno tsunami e Fei sentì un senso di soddisfazione unico. Aveva guadagnato tutto questo da solo! Il passaggio da un re idiota odiato dai cittadini ad un grande sovrano venerato dalla sua gente non era stato facile e Fei si era impegnato molto per riuscirci.

Hazel Bank e Jessie, che rappresentavano rispettivamente l’oscurità e la luce, rimasero dietro Fei in silenzio.

Il mago dei nonmorti aveva stabilizzato la sua coltivazione di classe solare e adesso poteva controllare completamente la sua aura. Anche senza i distintivi ingannatori degli dei, avrebbe potuto nascondere la sua vera identità a Jessi, che era ad un metro da lui. A meno che non avesse combattuto, gli altri non avrebbero potuto capire che era un mago dei nonmorti.

Anche se Jessie era stato gravemente ferito in battaglia non molto tempo fa, una delle abilità uniche del potere sacro era guarire le persone. Jessie era un sacerdote sbalorditivo; finché non fosse morto, si sarebbe potuto riprendere da qualsiasi grave ferita esterna in circa una giornata.

Anche se il mago dei nonmorti era vissuto per secoli e aveva assistito a molti eventi, mentre il sacerdote aveva provato varie emozioni durante la sua vita ascetica, entrambi rimasero sbalorditi dalle acclamazioni che provenivano dalla folla.

Queste due persone erano uniche a loro modo e potevano capire bene le persone che avevano davanti. Videro la folle passione e ammirazione negli occhi della gente e capirono quanto era forte. Questi cittadini sarebbero stati disposti a fare di tutto per aiutare il loro sovrano a sconfiggere i nemici.

Due esperti di origini diverse ebbero la stessa prima impressione di Chambord.

…..

I festeggiamenti terminarono dopo circa quaranta minuti.

Secondo il piano stabilito da Bast e dagli altri, verso sera ci sarebbe stata una grande celebrazione che avrebbe dato ufficialmente il benvenuto al re e alle truppe.

Quando la gente arrivò ai piedi delle mura difensive, risuonò una serie di cantilene e rumori di ruote metalliche che giravano. Poi una porta di luce apparì di fronte a tutti. Dopo aver sentito il suono di un recinto di metallo sollevato, la gente cominciò ad entrare nella porta di luce e fu teletrasportata istantaneamente in città.

I soldati e i guerrieri appena tornati ne furono tutti sorpresi e capirono perché non c’erano più delle porte; l’avevano sostituito con questo meccanismo di teletrasporto.

Questo meccanismo era una semplice formazione di teletrasporto a breve distanza e anch’essa proveniva dalla Saggezza del Re Demoniaco. Durante l’Era Mitica, questa formazione veniva usata comunemente, perfino nei piccoli villaggi. Tuttavia, dopo quell’epoca, la maggior parte delle tecnologie magiche erano andate estinte.

Akara e Cain avevano consultato la Saggezza del Re Demoniaco e avevano ricreato una formazione di teletrasporto del genere, potenziando le difese di Chambord.

Sul Trono del Caos posto sulla schiena di Nerino, Fei ed Angela attraversarono queste strade familiari, ma strane.

Il castello di Chambord era sempre stato enorme.

Non erano stati i chambordiani a crearlo, era un’antica città scoperta dai loro antenati. Il progetto andava oltre le loro attuali conoscenze e capacità, e la città adesso sembrava nuova di zecca dopo che il progetto di ricostruzione e di rinnovo era stato iniziato.

Fei notò che il castello era cambiato in modo significativo.

Ogni cento metri ci sarebbe stato un posto segreto pieno di ondate d’energia magica. Enormi formazioni proteggevano ciascuna regione; c’era un totale di nove piccoli altari e 36 torri magiche alte più di dieci metri. Incisioni magiche connettevano tutto, offrendo a Chambord un sistema unico di difesa magico.

Finché questo nuovo sistema fosse stato alimentato da energia, i nemici dalla corazza nera non sarebbero riusciti nemmeno a sporcare di polvere le mura difensive di Chambord in cinquant’anni.

Oltre al nuovo sistema difensivo, c’erano altre nuove strutture in città.

Ogni mille metri c’era una piccola caserma protetta e ben equipaggiata.

Attorno erano stati costruite gigantesche balestre chiamate Ammazza Draghi. Anch’esse provenivano dalla Saggezza del Re Demoniaco ed erano state create dallo splendido fabbro del mondo di Diablo, Charsi, con l’aiuto dei fabbri di Chambord.

Questi Ammazza Draghi occupavano uno spazio di soli dieci metri quadri circa ciascuno ed erano mobili. Erano armi magiche alimentate da gemme da incastonare nelle loro braccia e circa cinque-sei soldati potevano operarne una con facilità! Le enormi frecce magiche che potevano tirare erano in grado di uccidere all’istante qualunque guerriero al di sotto delle cinque stelle.

Fei scoprì anche delle stazioni di monitoraggio nascoste ai lati delle montagne, da cui si poteva sorvegliare la città e le pianure fuori.

Ai lati delle strade c’erano molte splendide statue di pietra. Esistevano prima del progetto di rinnovo, ma erano state modificate e adesso funzionavano come lampioni. La luce argentea delle lanterne magiche dentro le statue scacciavano l’oscurità come delle lune.

Queste statue erano ovunque ed illuminavano il castello di Chambord.

Quando Fei si guardò attorno, trovò anche tombini, bagni pubblici e semafori magici.

Se non fosse stato per gli edifici esotici e le statue, Fei avrebbe pensato di essere tornato nella sua vita precedente, in un mondo dove c’era una tecnologia avanzata.

Dopo che il progetto di ricostruzione ordinato da Fei era stato attuato, adesso Chambord era una città miracolosa, unica in questo continente.



