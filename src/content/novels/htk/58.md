---
title: Capitolo 58 – Incidenti alla festa
pubDate: 2024-05-12T18:41:47.859Z
tags:
    - htk
---

Capitolo regolare,
0 capitoli in coda, 0/5
-Schadenfreude

Il palazzo del re di Chambord era uno degli edifici più sfarzosi tra tutti quelli dei 250 regni sottoposti dell'impero Zenit. Tutte le sue strutture erano state costruite e assemblate con enormi pietre bianche. Proprio di fronte c'era una piazza estremamente spaziosa. Affacciati su di essa si ergevano giganteschi pilastri alti trenta-quaranta iarde e grandi statue di tutti gli dei. Il maestoso palazzo del re era dietro di essi. Le sue porte da cui potevano passare i cittadini e i soldati si trovavano sul lato meridionale della piazza.

I festeggiamenti si sarebbero tenuti nella piazza all'aperto.

La folla allegra si stava radunando lì. Erano stati accesi sei enormi falò e brillavano nel cielo oscuro. I cittadini e i soldati avevano formato dieci enormi torri di legno in mezzo alla piazza. Erano tutte alte sei o sette iarde e i cadaveri di tutti i cittadini morti in guerra erano stati posti tra gli strati delle torri.

I soldati delle guardie del re indossavano armature ben curate e pattugliavano la piazza e il palazzo del re tenendo delle lance. I cittadini indossavano abiti bianchi e stavano cantando e danzando. Alcuni circensi stavano facendo delle acrobazie e splendide donne si tenevano per mano e danzavano attorno ai falò. La gente sollevava rami pieni di foglie verdi che rappresentavano la vita e la speranza, e rideva contenta.

La notte passava.

Il principe Tropinski era arrivato insieme alle sue guardie di cavalleria accompagnato dal rumore di zoccoli. Il vecchio di bell'aspetto Bast fece strada al principe e ai suoi seguaci fino ai posti VIP sotto le statue degli dei nel lato ovest della piazza. Visto che Zenit era il loro impero genitore, i cittadini e i sudditi di Chambord diedero un caloroso benvenuto al gruppo, creando una pioggia di petali fragranti e acqua limpida.

Tropinski fu molto contento di questa accoglienza.

In quel momento, mostrò sorprendentemente lo stile e la grazia di un principe di un impero. Sorrise gentilmente e fece cenni di saluti ai cittadini attorno. La cavalleria dietro invece provava sdegno di fronte a queste persone di bassa classe. Dopo aver visto i sorrisi e sentito le acclamazioni, mantennero il loro atteggiamento nobile e arrogante, come se stessero guardando dei cani scodinzolare per loro.

Bast fu un po' deluso nel vedere che solo il principe Tropinski era qui per unirsi ai festeggiamenti. La principessa Tanasha era il capo della legione e controllava tutto quanto; tuttavia non riusciva a capire il suo atteggiamento, né le sue intenzioni. Questi festeggiamenti sarebbero stati un'ottima opportunità per osservarla, ma lei non si era presentata... Nonostante questo però Bast non trascurò il gruppo; ordinò ai servi di badare alle loro maniere e di prendersi cura degli ospiti.

Dopo più di dieci minuti, la folla gradualmente smise di esultare e danzare. La piazza era silenziosa.

In quel momento, due squadre di soldati dalle armature decorate uscirono dall'enorme palazzo di pietra sul lato nord della piazza e formarono due file dritte ad entrambi i lati della strada. Poi, sotto l'attenzione di tutti, il re Alexander apparì sulle scale principali del palazzo tenendo per mano la sua splendida fidanzata Angela.

Fei indossava un abito azzurro da monarca. Il tessuto fluttuava nel vento ed era fatto su misura per il suo corpo muscoloso e snello. Portava anche una corona di foglie dorate. I suoi capelli neri come la pece, i suoi occhi limpidi come il cristallo, la sua figura prode, il suo temperamento impareggiabile che aveva ottenuto uccidendo a sangue freddo e la sua affinità naturale si combinavano perfettamente. Da lontano sembrava un dio in alto nel cielo degno della sua posizione di sovrano.

Accanto a lui, la splendida Angela indossava un vestito color azzurro. Una sottile cintura dorata cingeva la sua vita; la sua pelle era più liscia e bianca della neve sulle vette più alte. Indossava una corona fatta da numerosi tipi di fiori. Il vento le faceva svolazzare i capelli, facendola sembrare una dea discesa nel mondo dei mortali; pura e potente, le persone non potevano fissarla direttamente, né riuscivano a trovare alcun difetto in lei.

Entrambi sorridevano e rubarono all'istante la scena. Perfino le stelle cristalline incastonate nel cielo oscuro persero la loro lucentezza.

I cittadini e i soldati di Chambord si inginocchiarono e acclamarono: "Lunga vita al re Alexander!"

Molti avevano scoperto per la prima volta che il loro re era così straordinario e potente. In quel momento, nessuno poteva collegare questa immagine perfetta con il ritardato di prima. Si inginocchiarono umilmente in piazza ed esultarono a tutta forza.

Il principe Tropinski seduto tra i posti VIP della piazza non poté trattenersi dall'alzarsi. Prima era stato molto sdegnoso nei confronti del re. Stava partecipando ai festeggiamenti solo perché voleva causare guai e provocarlo. In passato non aveva dubitato del suo aspetto e del suo temperamento, e pensava che se si fosse alzato, sarebbe stato al centro dell'attenzione e avrebbe rubato le luci della ribalta... Ma ora, provò all'improvviso un po' di vergogna. Vedendo la coppia perfetta di fronte al palazzo, si rese conto sorprendentemente che il suo sdegno e la sua insoddisfazione nei confronti di questo regno stavano svanendo rapidamente.

Tuttavia non notò che i suoi seguaci la pensavano diversamente. Un cavaliere robusto che indossava un'armatura e un berretto rosso dietro di lui stava fissando Angela. Il suo sguardo si riempì di avidità e oscenità e nemmeno le decine di cavalieri e guardie vicini nascosero la loro lussuria.

Da un lato della piazza.

Nessuno notò le tre figure avvolte da mantelli neri dietro la folla, sotto l'ombra delle enormi statue. Quando videro il re Alexander e Angela, la persona davanti al gruppo sussultò: "Uh?".

La sua voce sembrava debole come quella di una persona che si stava riprendendo da un periodo di malattia. Pareva sorpresa; questo sussulto fece scambiare un'occhiata sbalordita ai due dietro di lei; non l'avevano mai vista reagire in questo modo prima d'ora.

.....

Dopo che il re e la futura regina arrivarono, il carnevale in piazza gradualmente si fermò.

L'atmosfera divenne formale e solenne. La folla fece loro strada, e la coppia scese lentamente dalle scale e si avvicinò alle torri di legno.

L'atmosfera stava diventando sempre più solenne.

Le guerre non finivano mai nel continente Azeroth e numerosi soldati sarebbero morti sul campo di battaglia ogni giorno, ogni ora e ogni secondo. Seppellire tutti questi cadaveri era diventata un'operazione enorme che richiedeva molto tempo e che avrebbe occupato molta terra.
Per rimediare al problema, avevano iniziato ad adottare la tradizione di cremare i loro morti. Chiunque, che fosse un re, nobile, cittadino o anche uno schiavo, se fosse morto in battaglia, sarebbe stato posto in una di queste torri di legno e sarebbe stato cremato. La gente di Azeroth credeva che le anime dei guerrieri sarebbero state redente e che avrebbero accompagnato il dio della guerra nell'impero ultraterreno.

Secondo le conoscenze che Fei aveva accumulato riguardo alle consuetudini e all'etichetta tradizionale con l'aiuto di Angela, salì sulle torri e prese delle monete d'oro dalle mani di Angela e le posò individualmente sugli occhi dei soldati morti, questa era un'altra usanza del continente Azeroth. La gente credeva che posare monete d'oro sulle palpebre dei soldati li avrebbe aiutati a riaprire gli occhi tra il fuoco ardente e a trovare la via per l'impero degli dei.

Era un processo lungo e complicato.

Chambord aveva perso centotrenta coraggiosi guerrieri durante questa guerra. Sarebbe stato compito di personale speciale adempiere a questa usanza, ma Fei inaspettatamente insistette a farlo personalmente. Secondo la tradizione, solo i grandi nobili e gli eroi che avevano dato un grande contributo al regno avrebbe avuto l'onore di ricevere questo trattamento; così Fei aveva dato un onore senza precedenti a questi soldati ordinari.

Ovviamente la sua intenzione era di conquistare la sua gente.

La piazza era silenzioso; nessuno diceva una parola. Perfino il vento sembrò fermarsi. Solo poche donne vestite di nero simili ai sacerdoti del tempio stavano cantando degli antichi inni sulle scale di fronte al palazzo. Le canzoni non avevano avevano parole, ma erano comunque diffuse per il continente; era musica per dire addio ai propri cari.

Fei coprì pazientemente gli occhi di ogni soldato morto sotto gli sguardi di tutti, e poi accese le fiamme. Presto il fuoco divorò i cadaveri e le famiglie degli uomini periti scoppiarono a piangere...

L'intero processo era durato circa un'ora.

Dopo che il fuoco aveva ridotto i corpi e le torri di legno in cenere, l'atmosfera in piazza divenne più tranquilla. I pianti gradualmente si fermarono e i dottori raccolsero con cautela le ceneri e le riposero in un'enorme bara nera. Dopo dodici giorni, questa bara sarebbe stata portata nella montagna più alta ad est di Chambord e sarebbe stata sepolta lì. In quel modo, le anime dei guerrieri sarebbero state le prime a vedere l'alba, era una tradizione di Chambord.

Dopodiché in piazza tornò l'atmosfera allegra e animata di prima.

La gente iniziò a cantare e a danzare per festeggiare la vittoria. Il clima si accese ancora di più grazie ai falò brucianti. Tutti quanti, indipendentemente da età, sesso e classe sociale, si tenevano per mano e danzavano. Anche i soldati di pattuglia furono trascinati tra la folla, insieme a Fei e ad Angela. Durante i festeggiamenti sarebbero stati tutti uguali. Anche il principe Tropinski e le sue guardie furono invitati.

Alcune donne ridevano mentre portavano piatti pieni di frutta e carne grigliata tra le folle.

Il principe Tropinski fu influenzato dall'atmosfera felice. Aveva messo da parte la sua arroganza e la sua freddezza ed era tornato ad essere un ragazzino di 17 anni. Tenne per mano gli altri giovani e formò un grande cerchio mentre danzava attorno ad un falò; sembrava un uccellino appena uscito dalla sua gabbia, libero e lieto.

Ma Tropinski e gli altri non notarono che le sue guardie e quel cavaliere con il berretto rosso avevano riso e si erano spinti al centro della piazza. Stavano tutti sogghignando con fare malvagio; i loro occhi brillavano in modo strano.

Si stavano facendo strada proprio verso la dea pura Angela e la bionda Emma che stavano danzando con gioia con le loro amiche. La razza sorrideva contenta; il suo splendido viso era illuminato da risate e gioia, come un piccolo angelo.]]></content:encoded>




