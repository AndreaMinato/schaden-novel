---
title: Capitolo 581 - Ora hai capito?
pubDate: 2024-06-03T13:41:47.965Z
tags:
    - htk
---

Presto la polvere e le fiamme d’energia si calmarono, e la gente vide finalmente cos’era successo.

“Ahahah! Ottimo! Una piccola Chambord ha una base militare nascosta del genere e armi terrificanti sconosciute! Ahah, ottimo! Sua maestà il principe ereditario aveva ragione! Il re Alexander, vuoi commettere tradimento!”

Anche se quest’uomo di mezz’età era coperto di sangue, rideva senza paura.

Le formazioni che lo intrappolavano erano state tutte distrutte dalle frecce magiche e quest’uomo di mezz’età adesso era bloccato nel terreno dalla vita in giù.

La sua spalla destra era stata trafitta da un enorme dardo spesso quanto una bottiglia di vino e il suo braccio destro era quasi caduto. Inoltre il suo addome era stato penetrato da un’altra freccia, rompendo un po’ delle sue costole e rivelando una porzione del suo intestino. Era inn condizioni terribili, ma era un membro d’élite di classe lunare e poteva sopportarlo. Una persona ordinaria sarebbe morta a causa di queste ferite, ma quest’uomo era feroce e ignorò completamente le sue ferite come se non lo riguardassero.

Mentre gridava, le sue sopracciglia alzate assomigliavano a coltelli.

Anche se era in condizioni devastanti, ignorò i cavalieri dello Zodiaco e i poliziotti che si stavano avvicinando a lui. Tirò fuori un gettone nero dal suo taschino e usò la sua mano sinistra intatta per lanciarlo a Fei.

Mostrò un sorriso di derisione e sogghignò: “Guarda questo gettone! Sono un guardiano del senato al servizio della famiglia reale di Zenit e sono qui per indagare su Chambord per ordine di sua altezza Arshavin e per vedere se stai davvero cercando di commettere tradimento. La mia identità è prestigiosa e ferirmi è già un grande crimine. Vuoi davvero commettere tradimento? Presto manda via questi soldati e chiama un guaritore!”

La gente attorno a lui rimase sbalordita.

Non si aspettavano che questo intruso sarebbe stato uno degli emissari di San Petersburg. Se fosse stato davvero come diceva, allora Chambord non avrebbe potuto fargli nulla nemmeno contando che era un regno affiliato di primo livello. Dopotutto, nessun regno affiliato aveva il potere di giudicare e punire un guardiano del Senato.

Brook impallidì mentre sussurrava all’orecchio di Fei: “È davvero lui! Ora mi ricordo, quando quel Barkov è venuto a porgermi visita, quest’uomo era dietro di lui. È il vice emissario di San Petersburg. Non sapevo che avesse anche questa identità… Maledizione!”

Per un momento, tutti guardarono Fei.

In questa situazione, solo il sovrano poteva decidere cosa fare.

“Umpf! Re di Chambord, cosa stai aspettando? Chiama un mago per guarirmi! Ho sentito che hai sconfitto quattro Cavalieri della Giustizia nell’arena della spada numero uno e che hai partecipato all’operazione di caccia agli assassini che hanno ucciso il Grande Guerriero Krasic. Hai un futuro brillante e ti consiglio di non pensare che il tuo potenziale rappresenti vera forza. L’unico motivo per cui sei riuscito a brillare nella capitale è perché noi membri della generazione più grande non volevamo abbassarci a darti una lezione. Umpf! Non credere che nessuno nell’impero possa competere con te!” Disse l’uomo di mezz’età con uno sguardo gelido. Non stava mostrando il minimo rispetto.

“Come osi!”

“Impudente!”

“Come osi essere così scortese di fronte ad un nobile di secondo livello dell’impero?”

Esclamarono i Cavalieri dello Zodiaco e i poliziotti dopo aver sentito queste derisioni. Per loro, il principe ereditario e il senato non significavano nulla. Se il loro re avesse dato l’ordine, si sarebbero precipitati ad uccidere quest’uomo senza nessuna esitazione.

Non appena quest’uomo di mezz’età finì di parlare, Fei all’improvviso sorrise e ruppe il silenzio.

“La rete di informazioni del principe ereditario è proprio lenta o non ha voluto dirti la verità?”

“Cosa?” L’uomo di mezz’età era confuso.

Fei guardò i Cavalieri dello Zodiaco e i poliziotti per poi dire con tranquillità: “Questa persona è un membro di Spartax, ha rubato l’identità di un guardiano del senato e sta cercando di diffamare il principe ereditario. È un vero criminale! Andrò dall’imperatore Yassin e darò a chi cattura questo criminale la ricompensa che merita!”

“Cosa? Tu… come osi?!!!” L’uomo di mezz’età si arrabbiò così tanto da impallidire. Disse con le labbra frementi: “Re di Chambord, stai davvero commettendo tradimento! Ti ho già mostrato il mio distintivo e sei ancora…”

Prima di poter finire di parlare, i soldati di Chambord già caricarono contro di lui.

Quest’uomo era spacciato. Era un membro d’élite della Luna Nuova che poteva distruggere i Cavalieri dello Zodiaco e i poliziotti qui, ma i meccanismi difensivi nella Città degli Eroi erano troppo potenti e le balestre erano davvero formidabili. Era stato un po’ imprudente ed era rimasto gravemente ferito. Al momento, le sue gambe erano bloccate nel terreno e gli rimanevano meno del 20% della sua forza. Anche se non era in immediato pericolo, non poteva scappare facilmente.

<em>Boom! Boom! Boom!</em>

I soldati di Chambord parevano un branco di tigri che stavano cercando di mangiare un drago mentre assalivano quest’uomo con ferocia.

Per un momento, energia di vario colore divampò e la battaglia era folle. Risuonarono esplosioni e i soldati di Chambord furono scaraventati via. Tuttavia, sempre più guerrieri caricarono contro quest’uomo, senza dargli respiro.

Fei si limitò a guardarli in disparte con un sorriso.

Tuttavia stava muovendo le dita e mandando energia nascosta.

Questa energia nascosta bloccò gli attacchi più letali dell’intruso appena in tempo e i soldati di Chambord respinti non ricevettero ferite mortali. Dopo aver scosso la testa per riprendersi dallo stordimento, gli uomini si rialzarono e tornarono all’assalto.

Il sovrano stava usando questo povero intruso come manichino per addestrare i cavalieri dello Zodiaco e i poliziotti, in modo che facessero più esperienza.

“Ahahahah! Sovrano di Chambord! Ti ucciderò!” Questo intruso un po’ affaticato alla fine ebbe la sensazione che stesse accadendo qualcosa di strano e fece divampare fiamme d’energia che scaraventarono via tutti i soldati attorno.

Con un’espressione feroce, tirò fuori una pergamena sigillata dal suo taschino interno e la scosse.

“Ti ucciderò per primo, così questi idioti capiranno la situazione!!!”

<em>Whoosh!!!</em>

Energia di spada dorata sfrecciò nell’aria, lasciando fessure nello spazio veloce come un fulmine.

<em>Bam! Bam! Bam!</em>

Questa energia di spada era tagliente e distrusse all’istante più di dieci formazioni che i soldati di Chambord avevano posto attorno a Fei per bloccare gli assalti del membro d’élite di classe lunare.

“Salvate sua maestà!”

“Presto! Salvate sua maestà!”

I soldati furono colti dal panico quando videro che l’energia di spada stava puntando verso la fronte di Fei. I guerrieri vicini cercarono istintivamente di fargli da scudo.

Anche se questa energia di spada poteva trapassare diversi scudi magici e potesse ucciderli all’istante, nessuno di loro esitò.

Il soldato balzato per primo era quel guerriero a due stelle dall’energia elementale del ghiaccio. Spalancando gli occhi, bruciò la sua energia e cercò di rallentare l’attacco anche a costo della vita.

La spada dorata aveva già toccato la sua fronte, ferendolo. Mentre le gocce di sangue stavano per scorrere lungo il suo viso, il feroce Cupo Mietitore aveva già sollevato la sua falce.

Questo Cavaliere dello Zodiaco stava fissando con rabbia l’attacco ed era sul punto di morire con la testa trapassata.

All’improvviso la situazione cambiò. Il dolore tagliente scomparì e l’energia dorata di fronte a lui svanì. Invece vide la schiena ampia e forte di una persona.

“È sua maestà!” Questo Cavaliere dello Zodiaco riconobbe all’istante chi era questa persona.

Spalancò gli occhi mentre pensava: <em>’Così… così veloce!!! Sua maestà… quando… come poteva essere più veloce di quell’energia di spada? Me**a! Quell’energia…’</em>

Provò terrore quando si rese conto che il sovrano era proprio di fronte a quell’energia.

Invece l’uomo di mezz’età rimase sbalordito, ciò che vide gli fece perdere ogni speranza e il suo cuore stava sprofondando in un abisso.

“Ora hai capito?” Chiese con calma Fei all’intruso.

Fei sospirò e guardò quest’uomo come se lo ritenesse la persona più stupida al mondo. Mentre sorrideva con sicurezza, mostrò il suo potere e disse con sdegno: “Dovresti sapere che, eccetto l'imperatore Yassin, nessun altro nell’impero può competere con me! Anche se ci sono numerosi esperti nascosti, nessuno di loro può rivaleggiare con me! Anche se il tuo capo ha centinaia di migliaia di soldati al suo servizio, ha ottenuto moltissima influenza e ha vinto il trono, non ha potuto farmi nulla! Se volessi, potrei ucciderlo facilmente!”



