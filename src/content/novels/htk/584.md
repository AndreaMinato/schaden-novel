---
title: Capitolo 584 - L’Altare Misterioso e il Portale di Teletrasporto
pubDate: 2024-06-03T16:41:47.965Z
tags:
    - htk
---

Nel profondo del tunnel dietro la caverna sotterranea.

Era uno spazio molto più grande della Città degli Eroi. Era circondato da un abisso gelido senza fondo, lasciando solo il tunnel come via di passaggio.

Si potevano vedere fessure ovunque per il suolo, facendolo sembrare il letto di un fiume secco. Tuttavia il calore che traspariva dalle fenditure dimostrava che questo posto era molto più spaventoso.

Al centro di questo spazio, c’era una montagna di ossa bianche simile ad una piramide. Era alta circa 700 metri, il diametro della pila arrivava a più di 1.000 metri.

Le ossa erano ben riflettenti e fuochi fatui ogni tanto brillavano, aggiungendo una bellezza strana, ma mistica a questo luogo.

Più di dieci semplici tende erano state costruite accanto alla montagna di ossa bianche e risuonarono clangori attorno. Solo da questi rumori si poteva capire che doveva esserci un fabbro esperto al lavoro. Quella persona poteva trasformare i suoni assordanti in musica ritmica che poteva incantare la gente.

All’improvviso una fiamma magica di colore blu divampò sulla stazione di teletrasporto portatile localizzata accanto alla tenda.

Poi Fei, Brook e Torres apparirono su di essa.

“Non è cambiato quasi nulla…” Fei si guardò attorno. In confronto agli enormi cambiamenti che erano avvenuti nella Città degli Eroi, questo spazio misterioso non era stato alterato così tanto. L’unico aspetto differente erano le tende.

Naturalmente Fei ne sapeva il motivo.

Ogni circa venti giorni, l’abisso oscuro avrebbe sputato terrificanti blocchi di ghiaccio e le fessure nel terreno avrebbero sparato terrificanti fiamme del nucleo della terra. La drastica differenza di temperatura avrebbe creato tempeste e tornado, e solo le raffiche potevano spazzare via un guerriero a nove stelle.

Dato che l’ambiente di questo posto era così terribile, era inutile provare a costruirci.

Tuttavia, dato che le fiamme del nucleo della terra erano necessarie per sciogliere i Resti Demoniaci e l’Essenza di Pietra Nera, la maggior parte delle forge di armi e armature venivano fatte qui. Durante i giorni di calma, il fabbro procace del mondo di Diablo, Charsi, avrebbe portato qui i suoi discepoli chambordiani. Avrebbero vissuto in queste tende e forgiato oggetti con martelli di ferro accanto alle fornaci magiche alimentate con l’energia delle fiamme del nucleo della terra.

“Uh? Alexander, sei qui? Da quanto tempo! Eh, sei molto più bello rispetto a prima! Ho sentito che presto sposerai il nostro Fiore del Campo? Sei molto fortunato! È raro vedere una ranger così potente, adorabile e gentile come Elena…” Non appena vide Fei, Charsi salutò con calore Fei mentre si asciugava il sudore dalla fronte.

Charsi era una ragazza semplice, ma cordiale.

“Eh, grazie per il duro lavoro.” Fei si avvicinò e salutò i membri della squadra di Charsi.

Ogni giorno si svolgevano moltissimi rinnovi. Se non fosse stato per Charsi e gli altri fabbri come Samuel che lavoravano giorno e notte, non ci sarebbero stati progressi così veloci. A Cain, Akara e Fei venivano solo in mente idee e progetti, ma per realizzarli ci voleva molta abilità e sicurezza. Ogni oggetto con delle rune magiche era stato creato da Charsi e dai suoi assistenti.

Non era un’esagerazione dire che le 50-60 persone al comando di Charsi erano il gruppo che lavorava più duramente a Chambord e meritavano molto credito.

“Ahahah, non è affatto dura! Ci siamo abituati. Se non martello e forgio qualcosa, mi sentirei come se avessi perso il mio amato!” Charsi mostrò il suo martello magico mentre sorrideva radiosa e il suo codino rosso veniva scosso dall’aria.

Questa ragazza era un fabbro nato, per lei l’attività più divertente era forgiare.

In realtà, ogni persona nel Campo delle Ranger era ossessionato da qualcosa. Ad esempio Akara e Cain erano dediti alla ricerca magica, Charsi era fissata con la forgia, il mercante Gheed era molto bravo nel leggere la mente delle persone e il capo militare Kashya era ossessionata dall’uccidere nemici… Sembrava che tutti vivessero per le loro passioni e che le persone ordinarie non potessero capirli.

Per Fei, erano tutti grandi talenti e desiderava ardentemente il loro aiuto.

Il discepolo numero uno del fabbro, Samuel, sorrise e disse al re: “Sì, se non ascolto il suono del martello della maestra Charsi per un giorno, ho la sensazione di non aver mangiato nulla per un intero giorno…”

Quest’uomo era l’ex fabbro numero uno a Chambord e all’inizio non aveva voluto ammettere la sconfitta. Ora il suo atteggiamento era cambiato completamente e considerava Charsi la sua maestra. Tra tutti i fabbri qui, aveva fatto più progressi. Poteva forgiare un oggetto magico da solo adesso ed era un raro fabbro che nemmeno migliaia di monete d’oro potevano reclutare.

Gli NPC appassionati del Campo delle Ranger stavano aiutando Fei ad istruire e a crescere gruppi di talenti.

Fei era andato a osservare come lavoravano questi fabbri. Vide anche il padre di Ed Hazard, Terry, a lavoro qui.

Quest’uomo aveva perso la gamba destra in battaglia contro i nemici con la corazza nera e Fei aveva progettato una protesi per lui. Ora quest’uomo poteva rimanere in piedi e continuare a dedicarsi alla sua passione.

Anche il sovrano si interessò a forgiare dopo aver visto tutti che lo facevano e fece un tentativo anche lui. Tuttavia distrusse sei pezzi che erano sul punto di diventare oggetti magici di fila, così si arrese; sembrava che non avesse talento sotto questo aspetto.

Presto i fabbri iniziarono a fare i bagagli. Tolsero le tende, misero da parte i loro strumenti e se ne andarono da qui usando la stazione di teletrasporto.

L’evento che sarebbe accaduto ogni mese stava per arrivare.

L’energia fredda dell’abisso stava diventando sempre più intensa, e blocchi di ghiaccio schizzarono fuori dalla voragine nera. Le fessure stavano anche emettendo sempre più valore.

Dato che la tempesta stava per colpire, i fabbri che erano deboli non sarebbero riusciti a resistere.

Persuasi da Fei, anche Brook e Torres se ne andarono insieme ai fabbri; il re fu il solo a rimanere lì.

Presto, risuonarono dei battiti ed enormi gocce d’acqua caddero. La pioggia divenne più aggressiva, sembrava che qualcuno stesse versando acqua da un enorme secchio.

<em>Bam! Bam! Bam!</em>

Enormi blocchi di ghiaccio venivano sparati fuori dall’abisso senza fondo e le fiamme del nucleo della terra cominciarono ad apparire. Tutto il vapore nell’aria attorno a Fei si disperse e si trasformò in liquido per poi cadere a terra.

Quando l’aria fredda e quella calda si mischiarono, apparirono dei tornado terrificanti.

Un anno fa, Fei aveva quasi perso la vita a causa di questo fenomeno. Era una fortuna che si fosse legato ad un pilastro di pietra fatto da Essenza di Pietra Nera, gli aveva salvato la vita e gli aveva permesso di vedere l’altare misterioso in fondo alla montagna di ossa bianche.

In confronto ad un anno fa, la forza di Fei era aumentata drasticamente.

Fei creò una sfera d’energia invisibile e bloccò ogni influenza nel raggio di due metri. Intoccato, il sovrano avanzò con calma.

<em>Bam! Bam! Bam!</em>

Le raffiche soffiarono via tutti i Resti Demoniaci.

Presto l’intera montagna d’ossa si sollevò, sembrava aver formato una nuvola nel cielo. Le ossa vorticavano in cerchio come se fossero vive ed emettevano un rumore assordante mentre si scontravano tra di loro. Era una scena terrificante.

Mentre le ossa bianche erano in alto, rivelarono il misterioso altare senza nome sotto.

Fei si avvicinò all’altare misterioso e fissò il portale blu su di esso; non era sicuro se entrare o no. Dopotutto non sapeva dove l’avrebbe portato.

Mentre ci pensava, distolse gli occhi dal portale e si concentrò sulle sculture incise sull’altare misterioso.

Fece un po’ di scoperte.



