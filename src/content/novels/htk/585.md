---
title: Capitolo 585 - Il luogo ancestrale finale
pubDate: 2024-06-03T17:41:47.965Z
tags:
    - htk
---

Questo altare misterioso era alto circa sei metri, aveva una forma ottagonale e otto piani. Era fatto da un tipo di pietra nera sconosciuto e sembrava pesante. Il portale blu sopra illuminava l’intera struttura, facendolo sembrare un faro infernale.

Sulla superficie dei sette piani c’erano incisioni spesse ampie un dito. Sembravano antiche, ma primitive, e le linee lisce formavano molti percorsi magici pieni di un’aura antica. Tuttavia Fei, che non era un esperto, non le capì.

Comunque sapeva che questo stile apparteneva all’Era Mitica, che era piuttosto diverso dalla magia attuale.

Ai lati dell’ottavo piano, Fei scoprì una frase.

“Nel nome della grande divinità nana, Fiat, apri la porta verso il luogo ancestrale finale…”

Erano state scritte nell’antica lingua usata nell’Era Mitica e la lingua moderna usata nel continente Azeroth derivava da essa. Sorprendentemente, la lingua del mondo di Diablo era molto simile a questa antica lingua. Fei l’aveva studiata un po’, così riuscì a capirla a grandi linee dopo un po’.

“La divinità nana Fiat?” Fei aveva sentito storie riguardo agli eroi leggendari e alle divinità dell’Era Mitica dai poeti itineranti e la Divinità Nana Fiat era uno dei protagonisti di queste storie.

Si diceva che questa divinità nana fosse uno degli eroi terrificanti dalla parte dei demoni e che fosse il dio primordiale di ogni frazione e clan dei nani. Controllava una delle armi da battaglia di livello divino più potenti, l’Ascia della Terra, e aveva ucciso molti potenti esperti dalla parte degli dei. Era famoso e invincibile.

Tuttavia, per qualche motivo, era comunque perito.

Ora molti credevano che i nani fossero scomparsi dal continente perché la loro divinità era morta all’improvviso. I nani erano alti la metà degli esseri umani e vivevano in caverne sotterranea, avevano capelli e barba lunghi, ed erano tutti ottimi fabbri. Senza la protezione del loro dio, avevano perso il loro onore e si erano estinti.

Anche se erano scomparsi, un tempo avevano formato enormi imperi e grandi civilizzazioni. Ne erano rimasti ancora i segni, ad esempio erano stati loro a creare le armi stellari.

Un famoso poeta itinerante un tempo aveva detto che ogni arma stellare, di livello divino o semi divino famosa era stata creata dai nani dell’Era Mitica e tutte le tecniche dei fabbri nel continente usate adesso provenivano tutte dalle eredità dei nani.

Questo dimostrava quanto erano formidabili i nani del passato.

Fei non si aspettava che questo altare sotto la montagna d’ossa bianche fosse una creazione dei nani.

A quanto pareva, sembrava cruciale per la loro razza e conduceva al cosiddetto ultimo posto ancestrale.

Fei riguardò il portale blu sopra l’altare.

Dopo aver riflettuto un po’, evocò il Trono del Caos, ci si sedette sopra ed entrò nel portale con un’espressione determinata.

Il Trono del Caos poteva rompere ogni restrizione e avrebbe protetto Fei, impedendo che si perdesse nel portale spazio-temporale. Anche se ci fossero stati dei pericoli, Fei sarebbe potuto scappare.

Con diversi altri assi nella manica, il sovrano decise di esplorare questo luogo misterioso.

Dopotutto questo posto si trovava sotto la montagna posteriore di Chambord. Fei si doveva assicurare che il portale non fosse connesso a qualcosa di pericoloso e letale. Altrimenti Chambord sarebbe rimasta seduta su un vulcano che sarebbe potuto eruttare da un momento all’altro e Fei avrebbe dovuto spostare la città.

…..

Dopo una serie di ronzii e visioni confuse, Fei apparì in un altro luogo.

Il vento soffiava piano e si poteva vedere un sole brillante nel cielo; non era più in una caverna sotterranea.

Il pericolo che si era aspettato non apparì. Non c’era energia da guerriero o da mago attorno a lui, né cigolii metallici di trappole che si attivavano.

Sembrava un ordinario posto desolato.

Tuttavia, quando alzò gli occhi, l’espressione di Fei divenne interessante.

Ossa bianche! Mari di ossa bianche!

Tutto ciò che poteva vedere era ossa bianche!

Fei era sopra ad un altare ottagonale identico a quello nella montagna posteriore di Chambord e dietro di lui c’era il portale blu.

Fei non aveva idea di quanto tempo fossero rimaste qui queste ossa. Il suolo ne aveva già sepolte molte e ci stava crescendo dell’erba sopra.

“Questo… è l’ultimo luogo ancestrale dei nani? Sembra che abbiano gettato una marea di corpi qui.” Fei ne fu confuso.

“Che i nani siano caduti e il loro luogo ancestrale finale da un palazzo appariscente si sia ridotto a questo con il passare del tempo? Ma da dove vengono questi scheletri? Che tutti i nani del continente siano venuti qui a morire?”

Fei espanse la sua energia spirituale e non percepì alcun pericolo, così scese lentamente dall’altare.

Iniziò la sua indagine dettagliata.

Presto fece delle scoperte.

Questa doveva essere una valle in completo isolamento. Ad essere esatti, ai quattro lati di questo posto c’erano enormi montagne che bloccavano la strada. Erano anche estremamente ripide e sembravano sul punto di collassare da un momento all’altro. Bloccavano la maggior parte della luce del sole che altrimenti sarebbe entrata in questa valle desolata che copriva un’area ampia decina di chilometri quadrati. L’apertura sopra era un cerchio dal diametro di 600 metri.

Mentre camminava in giro, Fei video solo ossa bianche.

Ispezionandole più da vicino, si rese conto che la maggior parte delle ossa erano spesse. Le giunture erano delle stesse dimensioni di quelle degli esseri umani, ma la maggior parte delle ossa erano lunghe la metà. Era chiaro che fossero appartenute a nani.

Tuttavia c’erano ossa e scheletri di altre creature sconosciute.

Alcune erano così sottili da essere scioccante e altre erano così grosse da essere incredibili. C’erano anche resti di creature alate e giganti alti più di dieci metri…

Fei aveva la sensazione che i nani e queste creature fossero nemici.

Mentre vagava in giro, vide troppi scheletri fusi insieme dato che avevano lottato quando erano vivi. La maggior parte di esse aveva armature e le loro armi infilzavano i corpi dei nemici, mentre venivano trapassati a loro volta dalle lame degli avversari. Inoltre alcuni scheletri avevano più di dieci lance al loro interno, mostrando quanto era stata terrificante la battaglia.

Anche se sembrava che la battaglia fosse avvenuta molto tempo fa, Fei poteva ancora percepire quanto era stata sanguinosa e crudele.

La maggior parte degli scheletri era stata fatta a pezzi, pochi erano rimasti completi.

Quelli completi avevano le ossa più bianche ed emanavano ancora una lieve energia da guerriero e magica. Questi resti appartenevano a persone incredibilmente potenti, così erano rimaste briciole delle loro aure.

Fei raccolse una lama un po’ arrugginita a caso e la colpì con un pugno.

<em>Tink!</em>

Con un clangore, la ruggine cadde e la lama tornò brillante.

“Questa… l’arma dei nani… è un’arma stellare?!” Fei ne fu scioccato. Non si aspettava che un’arma qualunque che aveva raccolto da terra fosse un’arma stellare. Dopo che la ruggine era caduta, sembrava un’arma forgiata da poco, il tempo non aveva lasciato nemmeno un segno su di essa.

Fei passò piano un dito sulla lama e scorse del sangue.

Il barbaro di Fei aveva un fisico terrificante! Perfino i signori di classe solare non potevano competere con lui. Le armi ordinarie non potevano nemmeno lasciare nemmeno un segno bianco sulla sua pelle, ma questa spada lo aveva ferito facilmente!

“Un’arma così tagliente! Dev’essere almeno un’arma stellare di quinto livello! È un tesoro nel mondo esterno! Dev’essere un capolavoro dei nani! Potrebbe aumentare di cinque volte le capacità combattive di un guerriero ordinario!”

Fei capì all’istante il valore di quest’arma. Poi, come se fosse stato folgorato, gridò con entusiasmo.



