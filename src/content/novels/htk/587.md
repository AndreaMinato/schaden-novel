---
title: Capitolo 587 - Libro macchiato di sangue, giorno del giudizio
pubDate: 2024-06-03T19:41:47.966Z
tags:
    - htk
---

Quest’uomo era l’imperatore dei nani; la corona sulla sua testa lo dimostrava.

Fei scoprì che era morto nel modo più doloroso possibile; c’era un grosso buco nel suo petto e il suo cuore era stato strappato via dal suo corpo. Sorprendentemente, il sangue stava ancora colando dalla grossa ferita.

Diverso dai quaranta esperti attorno al monumento, il cadavere di questo imperatore non si era seccato nemmeno. Il suo sangue era ancora rosso brillante e sembrava ancora nel fiore degli anni.

I suoi occhi erano spalancati e mostrava un’espressione arrabbiata e riluttante. Stava guardando verso il cielo come se ci fosse un nemico terrificante lì.

Era una scena bizzarra e terrificante.

Fei ebbe la sensazione che qualcuno gli stesse soffiando aria fredda sul collo e gli si rizzarono i capelli.

Erano passati molti anni da quando questo imperatore era morto, ma il suo sangue era ancora brillante e conteneva energia; sembrava potesse resuscitare da un momento all’altro. Era chiaro che la sua forza fosse superiore a quella dei 40 esperti che proteggevano questo monumento; signori di classe solare probabilmente erano formiche ai suoi occhi quando era ancora vivo. Tuttavia era stato comunque ucciso da un nemico sconosciuto che gli aveva strappato via il cuore; era davvero scioccante.

A quanto pareva, sembrava fosse stato un agguato e che non avesse avuto il tempo di reagire. Questo dimostrava quanto era stato formidabile il suo nemico.

“Quanto è potente? È stato un dio?”

Fei aveva la sensazione di capire troppo poco il continente Azeroth. Non aveva mai pensato ai gradi al di sopra della classe solare; credeva che il livello solare fosse il picco della coltivazione.

A quanto pareva si era sbagliato di grosso. Almeno questo imperatore dei nani morto di fronte a Fei era ben oltre alla classe solare e il nemico che lo aveva ucciso era ancora più potente.

“Ci sono dei in questo mondo?”

Nei miti e nelle leggende, la goccia di sangue di un dio poteva uccidere all’istante un signore di classe solare. A che livello era? Che gli dei potessero vivere per l’eternità?

Fei sporse una mano e sfiorò il sangue sulla ferita.

Non appena lo toccò, sentì il suo intero dito bruciare; era un dolore straziante ed ebbe la sensazione di aver messo il dito in una pozza di lava.

Anche se il suo corpo era robusto, uno strato di pelle del suo dito era stato bruciato all’istante. Quel briciolo di sangue era paragonabile alle fiamme del nucleo della terra ed era pazzesco.

Il risultato di questo esperimento era simile alle leggende che dicevano che una goccia di sangue di un dio potesse uccidere un esperto.

Fei si rese conto che l’energia di questo sangue si era dispersa a causa del passare del tempo e che non era più così potente. Altrimenti non sarebbe riuscito ad avvicinarsi entro dieci metri da questo imperatore.

Troppo potente!

Questo imperatore dei nani morto molti anni fa era ancora così potente!

Perfino l’imperatore Yassin che aveva detto di non essere inferiore a nessuno poteva competere con lui!

Fei abbassò la testa e si irrigidì all’improvviso.

Sulle scale di pietra di fronte a questo imperatore, c’erano un paio di orme leggere… Aspetta, erano impronte di zoccoli, non erano state lasciate da un umano. Erano profonde circa due centimetri e ognuna di esse era ampia quasi un metro.

Emanavano intento omicida che fecero rabbrividire Fei.

Il sovrano ebbe la sensazione che la creatura che aveva lasciato queste impronte di zoccoli fosse stata l’assassina di questo imperatore dei nani.

Sembrava che non fossero stati esseri umani ad annientare tutti questi nani, ma creature sconosciute.

Naturalmente erano tutte ipotesi di Fei.

Il sovrano posò gli occhi sul libro spesso nella mano dell’imperatore dei nani. Dopo un po’ di esitazione, si avvicinò e lo prese con cautela.

Soffiò piano la polvere dalla copertina per poi aprirlo con attenzione. Sembrava un diario ed era stato scritto usando la lingua dell’Era Mitica.

Le prime cento pagine erano macchiate di sangue ed erano illeggibili, solo le ultime venti erano rimaste intatte.

“È scoppiata la guerra! Alla fine è scoppiata!!”

“...La terra degli dei e quella dei demoni sono state invase entrambe da quei diavoli terrificanti. Quei maledetti pseudo dei provenienti da un altro spazio! Come osano invadere la terra degli dei? Che siano maledetti! Questi lunatici non possono scappare dalla punizione divina! Saranno annientati sicuramente…”

“Maledizione! Com’è possibile? Quei maledetti pseudo dei sono in vantaggio?”

“Non sta andando bene. Sia gli dei che i demoni sono in una situazione terribile…”

“Dieci giorni dopo che è scoppiata la guerra, ogni razza e specie affiliata agli dei e ai demoni ha capito la gravità della situazione. Continuano ad avvenire catastrofi e c’è caos ovunque! Ho sentito che l’impero degli elfi è stato attaccato dagli pseudo dei e hanno subìto gravi perdite…”

“Com’è possibile? Il dio del fuoco e il dio della magia sono morti? Il demone del vento e il demone della forza sono stati decapitati? Maledizione! Perfino le divinità stanno morendo? Cielo… spero che il grande dio primordiale Fiat stia ancora bene. Ha un’arma stellare di massimo livello, l’Ascia della Terra, con sé. È invincibile e può sconfiggere sicuramente quegli pseudo dei!”

“Sono passati sedici giorni dall’inizio della guerra. Oggi è un giorno buio. Si è diffusa una notizia terribile dalla terra degli dei. Il grande dio primordiale Fiat è morto in battaglia. Dio! Sta per giungere il giorno del giudizio per i nani?”

“Non so come calmare l’impero negli ultimi giorni. Solo il sacerdote imperiale e io sappiamo delle notizie della morte del dio primordiale Fiat. Nessun altro può saperlo! Altrimenti l’impero dei nani collasserà… Antenati del nostro impero Gerard… Per favore ditemi qual è il destino di noi nani!”

“Sono passati ventidue giorni da quando la guerra è iniziata. L’impero Sid degli elfi è resistito meno di un giorno… Gli pseudo dei hanno ottenuto grandi vittorie nella terra degli dei e dei demoni? Gli dei e i demoni sono scomparsi, e questi diavoli hanno iniziato ad attaccare le specie nel continente. Sono come locuste affamate! Non lasciano nulla indietro! La regina degli elfi e i suoi sacerdoti sono tutti morti in battaglia, e la città sacra degli elfi è stata conquistata. Ho sentito che solo pochi membri della famiglia reale degli elfi sono scappati e sono andati dalla grande tribù per ottenere protezione.”

“Oggi è il trentesimo giorno. Dopo tre giorni di combattimenti, il grande impero dei giganti è stato conquistato…”

“Oggi è il trentatreesimo giorno. Anche l’impero dei brutti goblin è stato conquistato in tre giorni. I lanciamissili e i divini meccanismi assassini non sono riusciti a fermare gli pseudo dei…”

“Oggi è il trentaquattresimo giorno. Io, Gerard Bill, il 134esimo imperatore dell’impero Gerard dei nani, ho dato l’ordine di mobilitarsi! I nostri guerrieri sono incrollabili! La guerra è inevitabile e dobbiamo lottare affinché la nostra razza sopravviva!”

“Oggi è il trentaseiesimo giorno. L’imperatore degli orchi è morto e la sacra montagna Haigal degli orchi è caduta! Gli orchi sono stati annientati!”

“Le fiamme della guerra sono arrivate nel nostro impero Gerard!”

“Brutta notizia! Siamo entrati nella città sotterranea sotto la montagna Ferren, ma più di tre milioni di guerrieri nani sono morti per la loro terra natia!”

“Oggi è il quarantesimo giorno. I nostri guerrieri hanno respinto i diavoli invasori per la prima volta, ma abbiamo perso più della metà dei soldati e dei guerrieri…”

“Ci rimane solo un’ultima città sotterranea. L’oscurità è arrivata… posso sentire l’intensa sensazione di morte…”

“Il sacerdote imperiale è morto…”

“Battaglia… battaglia… battaglia…”

“Ci rimangono meno di 10.000 soldati…”

“Ci sono troppi nemici, non possiamo ucciderli tutti. Si stanno precipitando verso di noi ad ondate! Possiamo solo aprire un percorso che ci condurrà all’ultimo posto ancestrale. Spero che le rune divine incise sulle mura possano fermare i loro attacchi…”

“Abbiamo ottenuto un momento di tregua, ma rimangono solo meno di 3000 di noi. Dieci giorni fa, eravamo un enorme impero con decine di milioni di membri e milioni di guerrieri… è un disastro indescrivibile! Civilizzazioni distrutte e il continente sta per collassare…”

“Hanno scoperto la posizione dell’ultimo luogo ancestrale…”

“Una potente entità sta attaccando il palazzo ancestrale e perfino le rune divine non possono difendersi da essa…”

“L’entità si sta avvicinando…”

“Siamo all’angolo…”

“Se qualcuno in futuro potrà leggere il mio diario, sappi che i nani hanno combattuto per salvare il continente. Possiamo aver perso alla fine, ma gli orgogliosi re nani non ammetterebbero mai la sconfitta…”

“È arrivato il nostro ultimo momento. Il nostro impero che ha una storia di più di 6000 anni sta per finire. I quaranta generali divini stanno proteggendo il monumento del nostro dio primordiale. Io, l’imperatore Gerard Bill, sto per combattere per l’ultima volta con i nostri guerrieri. Sanguinerò per l’onore dell’impero fino alla morte…”

“Uh? Uno pseudo dio!! Quella creatura sta davvero venendo qui…”



