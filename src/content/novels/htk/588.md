---
title: Capitolo 588 - Il Mistero della Storia
pubDate: 2024-06-03T20:41:47.966Z
tags:
    - htk
---

Questo era un diario che descriveva il giorno del giudizio del continente.

Le note finivano qui e le scritte erano diventate poco chiare e confuse; le ultime parole erano a stento riconoscibili.

Sembrava che questo sovrano dei nani avesse subìto un grande shock e che non potesse più continuare a scrivere.

Fei sospirò profondamente mentre chiudeva lentamente il libro insanguinato.

Una serie di immagini tragiche e distruttive apparirono nella sua testa. Poteva immaginare cosa avesse provato il sovrano dei nani mentre viveva in quell’era terrificante.

Gli enormi imperi erano stati abbattuti da potenti nemici uno dopo l’altro e non potevano farci nulla. L’oscurità aveva avvolto la terra e numerose razze si erano estinte. Numerose dei e demoni erano morti in battaglia, e ogni singola creatura nel continente si era disperata. Nessuno poteva vedere un futuro e quasi ogni creatura era stata annientata in un mese e mezzo!

Era un’apocalisse!

Nonostante il diario avesse registrato gli eventi importanti usando poche parole, la disperazione dell’imperatore dei nani, Gerard Bill, era stata trasmessa appieno attraverso le pagine ed era soffocante.

Dopo aver letto il diario macchiato di sangue, Fei ebbe la sensazione che la sua mente fosse gravata da un enorme macigno.

Il diario era terminato all’improvviso, come se fosse accaduto qualcosa di terribile e Fei immaginava che i nemici terrificanti, gli “pseudo dei che provenivano da un altro spazio” fossero arrivati e avessero ucciso questo imperatore dei nani all’istante. Quando il cuore di questo imperatore era stato strappato via, i quaranta generali divini probabilmente non avevano nemmeno avuto il tempo di reagire.

Alla fine tutti gli esperti nani nell’ultimo luogo ancestrale avevano combattuto fino alla morte e nessuno di loro era sfuggito a questa fine tragica.

Dopodiché, questi nemici terrificanti se n’erano andati. Avevano ignorato i cadaveri dei nani e dei loro compagni, senza nemmeno raccogliere le armi stellari a terra.

Mentre pensava a ciò che aveva letto, Fei guardò gli scheletri attorno e provò a riorganizzare i suoi pensieri.

Aveva molte domande in mente. Ad esempio, chi erano quegli pseudo dei? Com’erano riusciti ad uccidere gli dei e i demoni che dominavano il continente Azeroth da anni? Come avevano annientato i sette super imperi creati dalle razze affiliate dei due gruppi? Come avevano causato massacri così velocemente?
E dov’erano andati i diavoli locuste in seguito? Perché non erano stati documentati nei libri di storia? Perché gli umani non sapevano nulla degli pseudo dei di un altro spazio? Avevano lasciato il continente Azeroth dopo aver ucciso e conquistato? O stavano aspettando un’altra occasione mentre si nascondevano nel continente?

Naturalmente, c’era una questione in particolare che lo stava facendo riflettere.

“Perché gli esseri umani non erano menzionati in questo diario?”

Secondo le note di Gerard Bill, i nemici conosciuti come pseudo dei di un altro spazio avevano numerosi diavoli al loro comando, non potevano essere annientati. Avevano rastrellato il continente e avevano fatto estinguere diverse razze e specie. Questi diavoli non avevano mostrato nessuna pietà, ma perché gli esseri umani non erano stati menzionati?

A quanto pareva, solo gli esseri umani erano sopravvissuti al massacro ed erano diventati i sovrani di queste terre!

Che gli umani non fossero esistiti allora?

Impossibile! Secondo i libri che Fei aveva letto, erano esistiti durante l’Era Mitica. Inoltre erano considerati una delle dieci specie più potenti insieme ad elfi e nani.

Perciò Fei non poteva capire perché non fossero menzionati nel diario e perché questa catastrofe non era registrata nei libri di storia.

Nei libri si diceva che gli dei e i demoni avessero lottato tra di loro, finendo per seminare devastazione e ponendo fine all’Era Mitica; molti storici avevano raggiunto il consenso al riguardo. Affermavano anche che le razze affiliate a dei e demoni come elfi, nani, orchi, draghi e tribù dei mari, avessero partecipato alle battaglie e avessero finito con l’autodistruggersi. Solo gli esseri umani erano riusciti a sopravvivere usando le loro forti capacità di apprendimento e di adattamento, e riproducendosi velocemente.

Era chiaro che questa versione fosse in conflitto con ciò che aveva scritto Gerard Bill.

“Chi sta mentendo?”

Mentre si guardava attorno, vedendo i numerosi scheletri e i cadaveri dei quaranta generali e dell’imperatore dei nani, Fei era più incline a credere alle parole del libro macchiato di sangue. Nessuno avrebbe provato a mentire alle future generazioni quando non sapeva nemmeno se il continente avrebbe avuto un futuro.

Questo diario macchiato di sangue era molto più affidabile di vaghe leggende infondate.

Fei pensò di aver scoperto per caso un segreto nascosto per anni.

Chi aveva distrutto l’Era Mitica? Che ruolo avevano ricoperto gli esseri umani allora?

Fei sospirò piano e scosse la testa. Smise di pensare a queste domande dato che non erano rilevati al momento. Ripose il libro nel suo inventario e continuò ad esaminare l’ambiente attorno.

Mentre gettò un’altra occhiata verso il corpo di Gerard Bill, scoprì che c’erano delle incisioni sul monumento di pietra dietro l’imperatore; sembrava che registrasse le posizioni delle stelle nel cielo, c’erano dei puntini d’argento delle dimensioni di un’unghia sulla scultura. Inoltre delle sottili linee argentee connettevano i punti, combinandoli in qualcosa di indistruttibili.

<em>’Cosa sono questi?’</em> Pensò Fei mentre sfregava i puntini.

Era l’ultimo luogo ancestrale di un’intera razza, e i quaranta generali e l’imperatore erano tutti morti proteggendolo. Non avrebbe mai creduto che questo monumento di pietra fosse una semplice statua.

Tuttavia, dopo averla osservata per un po’, Fei non individuò nessuna energia magica o da guerriero. Sembrava davvero ordinaria.

Questa scoperta insolita lo incuriosì ancora di più.

“Sembra che dovrò passarla a Cain e ad Akara per studiarla!”

Dopo aver deciso, Fei non sprecò altro tempo. Si assicurò di non aver trascurato nulla e andò oltre per vedere se avrebbe potuto trovare qualcos’altro.

Lungo la strada, raccolse altre armi stellari che non erano rimaste corrose.

Sfortunatamente erano di basso livello, nessuna di esse superava il quinto livello.

Dopo due ore, Fei camminò per tutta la valle. Eccetto per le scoperte interessanti fatte al centro, c’erano scheletri bianchi ovunque.

Ai lati delle pareti, Fei vide alcune incisioni divine che avevano perso la loro energia.

Fei si immaginò come un tempo erano state rafforzate da rune divine. Perfino delle mura ordinarie sarebbero diventate indistruttibili una volta che fossero state potenziate da rune divine! Nessun signore di classe solare avrebbe potuto lasciare nemmeno un segno su queste pareti.

Eccetto per il portale sull’altare, nessuno sarebbe riuscito ad entrare qui in teoria.

Tuttavia questo posto era stato comunque conquistato e distrutto.

Fei alzò gli occhi verso l’apertura di questa valle e si chiese dove fosse. Mentre stava per volare fuori dall’apertura circolare dal diametro di circa 500 metri per controllare l’area, notò di aver trascurato qualcosa e la sua espressione si irrigidì

“Com’è… possibile?”



