---
title: Capitolo 596 - Rapporti caduti a terra
pubDate: 2024-06-04T04:41:47.967Z
tags:
    - htk
---

La situazione era davvero pericolosa.

Tuttavia, come se avesse già previsto questo, Fei rimase impassibile.

Il Trono del Caos brillò e iniziò a creare immagini residue. Come se tre Fei fossero apparsi allo stesso tempo, tre figure si mossero e annientarono facilmente i tre fendenti.

“Eheh, non mi aspettavo di vedere un esperto del genere in un piccolo regno affiliato di primo livello. Ahahah…” La voce risuonò da una direzione diversa.

“In tal caso, ci andrò piano con te… Eheh, non sarai così fortunato la prossima volta!” La voce si mosse e il suo tono cambiò diverse volte.

Presto si spense, l’assalitore se ne stava andando.

In quel momento, Fei alzò le sopracciglia e sogghignò: “Dovrò ricambiarti con un bel regalo per essere cortese! Altrimenti la gente dirà che non sono ospitale!”

Prima di finire di parlare, strinse una mano.

Una mano argentea alta circa mezzo metro apparì ad un metro di distanza da lui. Era composta da pura energia e sembrava proprio dettagliate, si potevano vedere perfino le piccole pieghe e i suoi vasi sanguigni. Quando Fei strinse il pugno, anche la mano d’energia fece lo stesso. Le cinque dita si piegarono lentamente e anch’esse lasciarono immagini residue. Sembrava un loto in fiore.

Tutto questo avvenne in un attimo di secondo.

Poi luci sfrecciarono dagli occhi di Fei mentre fissava davanti a sé e scagliava un pugno.

Il marchio del pugno simile ad un loto tremò per poi scomparire.

<em>Boom!</em>

Scattò verso il luogo che Fei stava fissando, era così veloce da non essere visibile da occhi umani.

“AH! …Eh… Puff!”

Risuonò un gemito soffocato e delle gocce di sangue caddero dal cielo misteriosamente. Poi, come uno specchio che era andato in frantumi e poi era stato riparato, lo spazio crepitò a causa del marchio del pugno di Fei per poi tornare alla normalità un momento dopo. Durante quel processo, una figura nera discese da quella fenditura. Questa persona guardò Fei con un’espressione scioccata e risentita per poi scomparire di nuovo.

Fei guardò il cielo e non lo inseguì.

<em>’Questa persona può resistere al mio Pugno dell’Imperatore Invincibile… dev’essere almeno al primo o al secondo livello dello stadio della Luna Piena inferiore. A che fazione appartiene? Maledizione, abbiamo preso proprio un pesce grosso!’</em>

Mentre Fei ci pensava, si guardò attorno con ferocia.

Le varie aure potenti che solo membri d’élite di classe lunare potevano percepire si ritirarono tutte in questo istante. Dopo aver visto quanto era potente il sovrano, gli esperti nascosti se ne andarono; non volevano causare un malinteso.

<em>Boom! Boom! Boom! Boom!</em>

Ora il colpo finale della sfida della natura stava per arrivare.

I fulmini argentei nel cielo all’improvviso si fusero come se qualcosa li avesse stretti insieme, e si trasformarono in una figura vagamente umana. Accompagnati da una pressione devastante, si fermarono nel cielo per un secondo per poi dirigersi verso Lampard che era al centro della piazza. Questo attacco assomigliava al colpo del dio del fulmine ed era l’ultima prova che la natura avrebbe riservato a questo ex guerriero numero uno di Chambord.

Tutti i chambordiani trattennero il fiato, avevano il cuore in gola.

“Ahahahah! Un attacco finale? Ottimo! Fulmine Nero, zanne del leone! Colpo Veloce come un Fulmine!!!!!”

Mentre i suoi lunghi capelli rossi venivano agitati dal vento, Lampard rise con coraggio come una divinità. Estrasse l’arma stellare di ottavo livello che aveva infilzato nel terreno e la sua aura iniziò a crescere sempre più rapidamente! Gradualmente, si poté scorgere un enorme leone circondato da fiamme dorate.

Lampard usò la sua spada e usò la sua tecnica finale: Pugno Veloce come un Fulmine.

<em>Roar! Roar! Roar!</em>

All’istante i ruggiti del leone dorato risuonarono nel cielo. Mentre Lampard lanciava un fendente verso l’alto, tutta l’energia delle saette attorno a lui roteò e si trasformò nelle zanne di un leone. Senza paura, Lampard attaccò la figura umana che stava calando su di lui!

<em>Whoosh!</em>

Il rumore tagliente quasi spaccò i timpani della folla nell’area.

Allo stesso tempo, quella forma umana che rappresentava l’ultima prova della natura fu annientata dalle zanne del leone dorato.

Dopo l’assalto di Lampard conteneva ancora moltissima energia. Dopo aver lacerato la figura umana fatta di fulmini, volò nel cielo e formò un enorme buco tra le nubi spesse.

Un enorme buco circolare dal raggio di venti chilometri apparì tra le nuvole scure, rivelando di nuovo il cielo blu.

Poi la luce del sole brillò attraverso il varco e illuminò tutta Chambord. Da lontano, sembrava che tutto fosse buio accetto Chambord! Sembrava che gli dei stessero benedicendo il regno.

Lampard aveva distrutto la sfida della natura ed era avanzato con successo allo stadio della classe lunare! D’ora in avanti, Chambord aveva un altro potente esperto importante!

Risuonarono con forza acclamazioni da ogni lato della piazza, come la lava che eruttava da un vulcano, furono così forti da disperdere il resto delle nubi.

Lampard rimase silenzioso al centro della piazza e la sua aura stava aumentando.

Primo livello della Luna Nuova inferiore…

Secondo livello della Luna Nuova inferiore…

Quinto livello della Luna Nuova inferiore…

Primo livello della Luna Nuova intermedia…

Terzo livello della Luna Nuova intermedia…

Sotto lo sguardo sorpreso e contento di Fei, la forza di Lampard si stabilizzò lentamente al quinto livello della Luna Nuova intermedia.

“È avanzato direttamente agli stadi intermedi della Luna Nuova… È scioccante.

<em>Sembra che i segreti dello zio Lampard superino le mie aspettative!” Pensò Fei.

Per un esperto ordinario, poteva essere un successo stabilizzare la propria forza al primo livello della Luna Nuova inferiore. I maestri che arrivavano al terzo livello della Luna Nuova inferiore erano considerati geni e quelli che raggiungevano il quinto erano geni incredibili.

Il fatto che Lampard fosse arrivato al quinto livello della Luna Nuova intermedia era incredibilmente strano!

Inoltre il suo ultimo attacco aveva distrutto l’ultima sfida della natura e aveva formato un enorme buco tra le nuvole, facendo rabbrividire molte spie.

Sapevano che Chambord non aveva ottenuto solo un membro d’élite di classe lunare; ma anche un vero esperto! Un esperto dal potenziale illimitato!

Dopo che le nubi scure scomparirono, il cielo tornò al suo più splendido color zaffiro. Mentre il sole sorgeva sempre di più, l’aria umida diventò sempre più calda.

Risuonarono forti acclamazioni nell’area.

Presto ogni cittadino a Chambord venne a sapere che il signor Lampard era diventato con successo un membro d’élite di classe lunare e l’intera città si riempì di entusiasmo e felicità.

Tutti sapevano che la forza e il potere erano le chiavi per la salvezza in un periodo di tempo caotico.


…..

“Cosa? È stato qualcun altro a diventare un membro d’élite di classe lunare?”

Barkov che stava aspettando di ricevere informazioni di fronte all’albergo si rilassò dopo aver saputo della notizia. Poi all’improvviso si rese conto delle possibili implicazioni e tornò nella sua stanza per porre diversi documenti sul tavolo. Dopo alcune ricerche, trovò velocemente le informazioni riguardo a Lampard.

“Frank Lampard; 37 anni; guerriero dell’elemento dell’acqua e del fulmine; picco delle otto stelle; silenzioso e riservato… Storia e origini, sconosciute!”

La parola “sconosciute” fece rabbrividire Barkov.

“Nemmeno il quartier generale ha potuto scoprire il passato di quest’uomo? È stato a Chambord per molti anni, così dovrebbe essere facile rintracciarne la storia. Perché è sconosciuto? Che le sue origini siano troppo straordinarie? Maledizione! Che genere di persone ci sono attorno al re di Chambord?” Barkov stava diventando ansioso.

“No, aspetta!” All’improvviso si rese conto di qualcosa che aveva trascurato: “Dopo giorni di indagini, siamo giunti alla conclusione che il re di Chambord è l’esperto numero uno di Chambord. Questo significa… che la sua forza è superiore perfino a quella di Lampard… questo… significa che è già un membro d’élite di classe lunare… Ma…”

Barkov tremò mentre continuava a riflettere. “Ma perché le informazioni che mi ha passato il principe ereditario Arshavin… perché la valutazione più ottimista è lo stadio delle nove stelle?”

“Sua altezza il principe ereditario non lo sapeva? Impossibile… perché non me lo ha detto?”

Sudore imperlò la fronte di Barkov e non notò nemmeno che il resoconto gli era caduto dalle mani.



