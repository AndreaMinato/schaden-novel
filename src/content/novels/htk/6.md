---
title: Capitolo 6 – Potere Inaspettato
pubDate: 2023-05-13T13:54:16.358Z
tags:
    - htk
---


Capitolo regolare,
0 capitoli in coda, 0/5
-Schadenfreude

Fei sussultò.

"Tempo massimo di gioco per oggi? Cosa sarebbe?"

Non si aspettava che sarebbe accaduta una cosa del genere proprio mentre si stava preparando a tornare nel Campo delle Ranger.

La visuale di Fei si offuscò un secondo dopo. Il mondo iniziò a deformarsi e a scomparire. Poi rimase solo oscurità.

.....

.....

Fei riaprì gli occhi e scoprì di essere di nuovo nel palazzo del re.

Decorazioni magnifiche, splendido mobilio e il grande letto rosso scuro dai motivi dorati erano in netto contrasto con il mondo cupo e sanguinoso di Diablo.

"Cos'è successo? Ho... appena avuto un incubo?" Fei era confuso.

Era ancora a letto. La sola differenza rispetto a prima del cosiddetto "incubo" era che ora aveva molto caldo ed era sudaticcio; sembrava che fosse appena uscito da una sauna.

Si alzò e sorprendentemente scoprì che il torpore che aveva sentito quando si era svegliato in questo mondo era scomparso e così aveva fatto il dolore delle sue ferite alla testa e al petto.

'Come... non era un sogno?'

Fei ebbe la sensazione che gli fosse accaduto qualcosa di speciale, ma non capiva bene cos'era cambiato. Il palazzo era silenzioso. Non c'era nessuno attorno. Fei si alzò dal letto e si stiracchiò un po'.

'Zipp!!'

Il rumore di vestiti che si strappavano.

La maglia da cavaliere di fei si era strappata all'improvviso in diversi punti. Se qualcuno l'avesse visto in quelle condizioni, si sarebbe immaginato che fosse un barbone a giudicare dalla camicia e i pantaloni strappati.

"Dannazione, cosa succede?"

Fei si spaventò un po'.

Tutto quello che gli era accaduto aveva messo a dura prova i suoi nervi. Si sentiva sull'orlo di un crollo mentale.

Guardò giù e, dopo un esame più accurato, si rese conto che gli abiti che stava indossando erano un po' troppo piccoli. Quando si era stiracchiato, aveva strappato facilmente i vestiti così poco confortevoli.

"Che è questa misera qualità? Chi produce degli abiti del genere per un re?"

Il vento soffiò per il palazzo e Fei rabbrividì. Era quasi nudo.

"Me**a, devo trovare qualcosa da indossare."

Fei si guardò attorno e vide un guardaroba. Lo aprì e trovò molti abiti lussuosi. Scelse una maglia da cavaliere nera e dei pantaloni. Li indossò e si avvicinò allo specchio.

L'uomo nello specchio scioccò Fei.

Era alto sei piedi. I suoi capelli neri che gli arrivavano fino alle spalle erano legati da una fascia rosso rubino. Il suo viso bello e mascolino e il suo corpo muscoloso avrebbe fatto innamorare qualsiasi donna.

"Dannazione! Questo maledetto figlio di pu***a nello specchio sono io???"

Fei non ci avrebbe creduto, era assurdo per lui. Dopo aver danzato in modo buffo e dopo aver visto che l'uomo nello specchio seguiva i suoi movimenti, alla fine lo accettò.

"Ahahah, cavolo, oh cavolo. Nonostante quell'Alexander fosse un ritardato, ha proprio un bel viso! Ahah, è molto più bello di me."

Fei continuò a mettersi in posa di fronte allo specchio, come se avesse appena scoperto un nuovo continente.

"D'ora in poi sono Alexander!" Disse tra sé e sé contento.

Dopo questa sua nuova scoperta, si avvicinò alla fila di armature medievali da cavaliere al centro del palazzo. Ne prese una della sua altezza ed estrasse la spada a due mani che l'armatura stava tenendo. Mentre menava un fendente, cercò di mostrare un'aura potente e regale.

Poi però mostrò un'espressione strana.

"Come mai è così leggera? Non è un giocattolo di plastica, vero?"

Una maestosa spada a due mani lunga cinque piedi doveva pesare almeno quindici o venti chili, ma Fei aveva la sensazione di stare tenendo una piuma, gli sembrava priva di peso. Era strano.

"Tink!"

Fei colpì l'armatura con l'arma per vedere se era davvero un giocattolo.

Ma accadde l'imprevisto...

L'armatura era spessa un centimetro. La lama la trapassò facilmente, come se Fei stesse tagliando un pezzo di carta. Il colpo tranciò in due l'armatura e la metà superiore dell'equipaggiamento cadde a terra con un "tink".

"Cavolo!"

Nonostante Fei non credesse al soprannaturale, non c'era altro modo per spiegare cos'era successo.

"Perché sono così forte ora?"

Fei menò un altro fendente, ma non sentì ancora nessun peso.

L'arma a due mani era chiaramente un'arma vera.

"Questa sensazione..."

Fei chiuse gli occhi cercando di ricordare il modo in cui si brandiva una spada. Ebbe la stessa sensazione di quando era stato un barbaro nel "sogno", mentre usava l'ascia bipenne per attaccare i mostri.

"Io..."

Fei era scioccato.

"Ho portato con me il potere del personaggio del barbaro dal sogno?"

Non poteva togliersi questo pensiero dalla testa e iniziò subito a mettere alla prova questa ipotesi improbabile. Ripose la spada nell'armatura danneggiata e guardò le altre armi del palazzo.

Qualcosa attirò presto l'attenzione di Fei.

Lontano nell'angolo del palazzo c'era un'enorme ascia bipenne dalla forma strana. La sua lama enorme era lunga almeno cinque piedi e sembrava pesare circa cinquanta chili. Era insieme ad una pesante armatura nera. Il suo peso aveva incrinato in parte il pavimento di piastrelle.

Una bizzarra incisione sulla lama rendeva ancora più minacciosa l'arma.

Fei si avvicinò velocemente e la raccolse. All'improvviso ebbe la sensazione di diventare tutt'uno con l'ascia, come se l'arma facesse parte del suo corpo.

Chiuse di nuovo gli occhi e si concentrò su questa sensazione.

"Ecco, questa è la sensazione del mio terzo livello nell'Abilità con le Armi che avevo nel sogno'. Specialmente con le asce, perché sono un barbaro."

L'ascia bipenne era come un mulino a vento nelle mani di Fei. Tutte le tecniche che fece erano al livello di un maestro, come se avesse usato questo tipo di armi da diverse decine di anni.

Fei poté concludere che la sua ipotesi era corretta.

Aveva ottenuto tutte le abilità, i punti di forza e gli attributi del barbaro di livello cinque del "sogno".

Il suo nuovo potere gli diede un profondo senso di sicurezza.

"Così è questa la sensazione nell'essere potenti, mi chiedo a che livello corrisponde in questo mondo magico?"

Mentre Fei era sorpreso dal suo nuovo potere, si ricordò all'improvviso che quel "maestro" Lampard aveva parlato di nemici che stavano assediando il castello.

'Forse dovrei andare a dare un'occhiata.' Pensò sempre di più Fei.

"Forse potrei aiutarli con il mio potere."

Fei decise di andare. Per sicurezza, prese l'armatura più pesante e spessa nel palazzo e la indossò.

L'armatura aveva coperto Fei da capo a piedi, lasciando solo dei buchi per i suoi occhi.

Fei si sentì come se stesse indossando la prima armatura da Iron Man, quella che Robert Downey aveva costruito in Iraq.

Questa armatura da venticinque chili avrebbe letteralmente ancorato Fei a terra; ma ora aveva la sensazione di indossare una tuta ultra sottile della Nike.

Fei diede un colpetto all'elmo con l'ascia.

"Tink! Tink!"

Fei fu soddisfatto di questo suono: "Ahah, nessuna maledetta freccia mi colpirà ora!"

"Re Alexander! Andiamo!"

Fei si guardò attorno mentre lasciava silenziosamente il palazzo.

Aveva intenzione di vantarsi di fronte alle guardie, ma chi si sarebbe immaginato che non c'era nessuno a guardia del re. Il palazzo era silenzioso. Mentre continuava a camminare, vide due soldati gravemente feriti che dormivano accanto alle porte principali del palazzo.

Sembrava che questi due soldati stanchi provenissero dalla prima linea.

"Me**a! Il mio palazzo è sorvegliato solo da due soldati feriti, la battaglia dev'essere al suo picco."

Le grida dello scontro stavano diventando sempre più rumorose mentre Fei si avvicinava alle porte principali del castello.

'Non c'è tempo da perdere!' Pensò Fei mentre iniziava a correre ancora più velocemente.]



