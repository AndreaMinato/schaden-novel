---
title: Capitolo 60 – Si faccia da parte o muoia
pubDate: 2024-05-12T20:41:47.860Z
tags:
    - htk
---

Capitolo sponsorizzato, ringraziamo Kevin!
2 (kevin) capitoli in coda, 0/5
-Schadenfreude

Il cavaliere era terrorizzato; si sentiva la testa vuota e non riusciva a reagire. A parte cagarsi sotto, stava anche sbavando; sbavava a cascata. Ogni parola detta da Fei era come una spada di Damocle e, se avesse dato il segnale, le lame sarebbero piovute su di lui e l'avrebbero fatto a pezzi.
Le urla dei suoi compagni a terra che imploravano di morire risuonavano ancora nelle sue orecchie; il cavaliere non esitò e si inginocchiò strisciando a terra come un cane. Sporse la lingua e leccò lo sporco dagli stivali di Fei. Dopo averlo fatto, alzò lo sguardo e sorrise con fare lusingante...

Fei sogghignò e scosse la testa: "Come può qualcuno di così arrogante, ma che ha così tanta paura di morire essere degno di essere definito un cavaliere?"

"Non ne sono degno, non ne sono degno. Non sono un cavaliere, sono solo un soldato ordinario... Sua maestà, imploro la sua pietà..." Il cavaliere si inginocchiava e si prostrava come se non ci fosse un domani. La sua alterigia era scomparsa e tremava come un cane selvaggio che voleva sopravvivere.

"Non ti ucciderò!" Disse Fei.

"Ah? Lunga vita a sua maestà! Lunga vita al re! Ringrazio il re Alexander per la sua gentilezza e grandezza. Io..." Il cavaliere si entusiasmò e lo lusingò più che poteva.

Fei lo interruppe impazientemente: "Io non ti ucciderò ma... lo farà qualcun altro." Dopo aver detto questo, Fei chiamò il ragazzo a cui era stata tagliata la gola. Il giovane si era ripreso completamente grazie agli effetti della Pozione Curativa Normale, e adesso era solo un po' stanco. Era ancora di fronte alla folla, sostenuto dai suoi amici. Dopo aver visto il re Alexander chiamarlo, si avvicinò con entusiasmo e porse i suoi rispetti al sovrano.

"Guerriero, qual è il tuo nome?" Chiese con un sorriso Fei.

"Tolis sua maestà, il mio nome è Fernando-Torres." Il giovane tremò d'entusiasmo. Durante l'assedio, si era unito al reclutamento militare nell'ultimo giorno, così aveva solo potuto sorvegliare le mura difensive; non aveva avuto un'occasione per partecipare alla vera battaglia.
Ma aveva visto come l'eroico re Alexander aveva smantellato e distrutto i nemici quasi tutto da solo, diventando il suo esempio e ispirazione. Ogni giovane sognava di diventare un eroe e Torris aspirava a diventare un grande guerriero come il re Alexander, anche se avesse dovuto affrontare crudeli nemici e una fredda morte; niente l'avrebbe fermato. Per questo quando aveva visto la cavalleria imperiale mancare di rispetto alla futura regina, si era fatto avanti per primo e li aveva rimproverati.

Fei batté gentilmente le spalle a Torres; sollevò con un calcio una delle spade dei cavalieri a terra, la prese al volo e la passò al giovane: "Torres, oseresti uccidere una persona?"

Torres esitò. Voleva dire di no, ma ripensò velocemente alla scena sanguinosa ed eccitante sul ponte. Strinse i denti e rispose con decisione: "Sì sua maestà!"

"Va bene, allora aiutami ad uccidere questo ba***rdo che ha osato insultare il nostro regno." Fei indicò il cavaliere in ginocchio che stava implorando pietà; quel pover uomo aveva perso il coraggio di resistere. Dopo aver visto Torres avvicinarsi con la spada, non osò scappare e continuò a prostrarsi.

Questa era la prima volta che Torres avrebbe ucciso qualcuno.

Mentre si avvicinava, a dire la verità, aveva molta paura. Ma nel momento in cui lo colpì e il sangue caldo schizzò il suo volto, sentì qualcosa accendersi nella sua anima. Non aveva più timore e sentiva solo ribollire il sangue.

"Ottimo, Fernando-Torres, d'ora in poi sarai la mia guardia personale!" Fei era soddisfatto.

Fei aveva un'ottima impressione del sedicenne visto che aveva difeso Angela e la dignità del regno, senza ritirarsi di fronte alle spade affilate della cavalleria imperiale. Il coraggio di una persona ben armata e che aveva un vantaggio assoluto non era affidabile; solo quando si era in condizioni di svantaggio e non si avevano mezzi su cui contare il coraggio sarebbe stato davvero genuino. Era ovvio che, anche se il giovane dai capelli biondi stava tremando quando teneva la spada, aveva lo spirito di un vero guerriero.

"Ah?"

Torres rimase sbalordito. Ebbe la sensazione che fosse piovuta manna dal cielo. Ne fu un po' stordito e non osò crederci. Alla fine, ridestato dalle sollecitazioni dei suoi amici, si inginocchiò e ringrazio con fare agitato il re. Dopo che si rialzò e andò dietro Fei, non riusciva ancora a credere alla sua fortuna. Si pizzicò la coscia più volte; il dolore gli suggeriva che questo non era un sogno. Era davvero diventato la guardia personale del suo modello di riferimento. Torres raddrizzò silenziosamente la schiena e si impettì, sembrando di più un vero guerriero sotto gli sguardi invidiosi dei suoi amici.

Sotto l'enorme statua di pietra del dio dall'altro lato, il capitano dei cavalieri Semak era ancora stordito.

"È il re ritardato e debole come una formica di un regno di livello 6, come osa assassinare in pubblico un cavaliere dell'impero Zenit? Come osa?" Semak tremò mentre indicava Fei; le sue labbra stavano tremando così forte che non riuscì a dire una parola. Durante lo scontro precedente, il suo avversario aveva distrutto il suo scudo di energia e anche la sua sicurezza con un attacco noncurante. L'arrogante capitano si era reso conto all'improvviso che il giovane re era molto più potente di lui.

Dopo che Fei si occupò di tutti i cavalieri, sogghignò mentre si avvicinava a Semak con intento omicida. Ripeté la stessa domanda: "Dimmi basta**o, come vuoi morire?"

Un ronzio risuonò nella testa del capitano. Non sapeva come reagire.

All'inizio si aspettava che, anche se era avventato, questo re si sarebbe limitato ad uccidere solo dei cavalieri ordinari e non avrebbe osato sbarazzarsi di lui. Dopotutto, quegli uomini erano solo ordinari soldati, ma lui era un maestoso ufficiale militare e un sottoposto di sua altezza, il secondo principe Zhirkov che aveva il potenziale per ereditare il trono dell'imperatore Yassin... Ma si sbagliava. Il re spericolato di fronte a lui non aveva nessuna intenzione di risparmiarlo.

In quel momento Semak finalmente si spaventò.

L'identità dell'ufficiale militare dell'impero Zenit non poteva più proteggerlo, né la sua forza e la sua energia della terra a due stelle. Ora che i due fattori chiave su cui aveva contato per minacciare e mettere sotto pressioni gli altri regni affiliati erano diventati inutili, Semak si era reso conto di quanto era debole e iniziò a tremare incontrollabilmente.

Si ritirò istintivamente; non mostrava più nessuna arroganza. Aveva un'espressione spaventata ed era pronto a scappare.

In quel momento...

"Arrogante! Alexander, fermati!"

Risuonò una voce lontana tra la gente. Lo sguardo di Semak si rianimò; aveva visto il principe Tropinski farsi strada tra la folla ed entrare nel cerchio.

"Sua altezza, mi aiuti sua altezza. Chambord ha tradito l'impero! Questo re malvagio ha intenzione di affrontare l'impero Zenit..." Semak si dimenticò di mostrare il suo temperamento e la sua classe da cavaliere. Strisciò verso Tropinski, si inginocchiò e gridò: "È stato così crudele! Questo re malvagio ha ucciso la cavalleria imperiale. Ha anche ordinato alle sue truppe di annientare l'intera legione di canonizzazione!"

Aveva addossato abilmente tutte le colpe su Fei.

Dopo che il principe Tropinski vide i soldati gravemente feriti e quasi morti a terra e il capitano colto dal panico, questionò Fei con rabbia: "Cosa significa questo re Alexander? Farà meglio a darmi una spiegazione!"

Il principe Tropinski si stava divertendo molto stasera. Questo regno povero e remoto gli aveva fatto sperimentare una felicità e una libertà senza precedenti; non c'erano precettori imperiali a seguirlo ovunque dicendogli cosa fare. Non doveva prestare attenzione a suo padre, l'imperatore Yassin, badando al suo umore, né doveva reprimere la rabbia di fronte agli insulti dei suoi fratelli maggiori Arshavin e Zhirkov. Qui, aveva sentito il calore dei cittadini e poteva correre e danzare felice attorno al farò. Questo tipo di libertà era rara a San Petersburg.

Questi festeggiamenti avevano rimosso lentamente la sua insoddisfazione e i pregiudizi che aveva nei confronti di Alexander. Poco fa aveva sentito i cittadini di Chambord che discutevano con orgoglio delle gesta eroiche del re. Aveva perfino pensato: <em>'Sembra che questo re Alexander sia un grande uomo. Interessante, forse potremmo diventare amici...'</em>

Ma ciò che era accaduto lo aveva fatto arrabbiare molto.

Vista la folla, era arrivato abbastanza tardi, così il principe non sapeva l'intera storia. Tuttavia, non importava se il capitano Semak avesse detto la verità. In quanto principe dell'impero, Tropinski aveva la sensazione che la maestà e la dignità dell'impero fossero state sfidate. Doveva difenderle, se Alexander non gli avesse dato una spiegazione ragionevole, ci sarebbero state conseguenze catastrofiche.

Tuttavia la risposta che gli diede Fei lo scioccò. Non riuscì a crederci.

"Spiegazione? Spiegare cosa?"

Fei mostrò un sorriso sdegnoso. Come se avesse sentito qualcosa di ridicolo, continuò ad avanzare; si avvicinò lentamente a Semak, un passo dopo l'altro. La spada dorata sembrava la falce del cupo mietitore, emanava un'aura fredda. Fei fissò Tropinski e disse freddamente: "Sua altezza, non faccia la scelta sbagliata. Si faccia da parte o muoia!"

"Tu..."

Il principe si infuriò.

In quel momento sentì chiaramente l'intento omicida dell'avversario. Non dubitava che questo giovane re lo avrebbe ucciso senza nessuna esitazione se avesse continuato ad ostacolarlo, anche se era un principe imperiale di alto rango... Tuttavia, la sua dignità non lo spinse ad implorare o a compiacere Alexander come aveva fatto l'altro soldato. Anche se Tropinski non era un eroe o nemmeno un guerriero e aveva attaccato Fei impulsivamente prima, il principe sapeva che non stava proteggendo solo il capitano Semak, ma la dignità dell'intera Zenit.

Perciò, nonostante sapesse di non poter competere con il suo avversario, dovette comunque estrarre la spada.

"Eh?"

Fei non si aspettava una reazione del genere. Non sapeva che questo principe che sembrava un donnaiolo potesse essere così coraggioso... ma ne fu solo sorpreso. Non rallentò affatto il passo. Tutti avevano i loro limiti e una volta che qualcuno li avesse violati, avrebbero dovuto affrontarne le conseguenze. Anche se fosse stato l'imperatore di Zenit ad ostacolarlo, Fei non avrebbe esitato.

In quel momento, sotto l'ombra di un'enorme statua ad un lato della piazza, qualcuno stava diventando impaziente.

"Quel tipo è troppo audace..." Disse il cavaliere donna Susan nascosta dall'ampio mantello. Si girò e disse ad un'altra persona nascosta nel suo gruppo: "Sua altezza, per favore mi permetta di andare ad ucciderlo."

"Non puoi affrontarlo." Disse piano la principessa scuotendo la testa.

"Com'è possibile? Sua altezza, non sono d'accordo. Sono una guerriera a tre stelle; anche se quel selvaggio è riuscito a sconfiggere quel vile tirapiedi del secondo principe Semak, non può competere con me!" Era ovvio che Susan non si fidasse delle capacità di giudizio della principessa.

La principessa scosse la testa e la ignorò. Si girò e disse ad un'altra persona: "Capitano Romain, sembra che stavolta dovrà intervenire."

"È un mio piacere servirla sua altezza." L'uomo con il mantello si tolse il cappuccio. Era un guerriero alto e robusto che aveva seguito la principessa Tanasha e il cavaliere Susan per strada questo pomeriggio.

"Oh, questo Alexander è interessante. Capitano Romain, non devi combattere contro di lui. Riporta qui Jimmy e basta." Aggiunse la principessa. La sua voce era ancora debole e lieve.

"Eh?" Il guerriero biondo ne fu sorpreso. "Sua altezza, il vice capitano Semak, lui..."

"Eheh, quel tirapiedi astuto e vile, non importa se lo lasceremo qui a morire. Ha commesso molte azioni che hanno macchiato l'onore e la maestà del nostro impero per tutti questi anni. È il momento che sia punito per le sue colpe."

Il guerriero biondo sorridente rimase in silenzio per un paio di secondi, poi annuì e disse: "Capisco sua altezza." Dopodiché si mosse e scomparve.

"Sua altezza, nonostante Semak meriti di morire, è il tirapiedi del secondo principe Zhirkov. Ha compiuto molte missioni segrete per sua altezza. Se morirà qui, non ce la farà passare liscia così facilmente." Ricordò all'improvviso il cavaliere Susan.]]></content:encoded>




