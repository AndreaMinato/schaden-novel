---
title: Capitolo 602 - Spensierati mentre si fa amicizia
pubDate: 2024-06-04T10:41:47.968Z
tags:
    - htk
---

“È il re Alexander! Perché è qui?” Tra i quattro che coltivavano in silenzio nella stanza segreta del sotterraneo, la persona che aveva individuato Fei per prima aprì gli occhi e disse freneticamente: “Ci ha scoperto? Impossibile! Le mura di questa stanza contengono una formazione di occultamento creata dal nostro maestro. Come ha fatto a trovarci?”

Allo stesso tempo, anche gli altri tre scoprirono l’aura potente.

“Cosa dovremmo fare?” Disov fu il primo a perdere la compostezza. La sua ferita terrificante alla spalla finalmente era guarita ed era rimasto solo il lieve segno rosso di un pugno sulla sua pelle. Con una luce spaventata e folle negli occhi, disse: “Carichiamo fuori e facciamo un attacco a sorpresa! Alla peggio possiamo ritirarci! Umpf! Almeno possiamo distruggere Chambord e annientare le sue fondamenta!”

“No, non possiamo!” Il canuto Rakanic dai capelli corti fermò il suo compagno imprudente dicendo: “Prima di tutto non possiamo competere con lui. Se lo attaccassimo così, rovineremmo i piani del nostro maestro. Anche se riuscissimo a scappare, non potremo evitare di essere puniti e sarebbe ancora peggio della morte!”

“Allora cosa dovremmo fare? Non possiamo combattere, né scappare? Cosa facciamo? Aspettiamo qui la morte?” Disov era ansioso e arrabbiato.

Il gruppo nella stanza segreta era composto da potenti esperti ed erano tutti figure autorevoli e importanti.

Tuttavia sembrava che il nome “re Alexander” fosse magico, poteva spaventare questi potenti maestri.

Anche se il sovrano di Chambord era potente, ciò che li spaventava era la sua crudeltà e la sua ferocia. Non si sarebbero dovuti preoccupare di fronte ad un nemico ordinario. Erano sicuri che avrebbero potuto intimorirli una volta che avessero mostrato la loro identità. Tuttavia, nel caso del re di Chambord… Erano già morti più di dieci dei loro compagni a causa sua.

In quel momento, la persona che aveva scoperto l’aura di Fei per primo si rilassò: “Aspetta, non sta venendo da questa parte… sembra che stia cercando qualcun altro…”

“Sì, non si sta più avvicinando…”

“Sta cercando qualcuno o qualcosa…”

I quattro si scambiarono delle occhiate e tirarono sospiri di sollievo mentre sudore freddo colava per le loro fronti.

…..

Fei si diresse verso il giardino posteriore della chiesa.

Dato che era primavera, nel terreno era già tornato un po’ di verde. L’erba stava crescendo tra il concime e spuntando in questo nuovo mondo strano come un bambino curioso. I rampicanti stavano già scalando le mura di pietra del giardino e le farfalle stavano danzando liberamente nell’aria.

Fei si accigliò; percepì una densa massa di elementi del legno molto più potente in confronto all’area fuori dal giardino e questo posto sembrava pieno di vita. L’aria era calda e umida, ottima per la crescita di tutte le piante. Sembrava che in questo giardino la primavera fosse arrivata prima rispetto al mondo esterno.

In quel momento, una figura magra uscì lentamente dalla casa di pietra, aiutata da due serve.

Era un giovane biondo di bell’aspetto e i suoi lineamenti sembravano stati scolpiti dagli dei. Quando la gente guardava i suoi occhi grandi e brillanti, avrebbero provato un senso di intimità. Il suo viso era piuttosto pallido e sembrava stanco e malato. Tuttavia, nel complesso lo rendeva eccezionalmente affascinante.

Questo giovane biondo era l’uomo più bello che Fei avesse mai incontrato. Anche se il principe ereditario Girano di San Germain e il secondo principe Dominguez avevano un aspetto eccezionale, non potevano competere con lui.

Le due ragazze che lo stavano aiutando avevano circa 15-16 anni, ed erano splendide e piene di energia. La loro pelle era lucida e bianca, parevano piccoli fiori.

Entrambe indossavano abiti verdi attillati e ognuna di loro portava un enorme arco da battaglia legato alla vita. Le loro faretre contenevano diverse frecce dalle piume bianche. Anche queste armi erano verdi, sembrava che non potessero vivere senza questo colore.

“Sei qui.” Il giovane biondo lo accolse con un sorriso; sembrava che stesse dando il benvenuto ad un vecchio amico che non incontrava da molto tempo.

“Sapevi che stavo venendo qui?” Fei apparì all’istante di fronte alla casa di pietra.

Il suo movimento veloce allarmò le due splendide serve, che afferrarono rapidamente i loro archi.

In un solo secondo avevano incoccato delle frecce. Luci verdi brillavano sulle piume, avvolgendo i tre come lucciole.

Fei percepì all'istante l’energia tagliente che puntava verso di lui.

<em>’Queste due ragazze dall’aspetto fragile sono così forti! Le loro tecniche di tiro con l’arco probabilmente non sono inferiori ai due maestri del tiro con l’arco di Chambord, Elena e Torres!’</em> Valutò Fei.

Anche se era rimasto un po’ sorpreso, si limitò a sorridere lievemente.

Questo giovane dall’aspetto malato sussurrò qualcosa alle due ragazze usando un linguaggio piacevole e delicato come il vento che Fei non aveva mai sentito prima d’ora, e le due abbassarono con riluttanza le loro armi. Dopo aver guardato Fei, si girarono e tornarono nella casa di pietra. Tuttavia Fei notò che i loro occhi splendidi ma freddi lo stavano ancora fissando, monitorandolo nervosamente.

“Saresti dovuto venire prima, no? Sono vissuto qui per un anno, Mi hai scoperto un anno fa, ma sei venuto solo ora. A proposito, dovrei ringraziarti per avermi permesso di stare qui.” Disse il giovane biondo.

Sembrava così debole da poter essere abbattuto da una raffica di vento, ma era calmo e composto. Emanava un’aura nobile e naturale. Anche se non pareva in salute, era comunque maestoso.

Fei osservò le sue orecchie e ne fu profondamente scioccato. Tuttavia in superficie mantenne una facciata impassibile e chiese: “Sei stato tu ad intrufolarti nella montagna posteriore di Chambord di notte e a combattere contro di me?”

“Sì, sono stato io.”

“Undici mesi fa, quando il palazzo dei cavalieri imperiali ha mandato una truppa qui, sei stato tu ad uccidere un guerriero a tre stelle, salvando la situazione per Chambord?”

“Sì, sono stato io.”

“Perciò sembra che siamo amici, no?” Chiese con un sorriso Fei.

Per qualche motivo, il sovrano lo stava già considerando un amico. Il suo istinto da barbaro era molto sensibile e non percepiva nessuna ostilità da questo giovane. Invece sentiva perfino un po’ di familiarità nei suoi confronti.

“Sarebbe grandioso se potessi diventare amico del regno di Chambord.” Il giovane sorrise e annuì. La sua voce era nitida e tranquilla come il flusso di un fiume limpido.

“Dato che siamo già amici, perché non ti presenti?” Chiese con tono tranquillo e giocoso Fei.

Dopo la sorpresa iniziale, il giovane mostrò un sorriso pieno di amarezza e rispose: “Non mi aspettavo che il re di Chambord venerato come un dio fosse così astuto. Dato che hai già capito la mia identità, perché vuoi sentirmelo dire?”

Fei rispose con sincerità: “Anche se ne sono sicuro al 99%, vorrei comunque sentirlo da un amico di cui mi fido invece che basarmi su delle ipotesi.”

Il giovane biondo ne fu sbalordito e il suo sguardo rivelò una luce misteriosa. Guardò Fei con sincerità e serietà, per poi annuire; sembrava avesse fatto una decisione difficile.

Sorrise e disse: “Il re di Chambord è davvero un grande sovrano dopotutto. Anche se è la prima volta che ci incontriamo, il mio istinto mi dice che sei un amico degno di fiducia. Prima che ti riveli la mia identità, devo informarti che le mie origini potrebbero causarti problemi. Sei ancora sicuro di volerlo sapere?”

“Non mi preoccupo dei guai quando cerco di fare amicizia.”

“Ahahah! Ottimo! Sua maestà, hai ragione. Sono…”

Proprio mentre il giovane stava per rivelare la sua identità, la voce di una donna risuonò dalla casa di pietra dietro di lui. Usava quella lingua misteriosa simile ad un cinguettio, sembrava che una delle due serve stesse cercando di fermarlo.



