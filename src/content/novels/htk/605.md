---
title: Capitolo 605 - Caos Imminente
pubDate: 2024-06-04T13:41:47.969Z
tags:
    - htk
---

“Sua altezza, potrebbe aver corso troppi rischi oggi.”

Dopo che Fei se ne andò, le due arciere uscirono dalla casa di pietra e sorressero Akinfeev, che sembrava già affaticato.

Poi una di loro si accigliò e disse: “Se lo dirà a qualcuno, il dipartimento delle esecuzioni della Sacra Chiesa sarà qui prima che cali la notte.”

“No, non lo farà.”

Akinfeev era rimasto alzato per troppo tempo e si sedette lentamente su una sedia di pietra accanto alla casa con l’aiuto delle due serve.

Mentre il suo sangue elfico reale diventava sempre più forte, le sue condizioni fisiche peggioravano. Alcune delle antiche potenti tecniche degli elfi erano già affiorate nella sua mente, ma gli elementi del legno erano ancora carenti in questo ambiente. Era già al confine delle montagne e delle foreste più settentrionali che assomigliavano all’antica terra primitiva, ma ancora non poteva trovare un posto adatto per lui in cui vivere e praticare le antiche tecniche. Di questo passo sarebbe morto sicuramente.

Invece nelle sue due serve scorreva poco sangue elfico e non erano di stirpe reale. Perciò potevano essere contate solo come metà elfe. Non potevano ereditare potenti tecniche dal loro sangue, ma non erano nemmeno nella situazione di Akinfeev.

Tuttavia avevano comunque alcune delle caratteristiche elfiche come le orecchie appuntite, la bellezza, ottime tecniche di tiro con l’arco e talento negli incantesimi dell’elemento del legno.

“Sono curiosa, sua altezza. Perché si fida così tanto del re di Chambord? Dopotutto è un umano.” Chiese l’altra domestica.

“Anche se siete le due più potenti guerriere nel nostro clan e siete vissute per più di 200 anni, avete interagito solo con la nostra gente e siete vissute in isolamento nella valle della Rugiada Verde. Siete entrate raramente in contatto con gli umani e non le capite. Ci sono brave e cattive persone, proprio come nel nostro clan. Ora, rimangono meno di cento elfi, inclusi i mezz’elfi, in questo continente e dovremmo aiutarci l’un l’altro e cercare di sopravvivere in quest’epoca buia. Tuttavia ci sono ancora alcuni elfi che non capiscono mio padre e cercano di lottare per il potere…”

“Ai miei occhi, il sovrano di Chambord è diverso dagli altri. Siamo rimasti a Chambord per un anno e abbiamo assistito ai cambiamenti che sono avvenuti qui. Siamo davvero fortunati a poter essere amici del re di Chambord.”

“Ora, la profezia fatta dall’ultimo elfo dell’altare si è avverata e la ruota del fato sta per girare una seconda volta. Presto giungerà l’epoca più buia del continente e quei diavoli torneranno…”

“Il caos condurrà ad un nuovo ordine. Questa è una possibilità per ogni razza e specie che vive nell’oscurità. Se non potremo cogliere questa occasione, allora saremmo davvero spacciati!”

“La dea del fato ci ha spinto a nord fino a questa antica città. Forse la chiave del nostro futuro dipenderà da Alexander, questa persona unica. Ho la sensazione che, finché rimarremo dalla sua parte, vedremo la luce, non importa quanto è buio adesso!”

Non appena Akinfeev finì di parlare, il primo bagliore di luce solare illuminò il suo volto.

La luce, i capelli biondi e il suo sorriso sincero faceva sembrare misterioso e solenne questo giovane malato. Sembrava che il potere del fato e della profezia stesse aleggiando su di lui.

Dopo aver sentito ciò che aveva detto, le due mezz’elfe si scambiarono un’occhiata e smisero di parlare.

Akinfeev aprì la bottiglietta viola e la finì a grandi sorsi senza nemmeno darci un’annusata. “Coff… Questa pozione del re di Chambord… è efficace?” Aveva provato subito una sensazione rinfrescante per tutto il corpo e il suo effetto era ancora meglio della rugiada verde fresca che aveva raccolto per un anno.

Dopo aver bevuto questa pozione, i puntini luminosi verdi volarono fuori dai fiori e dai rampicanti per poi danzare attorno a questo giovane biondo.

Gradualmente, il suo viso acquisì un lieve colorito rosso.

…..

“Uh… Finalmente quel mostro se n’è andato…”

Dopo aver percepito l’aura maestosa di Fei allontanarsi, il gruppo dentro la stanza misteriosa nei sotterranei della chiesa tirarono un sospiro di sollievo e gradualmente i loro battiti cardiaci rallentarono. Le loro schiene erano tutte fradice di sudore.

Pensavano di essere giustizieri, che non avrebbero mai temuto il male e che sarebbero stati disposti a sacrificarsi nel momento del bisogno. Erano orgogliosi della loro forza, della loro posizione e si sentivano superiori in confronto agli altri. Tuttavia, proprio in quel momento, si erano resi conto di essere ben lontani dall’essere coraggiosi.

Questa scoperta li faceva arrabbiare e li umiliò.

“Sembra che non sia qui per noi e che non ci abbia individuato.” Disse freddamente Disov mentre una luce feroce brillava nei suoi occhi. Si accarezzò piano la spalla destra che era stata ferita da Fei. Anche se era già guarita completamente, provava ancora un po’ di dolore; forse la sua mente gli stava facendo qualche scherzo.

“Strano. Perché è venuto qui all’improvviso?” Mormorò uno di loro accigliandosi.

“Forse è qui per vedere Zola. Dalle nostre indagini iniziali, sappiamo che c’è un rapporto segreto tra il re di Chambord e il sacerdote Zola.” La persona più calma e potente tra i quattro, Kadibo, ipotizzò: “Non dobbiamo preoccuparci troppo per questo; potremo capirlo presto dopo che i nostri uomini raduneranno informazioni. Adesso il re di Chambord è uscito allo scoperto e noi ci nascondiamo nell’ombra. È molto più facile per noi e possiamo aspettare che il nostro maestro venga qui a risolvere la situazione.”

“Ahahahah! Ottimo! Questo maledetto re di Chambord si sta ancora illudendo, crede davvero di essere invincibile! Eheheheh, aspetto con impazienza di vedere la sua faccia quando il nostro maestro ci condurrà nel suo palazzo, ucciderà la sua gente e rapirà la sua fidanzata! Giuro che lo umilierò per avermi ferito!” Disse con ferocia Disov.

“Non capisco. Perché dobbiamo aspettare tredici giorni? Cosa sta pensando il nostro maestro?” Rakanic si lamentò.

“Sta zitto! Vuoi morire? Come puoi dubitare della decisione del nostro maestro? Avrà qualcosa di più importante da gestire e sarà libero solo dopo dieci giorni. Inoltre questo re di Chambord ha ucciso molti dei nostri uomini. Il maestro lo vorrà umiliare quando sarà nel suo momento più orgoglioso e felice.”

“Non preoccupatevi. Al re di Chambord rimangono solo poco più di dieci giorni da vivere. Allora la sua energia da guerriero verrà distrutta e potrete fare ciò che volete di lui!”

“Umpf! Lo farò a pezzi e lo costringerò a mangiare la sua stessa carne! Eheh…”

…..

Dopo aver lasciato il giardino posteriore, Fei andò a fare visita al sacerdote Zola.

Questo crotalo pelato si stava comportando appropriatamente a Chambord.

Il rinnovo e la ricostruzione di Chambord richiedevano molte ricchezze, e la maggior parte di esse proveniva dalla produzione di gemme di alto livello prodotte da Fei usando il Cubo di Horadrim. Aveva chiesto al sacerdote Zola di venderle per ricevere più gemme di bassa qualità, una valuta comune, usando i canali della chiesa. Di conseguenza, il sacerdote Zola era riuscito a trarne molti profitti. Perciò la sua vita era diventata molto più confortevole e ricca. Senza doversi preoccupare troppo e tramare, era ingrassato parecchio.

Dopo che Fei chiese a Zola di procurargli 10.000 gemme magiche di bassa qualità, vagò per la chiesa con lui e Luciano per poi andarsene.

Quando questi due ufficiali della chiesa locale accompagnarono Fei alla porta, si scambiarono un’occhiata scioccata e si asciugarono il sudore dala fronte.

Ad essere sinceri, avevano vissuto confortevolmente quest’anno a Chambord ed erano riusciti ad arricchirsi senza lavorare troppo. Erano contenti della loro posizione e non volevano inimicarsi assolutamente il sovrano.

Tuttavia, pensando alle quattro persone terrificanti nella stanza segreta nel sotterraneo, avevano scelto di opporsi al re di Chambord. Quegli uomini erano troppo potenti e avevano promesso molti tesori in cambio, così non avevano avuto più scuse per rifiutare.

<em>’Spero che manterranno le loro promesse e che potranno davvero uccidere facilmente il sovrano di Chambord… Altrimenti nessuno potrà resistere alla sua vendetta.’</em> Pensò pregando Zola.



