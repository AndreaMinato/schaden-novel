---
title: Capitolo 607 - Prima Lezione del Preside Fei (2)
pubDate: 2024-06-04T15:41:47.969Z
tags:
    - htk
---

Anche se c’erano solo circa 3.000 persone sedute o in piedi qui, riempivano la stanza più grande nella Città degli Eroi. Ognuna di loro mostrava folle ammirazione e tratteneva il respiro mentre stava ascoltando la lezione. Temevano di perdersi qualcosa se avessero respirato più forte.

La lezione continuò.

“Ahahahah…”

Il re occasionalmente avrebbe fatto una o due battute, e il pubblico sarebbe scoppiato a ridere.

Fei aveva colto l’atmosfera e si stava divertendo a fare lezione; sospettava che quasi gli stesse venendo il fetish di insegnare.

Il sovrano non provò a fare un lavaggio del cervello ai suoi cittadini cercando di spingerli ad essere leali al 100% e a pensare che morire per il regno fosse un onore, né promosse i punti di vista scioccanti della sua vita precedente. Invece fece un riepilogo soggettivo di quello che era successo quest’anno, come un vecchio amico.

Questo interessò il pubblico e applausi tonanti riecheggiarono frequentemente.

Erano tutti interessati alle storie del sovrano e alcuni studenti e soldati più emotivi quasi si misero a piangere sentendo Fei raccontare dell’invasione dei nemici con la corazza nera, della spedizione dei soldati, della competizione tra tutti i regni affiliati e di cos’era successo nella città delle Due Bandiere.

Si entusiasmarono vedendolo parlare di battaglie eroiche mai sentite.

Fei tirò fuori più di una decina di cristalli Divy dal suo anello spaziale, li posò sul tavolo e iniettò energia magica al loro interno.

 Iniziarono a partire alcuni video. C’erano scene in cui persone come Torres e Drogba non si erano tirati indietro nemmeno mentre affrontavano potenti nemici nelle arene della spada a San Petersburg, i guerrieri di Chambord avevano combattuto contro l’Eremita della Montagna delle Nevi e i suoi potenti discepoli e l’episodio in cui migliaia di soldati stavano caricando contro le formazioni dei 60.000 uomini di Jax.


Tutti questi avvenimenti erano stati documentati da Fei usando questi cristalli speciali e che, secondo i piani del sovrano, sarebbero diventati preziose note storiche che sarebbero state utilizzate per scopi educativi. Era la prima volta che il re mostrava questo materiale e l’impatto visivo si rivelò migliore del previsto.

Tutte queste battaglie eroiche e la determinazione dei guerrieri di Chambord fece ribollire il sangue della gente.

Ogni persona tra il pubblico strinse i pugni e tremò con entusiasmo. Nel profondo delle loro anime, erano stati piantati dei semi di eroismo.

Fei sorrise, aveva raggiunto il suo obiettivo.

Poi i video posti sulle mura dell’aula cambiarono. Invece di battaglie, raffiguravano momenti divertenti accaduti tra persone come Fei, Drogba, Pierce e Torres, insieme ad altri personaggi. Grazie a questi dettagli, il pubblico capì che questi eroi erano proprio come loro, avevano emozioni ed erano amanti del divertimento; non erano solo macchine da combattimento.

Poi i video mostrarono come Louise, Pato e Brand avevano punito i nobili corrotti a Kelun, come i poliziotti si erano assicurati che le leggi di Chambord venissero seguite quando Fei ed Husky avevano vagato per la città oggi e scene commoventi, come le madri che richiamavano i loro bambini a casa per la cena.

L’atmosfera nell’aula diventò animata e divertente.

Mentre il pubblico guardava i video, la gente sorrideva e si godeva questi momenti.

Alla fine i video si fermarono su due scene.

Una era lo scontro brutale dove Fei aveva condotto le truppe e caricato contro la formazione difensiva dei soldati di Jax fuori dalla città delle Due Bandiere e l’altra era un’immagine commovente dove una vecchia signora dava da mangiare al suo adorabile nipote, che aveva la faccia sporca di fango, sotto un albero a cui stavano spuntando germogli.

“Va bene, alla fine, devo comunque dirvi una cosa; siete le colonne portanti di Chambord e il futuro del regno. Perciò dovete ricordarvi di queste due immagini. In questo mondo governato dal potere, avete bisogno di un motivo per lottare e impegnarvi. Altrimenti, un giorno vi sveglierete e vedrete i nemici uccidere i nostri soldati e assassinare i nostri cari. Quella scena dove viene versato sangue e si formano pile di cadaveri potrebbe accadere a Chambord in futuro se batteremo la fiacca!”

Dopo che Fei disse queste parole, l’aula diventò silenziosa.

Ognuno degli studenti e dei soldati spalancarono gli occhi e fissarono le due immagini; sembrava che se le volessero imprimere a fondo nell’anima.

L’atmosfera era davvero intensa.

Fei si guardò attorno e osservò i volti del pubblico. Annuì soddisfatto e batté le mani per poi sorridere e dire: “Va bene, il momento delle storie è finito. Spero che non vi siate annoiati… ora possiamo iniziare la lezione ufficiale. D’ora in avanti, terrò una lezione una volta al mese. Di mattina, vi insegnerò i metodi di coltivazione da guerriero e da mago, e di pomeriggio risponderò ad ogni tipo di domande che potreste avere…”

Le parole di Fei entusiasmarono di nuovo la folla.

Tutti sapevano che il re era l’esperto più potente a Chambord ed era un genio della coltivazione. Era riuscito a mettere sotto pressione molti guerrieri e maghi famosi durante la competizione a San Petersburg e aveva guadagnato molte ricompense per il regno. Adesso, il sovrano poteva essere considerato uno dei più grandi maestri di Zenit, ed era una rara occasione potergli fare domande.

Fei non deluse queste persone assetate di conoscenza.

Anche se erano le stesse teorie elementari che gli istruttori all’università insegnavano, sembravano in qualche modo più chiare e comprensibili quando le spiegava il re. Molti notarono che le domande che li avevano tormentati da molto tempo adesso si stavano risolvendo da sole e che il processo di apprendimento era diventato più divertente e interessante.

Fei era uno degli esperti più potenti di Zenit e aveva molta esperienza in combattimento. Era stato istruito dal Grande Guerriero Krasic, aveva appreso molte antiche tecniche dall’enciclopedia della coltivazione, la Saggezza del Re Demoniaco, e aveva studiato varie pergamene per creare nuove tecniche per i Cavalieri dello Zodiaco. In un certo senso, era già un granmaestro in quanto a comprensione.

Perciò, quando il re le spiegava con parole semplice, il pubblico rimase incantato e fu colto da ispirazioni.

Nel frattempo, anche Fei ebbe la sensazione di beneficiarne. Stava raffinando la sua comprensione, solidificando le sue fondamenta e consolidando il suo stile.

La sua voce limpida riecheggiò in questa grande aula e per tutta la Città degli Eroi.

Con espressioni affascinate, il pubblico era completamente concentrato sulla lezione. Perfino gli studenti meno brillanti e i soldati ebbero la sensazione che si fosse aperto un nuovo mondo nelle loro menti.

<em>Whoosh! Whoosh! Whoosh!</em>

All’improvviso più di una decine di fuochi da guerriero apparirono tra il pubblico.

Queste persone erano avanzate di livello all’improvviso dopo aver ascoltato la lezione del re! Avevano ottenuto istintivamente delle ispirazioni che avevano cercato di cogliere da tempo!

Fu inaspettato per Fei, ma era ragionevole.

Fei aveva avuto molti cadaveri a disposizione nel fronte di Jax e aveva usato l’Abilità Trova Pozione, ottenendo molte pozioni Hulk. Con una fornitura così vasta, quasi tutti gli studenti e i soldati di Chambord ne avevano preso una piccola dose e i loro fisici si erano trasformati.

Con il loro nuovo talento, il loro duro lavoro e l’educazione degli istruttori esperti del Campo delle Ranger, questi studenti avevano già consolidato buone fondamenta. Ora, dopo aver ascoltato una lezione da un granmaestro come Fei, era ragionevole che superassero ostacoli che avevano bloccato i loro progressi da un po’ di tempo.

Dopo che Fei finì la prima metà della lezione, erano trascorse due ore.

Nel frattempo, 140 studenti e soldati erano avanzati di livello ed erano diventati più potenti; era miracoloso!



