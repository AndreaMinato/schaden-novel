---
title: Capitolo 609 - La calma prima della tempesta
pubDate: 2024-06-04T17:41:47.969Z
tags:
    - htk
---

Fei non si era reso conto di quanto era durata la lezione. Quando uscì dalla caverna sotterranea, la luna e le stelle stavano già brillando nel cielo. Erano circa le otto di sera e gli era venuta un po’ di fame.
Angela però viveva nella sua casa ufficiale, che era la tenuta di Bast. Secondo le tradizioni, il re non poteva vedere la sua fidanzata prima del matrimonio, così Fei doveva trovare un po’ di cibo da solo.

Con un grande mantello nero a nascondere la sua identità, Fei cercò di trovare una locanda nell’area dei ristoranti, ma finì davanti alle vetrine del gruppo dei mercanti Soros sotto la guida di Husky.

Dopo un pomeriggio di lavoro, le vetrine affacciate sulla strada principale erano state completamente rinnovate e stavano aspettando il giorno dopo per aprire le loro porte.

In quanto capo della frazione a Chambord, Jessica viveva nel negozio al centro, al quarto piano di una torre.

Husky entrò e gridò.

Dato che tutte le guardie del gruppo dei mercanti conoscevano il fratello sempliciotto del loro capo, fecero un’ispezione veloce e andarono a fare rapporto a Jessica.

Presto Jessica, che indossava un semplice e sottile vestito a palloncino, si precipitò giù per le scale come una farfalla.

“Emile… Ah, sua m… Sei qui anche tu?”

Era ovvio che Jessica non si aspettava che Fei tornasse.

Quando le guardie le avevano fatto rapporto, avevano menzionato solo suo fratello. Fei che aveva coperto più della metà della sua testa con un mantello era stato trattato come un servo insignificante e non era stato nemmeno menzionato nel rapporto.

Perciò, non appena Jessica scese giù e vide Fei, pensò che il suo abito fosse troppo semplice.

Il suo abito sottile e merlettato la copriva solo fino alla ginocchia, rivelando le sue splendide gambe. Inoltre portava un paio di pantofole rosa pelose che rivelavano le dita dei suoi piedi. Dato che la sua pelle era liscia e rosa, le dita dei suoi piedi sembravano capolavori scolpiti da grandi artisti. Il suo vestito senza manica lasciava esposte anche le sue braccia lisce e tonificate, e anche il suo bel collo e la parte del suo petto che sembrava una distesa di neve bianche sulla cima delle montagne più sacre.

Fei le diede un’occhiata e distolse velocemente lo sguardo; cominciò a mormorare ‘Amitabha’. <em>Nota traduzione: è il nome di un budda celeste secondo le scritture di Mahayana. Tuttavia, nel buddismo in cina, la gente tratta questo nome con una cantilena e viene usata per calmare i nervi.</em>

Pensò: <em>’Questa ragazza non era così attraente prima; perché sento che è abbastanza attraente da conquistare ogni uomo al mondo? Cavoli, è uno schianto! Non c’è da meravigliarsi che undici uomini su dieci la trattavano come l’amata dei loro sogni alla città delle Due Bandiere.”

In effetti, perfino le guardie di Jessica rimasero sbalordite da questo suo lato.

“Ah… tu… sali pure…” Jessica arrossì all’istante e non seppe cosa dire. Voleva salire a cambiarsi, ma la persona di fronte a lei era il sovrano di Chambord; poteva essere scortese assentarsi così. Perciò, con le guance rosse e il cuore a mille, invitò Fei a salire.

“Eheheh, siamo qui per mangiare. Dopo aver dato una lezione all’università per l’intero pomeriggio, non abbiamo ancora mangiato niente…” Anche se Husky era un sempliciotto, fu attento stavolta e non rivelò la vera identità di Fei. Tuttavia descrisse anche cos’era successo così che la sua sciocca sorella capisse cosa stava succedendo.

Tuttavia, le guardie iniziarono subito a guardare diversamente Fei dopo aver sentito queste parole.

Anche se avevano passato solo pochi giorni a Chambord, sapevano quanto era importante l’università civile e militare nel regno. Avevano sentito che ogni istruttore di questa strana accademia erano esperti nei loro relativi campi, come quello dell’energia da guerriero, da mago o la creazione di pozioni, e qualsiasi altro regno avrebbe fatto di tutto per ottenere le loro conoscenze.

Inoltre, avevano sentito che il re di Chambord apprezzava moltissimo questi maestri, così gli istruttori erano tutti figure importanti e influenti.

<em>‘Che quest’uomo con il mantello nero sia un istruttore prestigioso dell’università civile e militare di Chambord? Sembra silenzioso e pare un servo vicino al fratello del capo… Ma sembra che il capo lo conosca bene e sia molto rispettosa nei suoi confronti.’

‘Maledizione! È proprio splendida e aveva molti corteggiatori nella città delle Due Bandiere. Poi ho sentito voce che è la donna del re di Chambord e tutti i corteggiatori si sono fatti da parte. Inoltre il nostro capo è un’ufficiale di alto livello apprezzato dal gruppo dei mercanti Soros e di solito non presta attenzione alle altre persone. Perché questa faccetta bianca indossa un mantello nero?‘</em> Pensarono le guardie.

Dopo essersi rese conto che avevano ignorato quest’uomo, diventarono nervose e sudarono un po’.

“Scusami per il disturbo. Questi giorni sono stati particolari e non ho molti posti dove mangiare. Perciò io ed Emile siamo venuti a mangiare qui.” Anche se il sovrano non aveva previsto lo spettacolo, dato che era già qui, si calmò e salutò Jessica. Tuttavia non notò lo strano umore di Jessica.

Dopo aver visto il loro capo invitare l’istruttore nel suo spazio personale sopra, le guardie si scambiarono un’occhiata scioccata; non potevano credere ai loro occhi.

“È già tardi… ma… che la nostra splendida direttrice ingenua si sia trovato un bell’amante alle spalle del sovrano di Chambord? Scoppierà l’inferno una volta che si saprà in giro!”

Le guardie si scambiarono un’occhiata e iniziarono a sorvegliare meglio l’area attorno all’edificio, per impedire che accadessero imprevisti.

Si rilassarono solo dopo che il “giovane istruttore” se ne andò dopo circa un’ora.

C’era una guardia curiosa tra di loro. Dato che era un guerriero a tre stelle, decise di seguire il “giovane istruttore” e vedere da dove proveniva nonostante le obiezioni dei suoi compagni.

Dopo averlo seguito per circa 500 metri, fu seminato dal suo obiettivo e rimase scioccato. Si rese conto che questo giovane istruttore era davvero potente.

<em>’Non c’è da meravigliarsi che sia abbastanza coraggioso da lottare contro il re di Chambord…’</em> Pensò la guardia.

…..

Fei non si sarebbe mai immaginato che fosse stato ritenuto un bel faccino che stava osando corteggiare Jessica alle spalle del sovrano di Chambord.

Anche se aveva scoperto quella guardia che stava cercando di seguirlo, aveva intuito che fosse per ragioni di sicurezza perché non conoscevano la sua identità. Perciò non ci aveva badato.

Uscì facilmente dalla situazione e volò verso il Castello Celeste tra le cinque montagne celesti della spada.

Il ritorno del re rianimò il palazzo principale. Le domestiche si prepararono a cucinare, ma Fei le fermò velocemente e disse loro di andare pure a dormire.

Il sovrano si stava preparando a partire per il mondo di Diablo ad uccidere mostri, ma…

<em>Buzz!</em>

Un portale blu apparì di fronte a lui e ne uscì fuori Kashya.

L’Ufficio delle Lettere aveva ottenuto nuove informazioni e avevano chiesto a Kashya di passarle al sovrano; sembrava che fosse accaduto qualcosa di importante.

Dopo aver letto la pila di rapporti, Fei divenne assorto.

Erano accaduti dei cambiamenti nel fronte di Eindhoven. Dopo che l’imperatore Kromkamp era stato ucciso ed era rimasta solo la capitale, sembrava che Eindhoven sarebbe stata conquistata come Spartax in breve tempo.
Tuttavia, il ritorno del principe ereditario Arshavin a San Petersburg aveva dato tregua alla gente di Eindhoven. Un generale donna di nome Lanji aveva condotto i soldati disperati di Eindhoven e aveva difeso il suo paese da Zenit per più di quindici giorni. Poi aveva lanciato un contrattacco e aveva annientato le due legioni principali di Zenit che circondavano la capitale, stabilizzando la situazione.

Si diceva che questo generale donna di nome Lanji avesse solo vent’anni e che fosse nubile. Era la figlia del famoso generale di Eindhoven, Costakarta, e aveva annunciato che avrebbe ucciso il re di Chambord per vendicarsi dopo aver ottenuto quella vittoria.

Tuttavia Fei non era preoccupato per questo, era la situazione nel fronte di Jax ad aver attirato la sua attenzione.

Dopo che il suo titolo di comandante numero uno del fronte era stato rimosso, i seguaci di Arshavin avevano preso il controllo della situazione e si erano goduti i frutti del lavoro di Fei, quando l’impero Jax aveva dichiarato di aver perso la guerra.

Dato che la pressione dovuta al conflitto era sparita, i tirapiedi del principe ereditario avevano cominciato ad essere brutali. Il capo dei comandanti delle forze native, Ribry, era stato degradato e si diceva che fosse stato arrestato per corruzione e tradimento. Stava per affrontare il quartier generale militare ed essere imprigionato per anni.

Inoltre, gli esperti dei regni affiliati vicini a Fei come Shevchenko, Cindy e Reyes erano stati tutti convocati a San Petersburg per essere interrogati.

Era chiaro che tutto questo fosse rivolto a Fei.

Arshavin non si era potuto trattenere e stava per entrare in conflitto con lui.



