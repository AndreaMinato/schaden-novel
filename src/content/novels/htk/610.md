---
title: Capitolo 610 - Dirigersi verso la città delle Due Bandiere
pubDate: 2024-06-04T18:41:47.969Z
tags:
    - htk
---

Il rapporto dell’Ufficio delle Lettere menzionava altro.

Parlava di cos’era successo ai guerrieri anziani che erano stati salvati da Fei nel palazzo mitico. Dopo che le loro famiglie erano rientrate nella città delle Due Bandiere, erano state attaccate da organizzazioni misteriose lungo la strada di ritorno nelle loro case. Due dei vecchi erano morti in battaglia e le loro famiglie erano state annientate. Gli altri avevano corso dei pericoli, ma erano riusciti a rientrare nei loro territori. Alcuni erano rimasti illesi e altri avevano perso molti membri della famiglia e tesori.

Fei poté solo sospirare.

Una persona troppo debole per difendere i suoi averi sarebbe andata incontro ad una tragedia. Il numero di tesori che ognuno dei vecchi esperti aveva ottenuto nella regione principale del Palazzo Mitico era sufficiente a creare circa una decina di guerrieri d’élite di classe lunare e avrebbe perfino potuto aiutare un membro d’élite al picco della Luna Piena a raggiungere la classe solare.

Così erano diventati il bersaglio di molte persone gelose. Questo mondo era crudele e ingiusto. Se non avessero potuto reagire, dovevano prepararsi a venire divorati vivi.

Il rapporto menzionava anche le attività degli imperi attorno a Zenit.

Visto che l’impero Zenit aveva recuperato la sua forza, conquistato il suo nemico Spartax e aveva circondato la capitale di Eindhoven, tutti gli altri imperi attorno erano stati intimiditi, specialmente l’impero Leon che era sempre stato ostile. Era uno dei paesi più potenti della regione e stava già stabilendo delle alleanze con altri imperi nell’area con l’intenzione di limitare l’influenza di Zenit, questo enorme orso settentrionale.

Nel frattempo, girava un’altra voce.

Domenech, il mago reale numero uno più potente dell’impero Leon, era scomparso un mese fa. Alcuni immaginavano che fosse stato già ucciso da un altro potente esperto. Dopotutto la torre magica che l’impero Leon aveva costruito per lui aveva perso all’improvviso il suo potere interconnesso con lui ed era collassata; era il segno che il proprietario dell’edificio era morto. Naturalmente, altri erano convinti che Domenech avesse tradito per qualche motivo misterioso e che stesse scappando dagli esperti reali di Leon.

Fei era molto soddisfatto dell’efficienza e della precisione dell’Ufficio delle Lettere.

Dopo circa un anno di sviluppo, Zolasc e Modric, che erano stati salvati dalle miniere dell’ex impero Pietranera, avevano dimostrato il loro talento unico. Quando erano stati ridotti a schiavi, avevano danzato sull’orlo della morte e avevano trattato ogni giorno con il cupo mietitore. Queste esperienze avevano dato loro una capacità di adattamento e forza d’animo superiori, permettendo loro di ascendere nel mondo clandestino.

In appena un anno, i due soprannomi misteriosi, il vecchio e il giovane, erano già diventati famosi nel mondo clandestino nell’area. Rappresentavano una nuova organizzazione, ma erano alla pari con alcune antiche fazioni.

Naturalmente non ci sarebbero riusciti senza il pieno supporto di Fei. Se conosci il nemico e te stesso, la tua vittoria è sicura. L’esperienza di Fei della sua vita precedente gli suggeriva che ci sarebbe stata bisogno di una rete di informazioni percettiva se Chambord avesse voluto sopravvivere in questo mondo crudele. Per crearla, il sovrano aveva speso milioni di monete d’oro. Questa quantità di denaro avrebbe potuto equipaggiare due intere legioni da battaglia!

Se non avesse avuto quell’incredibile oggetto trasmutante, il Cubo di Horadrim, che poteva combinare gemme di basso livello per creare gemme di alto livello, non avrebbe mai potuto sostenere una rete di informazioni del genere. Dopotutto nemmeno l’impero Zenit se lo sarebbe potuto permettere!

Insieme al supporto finanziario, Fei aveva anche cercato di fornire potenti guerrieri e guardiani.

Il capo militare del Campo delle Ranger, Kashya, aveva gestito ogni sorta di situazione e nel mondo clandestino era stata soprannominata mantello giallo insanguinato. In quel momento, era una degli esperti di massimo livello in quel mondo. Inoltre, Fei aveva incluso gli esperti della montagna del Grande Guerriero nell’Ufficio delle Lettere e li aveva mandati in vari imperi a completare missioni; erano parte delle fondamenta chiave dell’agenzia.

Al momento, l’Ufficio delle Lettere era come il terzo occhio di Fei; potevano aiutare il re a monitorare i movimenti di ogni fazione nel raggio di 500.000 chilometri da Chambord e avrebbe ricevuto ogni informazione da Kashya che poteva apparire di fronte a lui in qualunque momento. Perciò Fei aveva sempre a disposizione le informazioni più rilevanti per aiutarlo a decidere.

Anche se il sovrano non sapeva se la famiglia reale di Zenit avesse una rete di informazione simile, era sicuro che qualsiasi fazione clandestina nel raggio di 500.000 chilometri da Zenit non potesse competere con l’Ufficio delle Lettere.

Avevano creato un muro difensivo invisibile, ma forte.

Dopo aver letto il rapporto, Fei rifletté e scrisse una semplice lettera di risposta al vecchio e al giovane. Indicò un po’ di direzioni chiave ed elencò un po’ di obiettivi critici da monitorare.

Kashya che era sempre silenziosa prese la missiva e si girò verso il portale.

“Oh, giusto. Puoi presentarti al mio matrimonio tra tredici giorni?” Chiese all’improvviso Fei, mentre una lettera d’invito rossa e dorata volava verso di lei. Questo invito magico era il biglietto d’entrata al matrimonio.

“Passerò se non accadrà qualcosa di importante.” Rispose Kashya senza voltarsi mentre sporgeva una mano e prese al volo l’invito con due dita. Poi scomparì nel portale.

Fei sorrise e scosse la testa.

In confronto agli altri NPC del Campo delle Ranger, questo capo militare era la persona più potente e più silenziosa. Era una persona dalla natura tranquilla e non stava cercando di mancargli di rispetto. In effetti era leale e affidabile.

La valchiria Elena era una delle allieve di cui andava più orgogliosa e l’aveva vista crescere.

Kashya aveva insegnato all’arciera tecniche miracolose e il rapporto che c’era tra loro era come quello tra una madre e una figlia.

Anche se la risposta di Kashya non era stata chiara, Fei sapeva che ci sarebbe stata.

Quando le figlie si sposavano, le loro madri sicuramente sarebbero state presenti.

Dopo che Kashya se ne andò, Fei tornò sul Trono del Caos e cominciò a riflettere.

A giudicare dalle informazioni dell’Ufficio delle Lettere, Fei aveva l’impressione che stesse accadendo qualcosa di strano e misterioso.

Quindici giorni fa, l’Imperatore Yassin si era rivelato nella regione principale del Palazzo Mitico. Aveva una presenza tirannica e aveva sconfitto facilmente il signore di classe solare, Domenech. Più di una decina di persone l’avevano visto e c’era anche il maestro reale di Jax, nemico di Zenit.

Normalmente, questa notizia scioccante si sarebbe dovuta diffondere per la regione. Tuttavia il pubblico non sapeva nulla dello scontro; sembrava che l’imperatore Yassin non fosse nemmeno apparso!

Erano passati quindici giorni e l’imperatore Yassin aveva mantenuto comunque l’immagine di un vecchio esperto che stava per morire da un momento all’altro. Nessuno sapeva di questo segreto!

Inoltre, Domenech era apparso nella regione principale ed era stato sconfitto e inseguito dall’imperatore Yassin. Anche questa informazione era stata mantenuta segreta e molti si erano inventati teorie sul perché della sua scomparsa. Questo confuse Fei.

Pareva che un enorme paio di mani invisibili avessero cancellato le tracce della battaglia che avrebbero potuto influenzare le dinamiche degli imperi nel raggio di 500.000 chilometri attorno a Zenit.

Stavano accadendo molti eventi nascosti e Fei aveva la sensazione che dietro ci fossero cospirazioni che avrebbero potuto fare scoppiare delle guerre!

Forse stava per arrivare un periodo caotico pieno di conflitti!

Questo era il motivo per cui Fei aveva rinunciato al suo titolo di comandante numero uno del fronte di Jax ed era tornato a Chambord; stava cercando di proteggere il suo paese dal potenziale conflitto. Dopotutto, Chambord era ancora troppo debole e la situazione si sarebbe potuta ribaltare facilmente.

Anche se Fei sapeva che Chambord dipendeva da Zenit, sarebbe stato meglio non attirare l’attenzione e finire con l’essere utilizzati come squadra suicida da Zenit.

Fei stesso non poteva sfuggire al caos imminente.

Quando quella figura magra si era ridotta in cenere in cima alla montagna del Grande Guerriero e aveva coperto la terra di Zenit, Fei aveva giurato che avrebbe protetto questa terra per lui. Da allora, il percorso di fronte a lui si era riempito di pericoli e trappole.

Ad esempio, Fei doveva dirigersi verso la città delle Due Bandiere adesso.

I suoi compagni che avevano combattuto contro i nemici insieme a lui erano stati incastrati e puniti, e il sovrano non poteva rimanere fermo a guardare.

Dopo aver convocato Torres nel Palazzo Divino del Re e avergli dato un po’ di ordini, Fei ritirò il Trono del Caos nel suo corpo, aprì ali d’energia argentee e sfrecciò verso la città delle Due Bandiere come un lampo.



