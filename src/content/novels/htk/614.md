---
title: Capitolo 614 - Parli troppo
pubDate: 2024-06-04T22:41:47.970Z
tags:
    - htk
---

Williams fu sul punto di rispondere istintivamente dicendo cose come: “Sei solo il piccolo re di un regno affiliato e non sei nemmeno una figura importante dell’impero” per prendere il controllo della situazione e aumentare il morale dei soldati.

Tuttavia, quando guardò la figura maestosa del re Alexander e vide i suoi occhi brillanti che contenevano fiamme di rabbia terrificanti, provò una paura senza precedenti. La sua bocca si seccò, la aprì, ma non riuscì ad emettere nemmeno un suono.

Anche i soldati della Frusta del Signore del Fulmine, che erano abituati a vedere la morte e avevano solo sguardi freddi, erano sorpresi.

Facevano parte di uno dei gruppi d’élite di Zenit ed erano sensibili al pericolo e all’intento omicida. In quel momento, ebbero la sensazione che un mare rosso omicida si stesse precipitando verso di loro, cercando di avvolgerli e annegarli. Non sembrava che stessero fronteggiando una persona, ma un numero illimitato di potenti nemici. Tutti questi soldati si sentirono impotenti e incapaci di vincere questa battaglia.

“Tu… tu… re di Chambord… Perché sei… perché sei qui?” Dopo un po’ di silenzio, Williams si irrigidì sul suo cavallo, deglutì e balbettò. Perse la sua arroganza e si leccò continuamente le labra secche senza sapere come reagire.

All’improvviso si era reso conto che esistevano nemici che potevano manifestare la loro potenza ancora prima di combattere e che indubbiamente il re di Chambord apparteneva a questa categoria.

In realtà, in quanto tirapiedi del principe ereditario Arshavin e comandante d’élite della legione Sangue di Ferro, aveva un grande orgoglio. Anche se aveva sentito parlare molto del re di Chambord, non aveva badato a quelle storie e non ci aveva creduto. Aveva ripetuto ai suoi compagni che avrebbe giocato con quel piccolo re per poi spellarlo vivo, con l’intenzione di usarlo come trampolino di lancio per ottenere una posizione superiore.

Tuttavia, dopo aver incontrato questo giovane re per la prima volta, Williams finalmente si rese conto di quanto si sbagliava e quanto erano state ridicole le sue dichiarazioni.

In quel momento, la paura distrusse all’istante i suoi piani e il suo coraggio sparì come polvere che veniva soffiata via. Sotto lo sguardo del re di Chambord, non poteva nemmeno calmarsi e completare una frase.

Dall’altra parte, quella figura di bell’aspetto sotto la luce lunare sembrava un dio solitario.

Fei non lo guardò nemmeno Williams e non si disturbò nemmeno a rispondergli.

Fei si limitò a fare un cenno.

“Dieci…!!!”

Decine di migliaia di soldati nativi ruggirono, sputando fuoco dagli occhi.

Come lava che era rimasta soppressa sottoterra per molti anni e finalmente era eruttata, i soldati sfogarono la loro rabbia con un’intensità devastante.

“Nove…!!!!”

“Otto…!!!!”

I soldati nativi gridarono all’unisono e iniziarono a contare.

Questi ruggiti assomigliavano a martellate e stavano battendo sui cuori dei soldati della Frusta del Signore del Fulmine. Per la prima volta, questi soldati d’élite delle legioni principali percepirono il potere di questi deboli guerrieri nativi che prima avevano guardato con sdegno. Stavano percependo un’aura che andava oltre il potere offerto dalle armi taglienti e dalle armature robuste.

Questi ruggiti misero anche sotto pressione Williams, che impallidì e mostrò un’espressione ansiosa.

Non osò ordinare ai soldati della Frusta del Signore del Fulmine di arretrare.

Se l’avesse fatto, ogni sforzo fatto per questa operazione sarebbe andato sprecato e avrebbe attirato le ire del principe ereditario Arshavin, per poi diventare uno sfortunato capro espiatorio.

Tuttavia non osò nemmeno ignorare l’avvertimento del re di Chambord.

Tutti nell’impero sapevano quanto era spietato e tirannico il Pugno Oscuratore del Cielo. Aveva sconfitto i potenti cavalieri della giustizia e i capi delle più grandi sette famiglie nobili della città non erano morti da poco. Se non avesse fatto ritirare i soldati entro dieci secondi, Williams era sicuro che il sovrano di Chambord lo avrebbe attaccato…

<em>’Questo re barbarico potrebbe uccidermi come se niente fosse.’</em>

“Mi sarei dovuto nascondere nel campo e aspettare che arrivasse il signor Matthewson. Ora sono rimasto coinvolto ed è difficile uscire da questa situazione!”

Gocce di sudore scivolarono per la fronte e la schiena di Williams, e l’enorme pressione gli diede la sensazione di essere una formica in una padella calda, era ansioso, ma non sapeva cosa fare. Adesso, sembrava che l’alternativa più facile per lui fosse tagliarsi la gola da solo e suicidarsi.

Mentre Williams stava per svenire, risuonò un grido tonante: “Come osi! Ci sono solo decine di migliaia di deboli soldati! State tutti cercando di ribellarvi e commettere tradimento?”

Questa voce sovrastò perfino il conto alla rovescia.

Tre luci brillanti arrivarono volando, portando con loro una vasta fluttuazione d’energia. Mentre le fiamme si accendevano, tre potenti figure apparirono tra le due fazioni.

“I maestri del palazzo dei cavalieri imperiali! Finalmente sono arrivati…”

Come se i suoi salvatori fossero arrivati, Williams sospirò di sollievo quando vide queste tre persone e il fardello sulle sue spalle sparì. Era fradicio di sudore come se fosse appena uscito da una piscina e collassò sul dorso del suo cavallo come se si fosse appena destato da un incubo.

“Signore, questi soldati nativi stanno cercando di ribellarsi! Per favore occupatevi di loro! Andrò a riferirlo all’emissario Matthewson e mi assicurerò che riceverete meriti militari!”

Williams roteò gli occhi e si inventò una buona scusa. Poi sfrecciò via con le sue duecento guardie, scomparendo da quest’area.

Gago e gli altri comandanti chiesero a Fei con ansia: “Signore, dovremmo inseguirlo?” Temevano che questo trambusto avrebbe attirato troppa attenzione. Se non avessero potuto completare un assalto veloce, l’emissario speciale Matthewson e il sindaco Soroyov avrebbero potuto chiedere rinforzi e questo avrebbe reso difficile salvare Ribry.

“Non preoccupatevi.” Fei mostrò un calmo sorriso e fece un lieve cenno.

Da questo movimento, Gago e gli altri comandanti capirono che il sovrano Alexander aveva già un piano e si rassicurarono.

Invece i tre maestri del palazzo dei cavalieri imperiali scatenarono la loro energia.

Indossavano tutti lunghi abiti neri invece che armature e sembravano avere circa cinquant’anni. I loro sguardi sembravano freddi e privi d’emozione umana mentre si guardavano attorno come dei che stavano squadrando mortali. I loro occhi si posarono sulle persone di fronte, inclusi Fei e Gago.

Capirono all’istante che erano loro i capi di questa ribellione.

Gago e gli altri comandanti emanavano solo fluttuazioni d’energia a tre o quattro stelle, che erano deboli agli occhi di queste tre persone. Non potevano percepire l’aura di Fei, così immaginarono che fosse solo un consigliere militare.

“Idioti ignoranti! Voi di fronte, distruggete i vostri vortici stellari e canali di energia e inginocchiatevi per ricevere la vostra punizione. Voi altri soldati, gettate le armi e tornate nel vostro campo. Altrimenti il palazzo dei cavalieri imperiali userà il suo potere esecutivo garantito dall’imperatore Yassin, e vi annienteremo tutti!” Disse freddamente uno dei tre. Era magro e alto, e i suoi lunghi capelli e il suo abito si stavano agitando anche se non c’erano correnti di vento al momento.

Il palazzo dei cavalieri imperiali!!!

La pressione di un’organizzazione del genere era incredibile! Era innegabile che fosse un’istituzione prestigiosa e i soldati nativi trattennero il respiro.

La rabbia dava loro il potere e il coraggio di fronteggiare una legione d’élite come la Frusta del Signore del Fulmine. Ma ora, di fronte a loro, alcuni soldati nativi si spaventarono.

Perfino comandanti come Gago cambiarono espressione.

“La forza di questi tre supera di gran lunga le nostre aspettative. Se il re Alexander non si fosse presentato all’improvviso, non avremmo avuto speranze di eseguire il nostro piano! Saremmo stati catturati all’istante e saremmo stati spacciati…” I comandanti che avevano complottato contro l’emissario speciale Matthewson e il sindaco Soroyov erano tutti sudati fradici adesso.

In quel momento, tutti volsero gli occhi verso Fei.

“Continuate a contare! Mancano ancora tre secondi!”

L’ordine di Fei rinsaldò la volontà dei soldati e dei comandanti. Come se la sua voce contenesse una magia unica, ogni loro nervosismo e paura svanirono all’istante.

“Tre…!!!!!” Ruggirono gli uomini.

Il maestro che aveva appena parlato si infuriò per essere stato ignorato completamente. Si accigliò ed emanò all’improvviso una potente aura: “Tu… Eh? Sei… il re Alexander di Chambord?”

All’improvviso pensò a qualcosa e rise: “Ora ti riconosco! Sei il re di Chambord? Il re Alexander di Chambord? Ottimo! Bene! Avevo intenzione di andare a Chambord per trovarti, selvaggio spudorato, ma sei tu ad essere venuto da me!”

Fei lo ignorò completamente.

“Due…!!!!!!” I soldati nativi della città delle Due Bandiere stavano ancora contando.

“Sai chi siamo?” I tre maestri del palazzo dei cavalieri imperiali si entusiasmarono dopo aver riconosciuto Fei. Il maestro magro e alto si leccò le labbra e continuò a ridere: “Piccolo bast***o! Non credere che ci siano solo dieci cavalieri nel palazzo imperiale! Ahahah, quattro su dieci di loro sono miei discepoli! Sono Sopros, uno dei cinque cavalieri del giudizio ad un grado superiore a quello dei cavalieri della giustizia! Ahah, che sorpresa! Catturerò il bas****o che ha osato provocare il palazzo dei cavalieri imperiali e ripristinerò il prestigio della nostra organizzazione!”

“Uno…!!!!” Il conto alla rovescia terminò.

Fei, che era rimasto in silenzio per tutto questo tempo, alzò gli occhi e disse con impazienza: “Parli troppi. Quali cavalieri del giudizio? Siete tutti rifiuti ai miei occhi!”

Prima di finire di parlare, mosse piano un dito.

Un fendente argenteo si accese all’improvviso nel cielo come un fuoco artificiale e scomparì velocemente.

“Tu… eh… così rapido… Che fendente rapido… Puff!!!!!”

Prima che questo maestro magro e alto potesse reagire, fu trafitto dall’energia di spada.

La sua espressione contenta mostrò shock e poi fu sopraffatta dalla paura. Per un momento, rivelò ogni sorta di emozione negativa.

Aprì di nuovo la bocca e provò a dire qualcosa, ma all’improvviso tremò.

<em>Bam!</em> Esplose com un’anguria colpita da un enorme martello!

La sua carne e i suoi frammenti d’ossa volarono in ogni direzione.



