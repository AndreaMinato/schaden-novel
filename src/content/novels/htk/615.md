---
title: Capitolo 615 - Spietato
pubDate: 2024-06-04T23:41:47.970Z
tags:
    - htk
---

Tutti rimasero sbalorditi! Non potevano credere ai loro occhi!

Era stata una scena inimmaginabile!

Era stato istantaneo!

Istantaneo

L’esperto aveva detto che era uno dei cinque cavalieri del giudizio e sembrava impressionante. Inoltre anche il potere che aveva dimostrato prima era formidabile. Tuttavia non aveva nemmeno avuto l’occasione di resistere! Era stato ucciso come una gallina e il re di Chambord aveva solo mosso leggermente un dito!

Uccidere un potente maestro con un cenno!

Era un livello di potere folle! Adesso Fei sembrò un dio agli occhi dei soldati, sia di quelli delle forze native della città delle Due Bandiere, che di quelli della Frusta del Signore del Fulmine.

Chi rimase più scioccato furono comandanti come Gago. Erano tutti circa allo stadio delle tre o delle quattro stelle, così potevano cogliere più dettagli rispetto ai soldati normali. Avevano capito che l’esperto magro e alto doveva essere almeno al settimo livello.

<em>’I maestri di quel livello sono in cima alla scala gerarchica di Zenit, ma è stato ucciso all’istante da sua maestà il re Alexander… Quanto è potente adesso?’</em> Pensarono persone come Gago.

“Tu… l’hai ucciso. Sai cos’hai fatto? Stupido re da strapazzo, la persona che hai ucciso è un onorabile maestro del palazzo dei cavalieri imperiali! Perfino i principi di Zenit devono porgergli i loro rispetti quando lo vedono…” L’esperto basso e grasso a destra indicò Fei e gridò: “Sei finito! Nemmeno gli dei potranno salvarti! Uccidere un cavaliere del giudizio equivale a commettere tradimento! La tua Chambord è spacciata! Tutti voi qui… Sarete uccisi! Io… devo tornare a fare rapporto a sua maestà l’imperatore Yassin e l’impero annienterà tutto il regno di Chambord…”

Questo esperto si era destato finalmente dal suo shock iniziale e sembrava un’anatra strozzata.

“Smettila di fare rumore!”

Fei piegò l’indice nella mano destra e lo mosse.

<em>Bam!</em>

La stessa energia argentata apparì come un fuoco artificiale e volò per il cielo.

Il maestro basso e grasso all’improvviso si rese conto di qualcosa e si irrigidì. La rabbia e la sorpresa nei suoi occhi divennero paura e capì che la persona davanti a lui non era solo il re di un piccolo regno affiliato, ma un guerriero spietato e potente! La sua abitudine di parlare in modo superiore e arrogante lo aveva spinto a minacciare istintivamente un individuo così potente!

Si riempì di rimpianto, ma era troppo tardi!

<em>Bam!</em>

Risuonò un’altra esplosione, non fu più fortunato dell’altro.

Il maestro basso e paffuto era scoppiato come un palloncino e la sua carne e i frammenti delle sue ossa volarono in ogni direzione. L’ultimo esperto del palazzo dei cavalieri imperiali e i soldati della Frusta del Signore del fulmine percepirono una sensazione calda e umida sulle loro facce e sulle loro mani.

“Lo ripeterò! Arretrate immediatamente o… Non costringetemi ad uccidere di  nuovo!”

Al momento Fei era pieno di intento omicida e aveva difficoltà a trattenersi. Il suo spirito assetato di sangue aveva iniziato a condensarsi e a circondarlo, facendolo sembrare un diavolo infernale.

Era tutta una trappola del principe ereditario Arshavin, che stava cercando di usare la maestà della famiglia imperiale per provocare Fei.

A questo punto, Fei non poteva più sopportarlo e rivelò il suo lato spietato e feroce!

Uccidere!

Solo uccidere spietatamente avrebbe fatto rendere conto al principe quanto era potente il suo avversario!

Fei non uccise i soldati ordinari, i soldati dovevano seguire gli ordini dei loro superiori ed erano innocenti.

Tuttavia, aveva una pessima impressione di questi cosiddetti cavalieri della giustizia. Come i cavalieri imperiali, avevano cercato subito di incastrarlo e arrestarlo. Avevano anche usato Chambord per minacciarlo. Persone come loro potevano essere solo i tirapiedi del principe ereditario Arshavin. Anche se erano potenti, non erano di grande beneficio per l’impero Zenit, e così Fei non si era trattenuto dall’ucciderli.

Stava colpendo duramente! Sapeva che il dio della guerra di Zenit si sarebbe controllato solo se avesse capito con chi aveva a che fare.

Le parole di Fei riecheggiarono come un tuono nelle orecchie dell’ultimo esperto del palazzo dei cavalieri della giustizia e dei soldati della Frusta del Signore del Fulmine. Le loro teste ronzarono e non poterono più trattenere le lacrime.

Una fiamma verde brillò.

Risuonò un rumore intenso e a quanto pareva l’ultimo esperto del palazzo dei cavalieri imperiali non aveva osato dire nulla ed era scappato.

I soldati nativi e i comandanti fissarono tutti Fei con ammirazione e iniziarono a cantilenare:

“Il comandante della legione è invincibile!”

“Il comandante della legione è divino!”

Sentivano tutti il loro sangue ribollire!

<em>’La dominazione di sua maestà il re Alexander ha lavato via la frustrazione che abbiamo provato in questi giorni!’</em> Pensarono.

Fei era un eroe che meritava assoluta ammirazione e alcuni di loro lo veneravano perfino!

Fei fece un passo avanti e un’aura simile ad uno tsunami avanzò, facendo tremare il terreno.

I soldati d’élite della Frusta del Signore del Fulmine non poterono più rimanere in formazione e si dispersero come piccole barche durante un uragano. Ansimarono pesantemente e rimasero senza parole.

“Ritirata! Ritiriratevi per 2.000 metri!!”

“Presto! Ritirata! Non possiamo affrontare il re di Chambord!!!”

I comandanti di queste formazioni abbandonarono l’ultimo briciolo di speranza. Sapevano che resistere sarebbe stato inutile. Sarebbero solo morti, come una formica che cercava di abbattere un enorme albero o una mantide che voleva fermare un carro!

Se fossero rimasti qui, più di 2.000 soldati d’élite di Zenit sarebbero morti per niente. Perciò i comandanti ignorarono gli ordini passati e dissero ai soldati di arretrare.

Come una marea che si ritirava, i soldati d’élite della Frusta del Signore del Fulmine tornarono indietro.

Ascoltarono le parole di Fei e si ritirarono per più di 2.000 metri. Avevano rinunciato a monitorare il campo nativo e sembravano sconfitti e avviliti.

All’improvviso risuonarono acclamazioni dai soldati nativi.

La folla voleva sollevarlo.

Fei si girò lentamente e disse ai comandanti: “Andate a recuperare i corpi degli eroi. Fateli indossare le uniformi più nuove e aiutateli ad indossare le medaglie di merito e i distintivi. Mandate anche uomini al campo militare dall’altra parte e dite loro di consegnare gli assassini entro domani mattina…”

“Come desidera signore!” Risposero energicamente.

Con il sostegno del re di Chambord, nessuno avrebbe osato sottovalutarli o maltrattarli. Perfino i comandanti orgogliosi della Frusta del Signore del Fulmine dovevano abbassare la testa e ammettere di avere torto.

“Va bene, la situazione qui è sotto controllo. Potete spostare i soldati e stabilizzare l’area. Sistemate chiunque osa provocarvi o causare guai; non mostrate pietà! Andrò a cercare Ribry, e dovrei tornare presto.”

Dopo aver detto questo, Fei scomparì nella notte.



