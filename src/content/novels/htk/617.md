---
title: Capitolo 617 - Strana Situazione
pubDate: 2024-06-05T01:41:47.971Z
tags:
    - htk
---

Ribry non resistette minimamente, invece conservò le forze e seguì Soroyov e i soldati.

Il tunnel sotterraneo era freddo e umido, aveva un’atmosfera terrificante. Osservando le pareti da vicino, si potevano scorgere punti più scuri e sentire un cattivo odore. Erano tutte macchie di sangue e si erano seccate nel muro con il tempo.

Dopo un po’, le pareti divennero color marrone scuro, più il sangue era vecchio, più si sarebbe annerito.

Chissà quante persone erano state uccise in questa prigione per tingere il tunnel di questo colore.

Non era diverso da un inferno.

“Eheh, signor Ribry, in passato sembra che abbiamo collaborato insieme per più di dieci anni. Il nostro rapporto è stato stabile per molti anni, ma perché mi hai tradito non appena è arrivato il re di Chambord? Perché hai rivolto coltelli da macellaio verso i colli dei tuoi vecchi amici? Sei passato all’istante dalla parte di quello stupido re? Sei stato così crudele…” Soroyov derise Ribry con un sorriso sicuro. Sembrava che fosse in controllo dell’intera situazione.

Ribry alzò lo sguardo verso di lui e disse con tono profondo: “Ora provo rimpianto. Rimpiango di non aver convinto sua maestà il re Alexander di ucciderti, sei un vecchio cane grasso che non ha mai avuto buone intenzioni!”

Soroyov mostrò subito rabbia, ma poi risuonarono delle risate.

“Perché? Quel piccolo stupido re verrà ucciso da sua altezza il principe ereditario prima o poi. Umpf! Quell’Alexander deve capire qual è il suo posto! Come osa sfidare la volontà di sua altezza Arshavin? Se rimarrai ancora dalla sua parte, verrai ucciso facilmente. Dato che un tempo eravamo amici e abbiamo collaborato bene insieme, ti darò un’ultima occasione. Se riferirai che crimini ha commesso il re di Chambord, come ha complottato di tradire l’impero, convincerò il signor Matthewson a lasciarti vivere.” Il sindaco Soroyov provò a convincere Ribry.

“Ah! Il signor Alexander è un potente esperto! Nessuno potrà fargli nulla! Vecchio cane lardoso, anche se io, Ribry, non sono un eroe, non sono un perdente che scodinzola di fronte al suo padrone per compiacerlo!”

“Tu…” Soroyov non poté più trattenere la rabbia e mantenere il suo atteggiamento nobile.

Mentre mostrava un’espressione feroce, colpì la schiena di Ribry, che era piena di ferite, finché il sangue non tornò a scorrere tra le ferite appena cicatrizzate. Soroyov gridò: “Va bene, imbecille! Sei spacciato, presto morirai come vorrai, proprio come le tue venti guardie!”

Ribry impallidì e chiese con ansia: “Cosa avete fatto ai miei fratelli?”

Gli occhi strizzati di Soroyov mostrarono paura come se avesse pensato a qualcosa di terrificante, poi rise con crudeltà: “Non preoccuparti, presto lo scoprirai:”

Dopo aver camminato per circa dieci minuti e aver fatto molte svolte, alla fine uscirono dalla prigione sotterranea e arrivarono in uno spazio ancora più nascosto.

Era un palazzo di pietra cupo.

C’erano soldati corazzati ai lati del palazzo e dei corridoi, si guardavano attorno vigili.

Inoltre le fluttuazioni magiche suggerivano ai guerrieri che ci fossero trappole magiche ovunque.

Impassibile, Ribry memorizzò il percorso che avevano fatto per arrivare fin qui, comprese tutte le strutture e i bivi. Purtroppo aveva perso la sua energia stellare, altrimenti avrebbe avuto un’occasione per scappare.

Dopo essere entrati nel palazzo, continuarono ad inoltrarsi per un corridoio con il pavimento adornato da un tappeto rosso.

Circa dieci minuti dopo, l’ambiente di fronte a loro si illuminò.

Era la prima volta che Ribry vedeva questo posto.

Questo palazzo era ben illuminato e un aroma lievemente dolce, ma oleoso assaliva le narici, non corrispondeva alle descrizioni di una sala delle torture piena di strumenti metallici incrostati di sangue. Invece sembrava un posto pacifico e tranquillo.

C’erano oggetti decorativi dorati, lunghe corna di toro e teschi di daini rinsecchiti, un paravento su cui era incisa la scena di una guerra divideva il palazzo in due sezioni.

Dieci serve vestite di bianco aspettavano in silenzio davanti al paravento.

Nella metà frontale del palazzo c’erano delle panchine di pietra e lì c’erano venti comandanti con armature nere. Erano tutti circa al terzo o al quarto livello, e guardarono Ribry con compassione nonostante le loro aure feroci.

Proprio di fronte al paravento, c’era una serie di tavoli e sedie di pietra.

Ribry guardò la persona seduta al centro del tavolo, era l’emissario speciale Matthewson.

Era un uomo di mezz’età robusto dalla pelle scura con il naso all’insù e gli occhi rotondi. Indossava un vestito nero e guardava dall’alto Ribry pieno di intento omicida. Sorrise con fare crudele.

“Sua altezza il principe ereditario apprezza il tuo talento e non vuole ucciderti. Perciò ti darò un’ultima possibilità. Sei disposto a parlare?” La voce gelida di Matthewson fece diminuire di diversi gradi la temperatura nella stanza.

“Umpf!” Ribry sapeva cosa volevano sentire queste persone, così si limitò a sbuffare.

“Va bene, vuoi morire.” Matthewson si girò e disse all’uomo dagli occhi triangolari e il pizzetto che sembrava sulla cinquantina: “In tal caso, faccia ciò che deve fare, signor Alpha.”

Pareva che questo vecchio allo stesso livello di Matthewson e stava guardando in modo strano Ribry da quando il guerriero era entrato.

Questo vecchio di nome Alpha annuì.

Poi due maghi dell’elemento acqua si fecero avanti e cantilenarono un incantesimo. Mentre ondeggiavano le mani, due raggi blu atterrarono su Ribry. Provando un senso di torpore e conforto, tutte le ferite di Ribry sparirono.

L’ex comandante ne fu sorpreso, non sapeva perché i nemici lo stessero guarendo.

Con un’espressione crudele, il vecchio con gli occhi triangolari tirò fuori una bottiglia verde da una delle sue maniche, la soppesò e disse con tono pietoso: “Questa è una pozione di livello divino di colore viola. Il re di Chambord la chiama pozione della Giovinezza completa e ha offerto la formula a sua altezza il principe ereditario. I maestri reali l’hanno raffinata con successo e i suoi effetti sono miracolosi. Può aiutare a riformare i vortici stellari e a riformare i canali di energia…”

Dopo aver detto questo, lanciò la bottiglietta a Ribry.

“Bevila, riprenderai le forze.”

Ribry la prese, la stappò e annusò il liquido.

<em>’È la pozione della giovinezza completa del signor Alexander!’</em> Pensò. Aveva visto questo liquido miracoloso un mese fa quando Fei lo aveva usato in battaglia, era una pozione divina che poteva salvare le persone dalla morte.

Anche se non sapeva che trucchi avesse in serbo il vecchio, Ribry non esitò e la svuotò.

All’istante sentì energia calda precipitarsi nel suo corpo. Percepì chiaramente il recupero rapido dei suoi canali d’energia e i suoi vortici stellari infranti riapparirono come candele che si riaccendevano. Presto l’energia da guerriero tornò a circolare nel suo corpo e le fiamme verdi nel suo corpo divamparono sempre più brillanti. Si fermò solo quando raggiunse il picco delle cinque stelle.

Si era ripreso completamente!

Mentre tornava a percepire il potere perduto, Ribry strinse i pugni e riprese le speranze. Era stato ingannato tre giorni fa e aveva bevuto il tè avvelenato, perdendo le sue capacità combattive… Stavolta…

Alzò lo sguardo e i suoi occhi brillavano, non nascose il suo intento omicida.

Mentre scatenava tutta la sua forza, creò molte scie di vento. Quando incrociò lo sguardo con l'emissario speciale Matthewson, avanzò e chiese enfatizzando ogni parola: “Dimmi dove sono i miei fratelli, bastardo!”

“Ahah! Ahahahah! Ahahahahah! Non preoccuparti, presto lo capirai.” Matthewson notò la sicurezza e lo spirito combattivo di Ribry, ma questo emissario speciale si limitò a ridere come se avesse sentito una battuta. Il suo tono era pieno di derisione e sdegno.

Il vecchio dagli occhi triangolari con il pizzetto mostrò entusiasmo e crudeltà in quel momento.

All’improvviso Ribry scoprì che questo vecchio aveva solo un orecchio, tuttavia non gli sembrò rilevante in questa situazione.

<em>’Devo catturare il loro capo! Controllerò prima Matthewson e lo costringerò a consegnarmi i miei venti fratelli… Sarà meglio che stiano bene… altrimenti…’</em> Ribry si guardò attorno e pensò: <em>’Se non sono più vivi, per vendicarli ucciderò tutti in questa tenuta, compresi i nobili nella città!’</em>

Ribry aveva deciso.

Mentre ruggiva e fu sul punto di sfrecciare avanti, all’improvviso sentì una risata penetrante da dietro il paravento.

“Ahah! Un successo! Il prossimo!”

Quella voce risuonò nel palazzo di pietra.



