---
title: Capitolo 625 - Darti l’opportunità
pubDate: 2024-06-05T09:41:47.972Z
tags:
    - htk
---

<em>’Oh! Questo misterioso e potente maestro è il re Alexander di Chambord lodato da metà della gente e calunniato dall’altra metà. Inoltre sta caricando contro la capitale per via del principe ereditario Arshavin. Attaccare la capitale è già un grave crimine, sta anche chiamando il principe per nome.’</em> Pensò la gente.

Ultimamente si erano diffuse dicerie riguardo ai conflitti tra il principe ereditario e il re di Chambord, e perfino la gente comune a San Petersburg lo sapeva.

Ora, vista l’improvvisa comparsa di Fei, tutti avevano capito che ormai i due giovani erano come l’acqua e il fuoco, non potevano coesistere nello stesso posto.

“Cos’ha fatto il principe ereditario Arshavin? Ha provocato così tanto il re di Chambord da spingerlo a viaggiare fin qui nel bel mezzo della notte…”

Ciò che scioccò di più la gente fu la forza di Fei.

“Quando è diventato così potente? È riuscito a schivare l’assalto di decine di migliaia di maestri e di formazioni magiche, e sta fluttuando a mezz’aria… Sei mesi fa durante la competizione tra i regni affiliati, era solo un guerriero a sei stelle. Ha raggiunto la classe lunare in soli sei mesi?” Pensavano alcuni.

Molti ne erano già a conoscenza, ma era comunque scioccante per chi non lo sapeva. Dopotutto non si potevano trasmettere velocemente notizie e informazioni in questo mondo.

“Se il re di Chambord avesse abbastanza tempo, potrebbe diventare un guerriero supremo. Che peccato… è troppo giovane… è troppo impulsivo. Non potrà essere perdonato. Il potere della famiglia reale può sconfiggerlo facilmente e il re di Chambord è spacciato!” Questo era ciò che pensava la maggior parte della gente.

…..

Sulle mura difensive di San Petersburg.

Dopo il grido di Fei, alcuni maestri decisero di fermare il loro attacco.

“Il re di Chambord è uno dei pochi giovani talenti dell’impero e si dice che abbia catturato gli assassini del Grande Guerriero Krasic. Inoltre è riuscito a respingere i nemici di Jax usando una legione di soldati di basso livello, temporeggiando abbastanza da permettere all’impero di affrontare Spartax ed Eindhoven. Dato che è una persona d’onore, e non sta attaccando la capitale, non dobbiamo bloccarlo.”

Tuttavia gli altri non la pensarono allo stesso modo.

“Non importa, volare sopra la capitale è strettamente proibito. Il re di Chambord ha superato il limite!”

Per la gente dalla parte del principe ereditario Arshavin, questa era opportunità migliore per loro per eliminare il re di Chambord. Perciò, alcuni esperti già urlarono, ordinando ai soldati e agli altri attorno di attaccare di nuovo Fei.

Varie ondate di energia si diffusero di nuovo nel cielo come fiamme colorate, e sfrecciarono verso Fei con ferocia.

“Maledizione! Maledetto, re di Chambord… Sono ancora… Eh, sono spacciato!” L’emissario speciale Matthewson non poteva scappare e chiuse velocemente gli occhi mentre l’energia si stava precipitando verso di loro. Si era spaventato e maledisse Fei.

Durante questo momento critico, il re accelerò ancora di più e discese verso la città.

Sembrava che non vedesse l’ora di scontrarsi con l’assalto combinato dei molti esperti di San Petersburg.

“Vuole morire!”

Proprio mentre tutti pensavano che il re di Chambord fosse impazzito, accadde qualcosa di mistico. Una serie di increspature argentee apparirono nell’aria e un trono di pietra misterioso apparì sotto di lui. Il trono era adornato da decorato da incisioni splendide e da statue di guerrieri e dee, facendolo sembrare divino!

Sotto la protezione di questo trono misterioso, il re di Chambord scomparì all’istante.

“Sco… scomparso?”

“Cos’è successo? È scappato?”

“Quel trono di pietra… cos’è? Perché sento un’aura sacra e inviolabile provenire da quel trono?”

I maestri sulle mura difensive sentirono una strana atmosfera. Sentivano un brutto presentimento e quello strano trono li aveva scioccati.

In quel momento, qualcuno gridò: “Guardate lì! È lì! Incredibile! Come ha fatto? Ha superato direttamente la sfera difensiva della città. Che… sia l’abilità di teletrasporto dei signori di classe solare? Teletrasporto?”

Era un guerriero a sei stelle e stava indicando un posto dietro le mura difensive sotto la protezione della grande formazione della città. Mentre urlava, mostrava un’espressione terrorizzata.

Tutti si girarono e rimasero sbalorditi da ciò che videro.

“Il re di Chambord… ha schivato tutti gli attacchi e ha superato la sfera difensiva della città. È davvero scioccante! Nemmeno i leggendari signori di classe solare possono farlo così facilmente, no?” Pensava la gente.

Tutti si innervosirono.

Adesso San Petersburg era come una ragazza nuda e non poteva difendersi molto bene. In quel momento, perfino un membro d’élite di classe lunare poteva causare un disastro.

Mentre tutti rimanevano sorpresi, apparì un’altra serie di increspature. Il re di Chambord e il suo trono misterioso scomparirono di nuovo.

Un secondo dopo, Fei apparì sopra il quartier generale militare.

Il Trono del Caos fluttuava a 1.000 metri d’altezza con grazia ed eleganza, e Fei sembrava un dio tra le nuvole. Mentre rivolgeva lo sguardo verso il basso, due raggi di luce argentea brillarono dai suoi occhi, trapassando l’oscurità e calando su una figura di fronte al palazzo.

“Come osi essere così impudente davanti a sua altezza il principe ereditario?”

Gridò qualcuno a terra, e più di una decina di frecce magiche furono scagliate verso Fei.

Il sovrano si limitò a fare un lieve cenno, come se stesse cercando di sbarazzarsi di un po’ di insetti.

Tuttavia questo gesto noncurante spazzò via tutti i dardi come paglia al vento. Poi le frecce pesanti caddero dal cielo e atterrarono su alcune case, rimbombando e distruggendo un po’ di proprietà.

Invincibile!

A terra, Arshavin percepì l’intento omicida nello sguardo di Fei, e sembrava arrabbiato e preoccupato. Dietro di lui, i più di dieci ufficiali deglutirono e si spaventarono.

“Alexander, sia attaccare la capitale che assalire il quartier generale militare è illegale, e stai ignorando le leggi dell’impero! Come osi?!”

Mentre il suo mantello nero veniva agitato dal vento, anche Arshavin emanò un intento omicida evidente. Anche se non poteva volare come Fei, dimostrò la sua presenza da comandante. Quando alzò gli occhi e fece questa domanda con tono infuriato, la sua voce fu proiettata attorno dalla sua energia da guerriero.

“Ahahahahahah! Saresti degno di parlare di leggi con me?” Fei scoppiò a ridere come se avesse sentito la battuta più divertente al mondo e la sua voce risuonò in questa grande città. “Perché credi che sia qui? Non sono venuto per perdere tempo con le tue ca****e! Quando i tuoi tirapiedi hanno assassinato i soldati più leali dell’impero a nord-ovest, hai pensato alle leggi? Ci sono conflitti tra di noi, ma hai dovuto coinvolgere gente comune e innocente! Anche se sei un principe, meriti di morire!”

“Come osi parlare così a sua altezza il principe ereditario?”

“Umpf! Piccolo re, stai cercando di morire! Scendi giù da lì!”

Mentre risuonavano ruggiti, due ombre nere sfrecciarono fuori dal quartier generale dirigendosi verso Fei. Queste due persone erano in grado di volare, così erano almeno membri d’élite della Luna Nuova. Mentre Fei era concentrato su Arshavin, lanciarono un agguato contro di lui usando armi stellari.

Sotto la luce della luna, le due armi riflettevano un bagliore freddo ed emettevano un’energia terrificante.

“Toglietevi dalle palle!” Fei scagliò un pugno verso il basso e disse: “State zitti quando parla il vostro padrone!”

Una potente forza fisica calò giù dal cielo. Le due persone che avevano provato a fare un agguato rimasero gravemente ferite e caddero dal cielo sputando sangue.

<em>Bam!</em>


Distrussero un po’ di case durante la caduta.

“Cosa? Questi due guardiani del Senato Imperiale sono stati sconfitti così facilmente?”

Gli ufficiali di massimo livello del quartier generale erano sbalorditi e guardarono con paura la figura demoniaca nel cielo.

Era chiaro che il potere del re di Chambord li avesse scioccati e i più intelligenti si erano già resi conto che la situazione non era così semplice come sembrava.

“Arshavin, avanti! Non vuoi uccidermi? Fallo ora, così gli altri non potranno dire che non ti ho dato un’opportunità! Umpf!”

Le parole fredde di Fei infilzarono il cuore del principe ereditario come lame.

Il principe ereditario Arshavin era il successore numero uno al trono e aveva moltissima influenza politica e militare. Tuttavia si sentiva impotente e debole adesso. Non poteva nemmeno minacciare la persona che lo stava umiliando.

“Cosa? Non hai nient’altro da dire? Lascia che ti dia un regalo!” Disse freddamente Fei mentre lanciava giù qualcosa.



