---
title: Capitolo 63 – Le norme del regno
pubDate: 2024-05-12T23:41:47.861Z
tags:
    - htk
---

BUONA VIGILIA DI NATALE!
Capitolo sponsorizzato, ringraziamo Kevin!
6 (jakub) capitoli in coda, 0/5
-Schadenfreude

Anche se aveva qualche idea, Fei non cambiò immediatamente la struttura dell'esercito e le leggi del regno. Era qui da soli tre giorni e c'erano troppi aspetti di cui non sapeva nulla. Se fosse stato precipitoso, avrebbe potuto creare più problemi e ci sarebbe voluto più tempo per attuare dei cambiamenti.

Fei aveva intenzione di sfruttare questi due giorni per informarsi di più sul regno.

L'incontro continuò. Non era serio e maestoso come i raduni dei re e degli imperatori nelle serie TV e nei film sulla terra. Era piuttosto l'opposto; l'atmosfera nella sala dell'esecutivo era davvero animata. Nell'area sotto il trono c'era un sottile fiume artificiale che scorreva per la stanza in cui nuotavano dei bei pesciolini rossi. In entrambe le parti c'erano file ordinate di sedie di pietra.
Cuoio morbido copriva i posti, così che i partecipanti potessero esprimere le loro opinioni confortevolmente. Tutti avevano un la possibilità di influenzare le discussioni; potevano alzarsi ed esprimere il loro punto di vista senza il consenso del re e avrebbero iniziato accesi dibattiti se fossero stati in disaccordo.

Un sottile sentore di democrazia e libertà si diffuse silenziosamente nella sala.

Questo era il primo incontro a cui partecipava Fei dopo il suo "recupero", così tutte le persone potenti avevano la possibilità di partecipare. Tra il gruppo dei militari, ai ventidue uomini forzuti, inclusi Pierce e Drogba, erano stati riservati dei posti.
Questi "capi" di Chambord espressero tutte le loro idee sulla struttura del regno. Alcuni fornirono dei piani costruttivi, mentre altri erano già preparati e passarono a Fei delle carte fatte di tessuto bianco e pelli di animale, specialmente il paio di Anziani altamente rispettati dai capelli bianchi.
Come per magia, tirarono fuori enormi pile di carta con enormi temi dove spiegavano le loro opinioni e raccomandazioni. Fei provò stordimento solo a guardarli.

C'erano valanghe di pareri, alcuni spiegavano dell'abuso di potere dell'ex capo dei ministri Bazzer e altri mostravano la loro delusione nei confronti del quoziente intellettivo del precedente Alexander. Il re si sarebbe dovuto occupare di numerosi affari tediosi. Fei si sentì seppellito da tutte queste scartoffie. Vedendo la montagna di documenti di fronte a lui e le pagine di raccomandazioni che il suo segretario stava registrando lì vicino, Fei iniziò a sentire male alla testa. Si sfregò gli occhi e scosse la testa con dolore.

Vedendo la sua reazioni, gli uomini forzuti risero. Anche il vecchio Bast mostrò un sorriso eloquente.

Fei era irritato, ma all'improvviso gli venne un'idea. Disse al suo futuro suocero con fare virtuoso: "Zio Bast, non sono ancora un adulto e non ho esperienza. Mi devi aiutare in quanto membro della generazione più grande. Eheh, che ne dici, puoi separare e organizzare queste scartoffie e documenti per me e riassumere le raccomandazioni? In quel modo sarà più facile per me fare delle decisioni."

Forse Fei non se n'era accorto, ma tutti i doveri che aveva descritto facevano parte del lavoro dell'ex capo dei ministri Bazzer. Questo significava che il re avrebbe dato tutti i poteri esecutivi del regno a Bast... D'ora in avanti, il suocero sarebbe diventato il nuovo capo dei ministri; questa nomina improvvisa aveva sconvolto la vecchia colpe.

Non ebbe nemmeno abbastanza tempo per reagire e anche le altre persone nella sala erano state colte di sorpresa.

Per un momento la sala dell'esecutivo divenne silenziosa, ma dopo tre o quattro secondi:

"Sua maestà, con tutto il rispetto, devo esprimere il mio disaccordo!" Qualcuno si alzò.

"Anche io sono in disaccordo re Alexander..." Un altro intervenne all'improvviso.

"Sì... Re Alexander, Bast è uno sporco traditore spudorato. Ha rubato più della metà della proprietà reale solo quindici giorni fa. A causa di Angela, gliel'abbiamo fatta passare liscia, ma le sue azioni sono comunque imperdonabili. Come possiamo permettere che un uomo a cui mancano integrità ed onore ricopra un ruolo così importante?"

"Sono d'accordo! Giovane re Alexander, non può essere parziale!"

"Giusto... la penso anche io così..."

All'improvviso, un'ondata di dissenso esplose e l'intera sala dell'esecutivo precipitò nel caos. Fei non si aspettava una reazione del genere. Si guardò attorno silenziosamente e fu sorpreso nello scoprire che Brook e gli uomini forzuti seduti nel lato a sinistra non stavano dicendo nulla, anzi, le persone più rumorose erano una decina di nuovi volti. La maggior parte di loro era vestito con lussuosi abiti di seta e indossavano corone argentee in cui erano incastonati diamanti e cristalli. Sembravano tutti energici e parlavano appassionatamente. Si battevano i petti e parevano dediti al loro lavoro.

Fei si girò e sussurrò alla sua guardia personale, Torres: "Chi sono?"

Il ragazzo biondo abbassò la testa e rispose mormorando: "Mio re, i sei uomini con le corone argentee di fronte a lei sono i sommi nobili del castello, e i cinque uomini vestiti lussuosamente sono i mercanti più ricchi nel regno. Secondo le tradizioni, queste persone hanno ruoli importanti durante gli incontri; possono anche influenzare le decisioni del re."

"Allora è così." Fei annuì e capì vagamente cosa stava succedendo.

Sia sulla terra che in questo mondo, c'erano sempre politici eloquenti e all'apparenza leali che erano molto ricchi e godevano di un potere al di sopra delle leggi. Potevano prendersi il credito dei militari, giocare con la loro autorità, cospirare e promuovere le loro cause "giuste e onorevoli". Tutto per soddisfare il loro egoismo.

I nobili e i marcanti della sala dell'esecutivo si stavano comportando nello stesso modo.

Questa scoperta fece sospirare di nuovo Fei: <em>'Così Alexander viveva in modo così caotico e ingiusto. Come possono questi mercanti grassi e stupidi apparire nella sala dell'esecutivo? Sembra un mercato... Pare che il regno di Chambord sia simile ad una piccola città sulla terra e che io ne sia il sindaco...'</em> Fei si rese conto che aveva ancora molta strada da fare per costruire il suo regno ideale.

Fei fece un cenno e alzò la voce per interrompere le discussioni accese. Indicò l'uomo con la corona argentata che gridava di più e chiese: "Silenzio, smettetela di litigare. Tu, dimmi il tuo nome."

L'uomo si alzò e si inchinò lievemente porgendo i suoi rispetti seguendo l'etichetta e poi rispose con orgoglio: "Louis, sua maestà. Sono il visconte Louis."

"Oh, visconte... Louis?"

Questo nome era difficile da pronunciare per Fei. Ad essere sinceri, non aveva idea di come funzionasse il sistema di titoli occidentale, ma questo non influenzò la sua domanda seguente: "Signor visconte, se lo zio Bast non è adatto, chi altri credi che possano ricoprire questa carica?"

"Re Alexander, ad essere sinceri, non sto cercando di essere arrogante, ma credo fermamente di essere il candidato migliore..."

Louis si batté di nuovo il petto e disse con orgoglio: "Sono il nobile dal sangue più puro a Chambord. Mio padre ha ricevuto l'onore di essere convocato dall'imperatore Zenit e l'ha incontrato di persona. La mia famiglia ha una storia illustre e ha ricevuto innumerevoli onori. Io... perciò sono il candidato più appropriato per la posizione di capo dei ministri.

Prima che potesse finire, gli altri nobili e mercanti si alzarono uno per uno e applaudirono mentre esprimevano il loro accordo.

Brook e gli uomini forzuti invece mostrarono espressioni sdegnate.

Fei scosse la testa, non sapeva se ridere o arrabbiarsi. Aveva capito esattamente qual era la situazione: era una battaglia politica per il potere e i profitti. Tuttavia i politici di fronte a lui erano troppo stupidi; la loro recita era troppo poco convincente e si era rivelata ridicola. Fei guardò l'uomo che stava ancora annunciando con orgoglio i suoi onori e poi disse all'improvviso: "Va bene visconte... eh... Louis. Ho solo una domanda per te. Se la tua risposta potrà soddisfarmi, allora la posizione di capo dei ministri sarà tua."

Louis si eccitò. Disse con sicurezza: "Chieda pure sua maestà! Scommetto che non c'è nessuno qui migliore di me in quanto a doveri esecutivi."

"Bene. Ora lascia che ti faccia questa domanda: quando tutti i soldati e i cittadini di Chambord stavano combattendo e versando sangue per il regno, DOV'ERI?"

Fei sporse il petto in avanti sul suo trono. Era sogghignante; non cercò nemmeno di nascondere la sua espressione piena di derisione.

"Io..." Il visconte Louis rimase sbalordito.

"Ahahah, quando stavamo combattendo e versando sangue accanto al re, il signor visconte si sarà nascosto tra le gambe di una donna e tremare e a piangere. Ahahah..." Drogba era un uomo diretto. Dopo aver ascoltato così tante str***ate, non poté che alzarsi e deridere Louis e i suoi seguaci. Brook e gli altri uomini forzuti scoppiarono subito a ridere.

"Voi... branco di sporchi furfanti... Da quando siete degni di partecipare alle riunioni nella sala dell'esecutivo?" Il viso del visconte diventò rosso e gridò mentre si spiegava: "I nobili sono esenti dal reclutamento... In quanto nobile dal sangue più puro, naturalmente non mi ridurrò come un branco di bassi contadini a fare noiosi combattimenti."

"Noiosi combattimenti?" Fei mostrò un'espressione gelida quando sentì queste parole. Disse con rabbia: "Basta, finisce qui. Visconte Louis, sono molto insoddisfatto della tua risposta. Sfortunatamente non otterrai la posizione di capo dei ministri... Inoltre, stia attento con cui insulti caro visconte. Queste persone che hai definito dei furfanti sono gli eroi che hanno difeso Chambord. Se vedrò ancora che manchi loro di rispetto, avrai l'onore di essere il primo sfortunato a cui sottrarrò il suo titolo nobiliare."

Mentre parlava, intento omicida trapelò dal suo sguardo.

Louis rimase sbalordito e non osò dire una parola.

Poi Fei si girò e disse al suo futuro suocero: "Zio Bast, sembra che dovrò farti prendere il disturbo di organizzare i documenti e le scartoffie per me. Eheh, questo visconte Louis me l'ha appena ricordato; ora dichiarerò formalmente che, a partire da oggi, sarai il nuovo capo dei ministri di Chambord."

Ormai Bast si era completamente ripreso dallo shock iniziale. Dopo aver sentito questa nomina, il vecchio di bell'aspetto non rifiuto; si inchinò con eleganza per mostrare il suo assenso.

"Umpf, sua maestà, non sono d'accordo. Non può farlo! Questo è chiaramente favoritismo... Nominare un traditore come capo dei ministri distruggerebbe l'intero regno." Tra il gruppo di grassi mercanti a destra della sala, un uomo grasso e barbuto si alzò con coraggio e sfidò la decisione di Fei senza troppa convinzione dopo aver visto lo sguardo pieno di significato del visconte Louis.

Fei si infuriò.

Se uno fosse stato un codardo, avrebbe dovuto andarsene via dalle palle e fingere di essere morto. Tuttavia, gli uomini di fronte a lui stavano oltrepassando il limite. Stavano fingendo di essere retti e diligenti. Fei odiava questo tipo di politici falsi; iniziò a ripensare a pessimi ricordi della sua vita sulla terra.
Non si trattenne affatto e batté le mani sui braccioli del trono, si alzò, indicò il grassone e imprecò rozzamente: "Vai a fan***o! Mi piacciono i favoritismi; chi ti credi di essere? Che potresti fare allora? D'ora in avanti questi idioti imbarazzanti non dovranno mai più entrare nel mio palazzo... Dove sono le guardie? Cacciate via questi maiali indegni!"

Non appena Fei finì di parlare, una decina di soldati si precipitarono nella sala, portando via la coppia di mercanti e gettandoli per strada.

Sotto i sussulti e le espressioni incredule dei presenti, i sei nobili rimasti si scambiarono occhiate imbarazzate e alla fine tornarono a sedersi silenziosamente.

Fei si era tirato su a sedere sul trono. Si guardò attorno e nessuno nobile osò alzare gli occhi.

L'immenso potere dei nobili, la distribuzione del potere squilibrata e il sistema politico di Chambord aveva rafforzato la determinazione di Fei nel ristrutturare l'amministrazione e la sezione militare del regno: <em>'Dato che sono già il re di Chambord e i miei cari dipendono da me, non posso permettermi di battere la fiacca. Devo cambiare la situazione e proteggere tutto ciò a cui tengo.'</em>

Dopo averci pensato, Fei sapeva che un malanno mortale aveva bisogno di una grande cura. Doveva usare una medicina davvero forte al regno per risolvere questo problema.

Passò alla modalità paladino ed emanò un'aura sacra, brillante e onorabile. Si alzò di fronte al trono e con un'espressione ferma disse con decisione: "In quanto re di Chambord, dichiaro che nei prossimi dieci giorni rivoluzionerò la distribuzione del potere, i sistemi amministrativi e militari. Da oggi in avanti, tutti gli ordini e le procedute del sistema amministrativo e militare saranno aboliti e l'intero regno entrerà in un periodo di modifiche post belliche. Nel frattempo sarà Bast ad occuparsi dei compiti amministrativi ed esecutivi, e Brook si occuperà del settore militare. Se uno qualunque di voi ha delle idee valide per la ricostruzione, lo proponga a Bast e a Brook, e loro la riferiranno a me."

La magnificenza del re e la sacralità del paladino si combinarono. La voce di Fei riecheggiò nel palazzo. Nessuno osò opporsi; tutti si inchinarono e si sottometterono ai suoi ordini. Anche i nobili che provavano riluttanza sudarono copiosamente e non si azzardarono a parlare. In questa atmosfera, ebbero perfino l'illusione che fosse del tutto normale.

Questo era il beneficio della modalità paladino; poteva aumentare la persuasione, l'influenza e la maestà di una persona, sottomettendo gli avversari. Era il metodo per barare più recente che Fei aveva scoperto.

Dopodiché l'incontro andò abbastanza liscio.

Al termine, Brook, una delle due nuove figure autorevoli di Chambord si alzò e menzionò qualcos'altro: "Mio re, devo ricordarle qualcosa di importante. Tra sei mesi, inizierà l'esercitazione militare tra tutti i regni affiliati sotto l'impero Zenit che si svolge ogni tre anni. Se vogliamo ottenere una buona posizione, dovremo cominciare a prepararci adesso."

Tutti nella sala annuirono ed espressero il loro accordo. L'atmosfera stava tornando ad accendersi. Drogba si alzò e gridò battendosi il petto: "Stavolta dovremo distruggere il nostro vecchio rivale, il regno Blackstone, e diventare un regno affiliato di livello 5."

Fei si incuriosì e chiese: "Esercitazione militare dei regni affiliati? Eh, qual è la sua funzione?"

Tutti erano abituati al fatto che, dopo essere tornato normale, il re si fosse dimenticato di molte informazioni base. Brook spiegò pazientemente: "Sua maestà, l'esercitazione militare è una competizione condotta dal nostro impero genitore Zenit per valutare la forza di ogni regno, così tutti i regni affiliati devono partecipare. Se ottenessimo buoni risultati, avremmo l'occasione di avanzare di posizione e raggiungere il livello 5. Questa è una grande opportunità per noi."

"Raggiungere il livello 5? Ci sono dei benefici?"

"Naturalmente sua maestà. Chambord al momento è al livello 5 ed è in fondo alla classifica. Perciò possiamo ricevere solo una quantità di supporto davvero limitata dall'impero Zenit. Se cogliamo questa opportunità, non riceveremmo solo più materiali e supporto finanziario; potremmo anche aumentare il numero di cittadini e soldati che abbiamo per ottenere più terra e territori. Potremmo anche essere ricompensati con pergamene di allenamento per coltivare energia stellare superiore. Così la forza di Chambord aumenterebbe significativamente!"

Era la prima volta che Fei ne sentiva parlare. Chiese senza pensare: "Al momento ci sono dei limiti di dimensioni per la popolazione e l'esercito? Inoltre hai menzionato terra e pergamene di allenamento per coltivare energia stellare... come funziona?"

"Sua maestà, secondo la legge di Zenit, un regno affiliato di livello 6, può avere solo meno di 10.000 cittadini, 500 soldati, solo un castello e meno di 500 acri di terra. Una volta che un regno supera queste restrizioni, se verrà punito lievemente, il suo terreno in eccesso verrà espropriato o potrebbe essere punito gravemente dall'impero genitore. Inoltre i regni affiliati di livello 6 possono avere solo due pergamene di allenamento e due di tecniche per coltivare energia a due stelle.
Fare scambi e ottenere pergamene per coltivare energia stellare superiore è strettamente proibito; le conseguenze nel violare questa legge sarebbero ancora più gravi." Brook continuò: "Una volta che avanzeremo al livello 5, Chambord potrà ottenere il doppio delle risorse e la sua forza aumenterà esponenzialmente... se potessimo arrivare al livello 4, 3, 2 o anche l'1, le restrizioni si allenterebbero ancora di più."

"Cosa sono queste leggi di me**a? L'Impero Zenit non vuole che i suoi regni affiliati diventino più forti?" Fei all'inizio non capì.

C'era un vecchio detto nel continente Azeroth, un cane troppo feroce può squarciare la gola del suo proprietario. Gli imperi genitori dovevano assicurarsi che la loro autorità non venisse minacciata. Così dovevano limitare strettamente la forza e il potere dei loro regni affiliati.



