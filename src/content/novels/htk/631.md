---
title: Capitolo 631 - Santuari del mondo di Diablo
pubDate: 2024-06-05T15:41:47.973Z
tags:
    - htk
---

La montagna del Leone Dorato era una delle dodici montagne dello Zodiaco che Fei aveva scelto, e sembrava enorme e maestosa.

Era situata a quattro chilometri dietro Chambord e raggiungeva i 1.500 metri.

Anche se era simile alle altre undici vette perché erano tutte taglienti come spade ed erano estremamente ripide senza un percorso per scalarle, era unica nel senso che aveva una presenza ampia ed equilibrata.

Inoltre c’erano diverse montagne più piccole alte circa 300-400 metri attorno ad essa, sembravano cuccioli di leone attorno al padre.

Non appena Fei atterrò sul picco della montagna, Lampard lo percepì e sfrecciò fuori dal suo palazzo di pietra.

Le dodici montagne dorate dello Zodiaco erano state chiamate così da Fei e non era stato costruito nessun edificio su di esse.

Eccetto il panorama splendido, le condizioni di vita erano semplici e un po’ rozze. Tuttavia ai maestri più potenti piaceva vivere in isolamento in mezzo alla natura e non era strano che qualcuno di loro dormisse lì.

Lampard aveva una personalità calma e non gli piaceva il rumore. Perciò era contento di vivere in isolamento in una montagna come questa e ci si era abituato molto velocemente.

Negli ultimi tre giorni, Lampard aveva già creato un semplice piccolo palazzo di pietra sul picco della montagna usando la sua potente energia da guerriero e la sua arma stellare di ottavo livello, il Fulmine Nero.

Questo palazzo di pietra era alto tre metri e aveva una forma quadrata, c’era anche la statua di un leone non ancora finita di fronte ad esso. Anche se i contorni di questa scultura non erano ancora definiti, era già scioccante e possedeva un’aura particolare.

Sembrava che questi fossero i progressi di Lampard negli ultimi giorni.

L’intero picco non pareva lussuoso, ma emanava un’aura misteriosa e antica.

Fei poteva capire che, negli ultimi tre giorni, Lampard aveva stabilizzato il suo stadio lunare, che si era già trasformato dopo la sfida della natura e aveva anche aumentato un po’ la sua forza. Era già un membro d’élite della Luna Nuova intermedia di settimo livello.

Era una velocità folle!

“Uh? Questo potere… Che sia…” Mentre soffiava una gelida brezza notturna, gli occhi di Fei brillarono all’improvviso. In quel momento percepì una sensazione molto vaga, ma mistica.

Pareva che l’intera montagna fosse avvolta da questo potere mistico.

“Sì, anche io l’ho scoperto. Sembra che questa intera montagna del Leone Dorato possa comunicare con le stelle nel cielo.” Lampard alzò gli occhi e disse: “Quando sono qui, la mia energia da guerriero viene potenziata un po’. Pare una formazione misteriosa…”

Fei chiuse gli occhi e lo percepì per un po’ per poi alzare lo sguardo verso il cielo.

Le stelle che formavano la costellazione del Leone erano le più brillanti da qui. La loro luce pareva illuminare direttamente questa montagna come una cascata, comunicando con essa.

“Eh, hai ragione. Dà questa sensazione.”

Fei all’improvviso ripensò a quando Lampard era stato nominato guardiano della montagna del Leone Dorato. Era avvenuto un fenomeno e molte luci di stelle erano cadute su questa montagna, fondendosi con l’ambiente attorno. Si era reso conto che era tutto connesso con la sua abilità miracolosa: “Dai” e che la sua idea nel creare cavalieri dello Zodiaco seguendo l’anime sulla terra poteva funzionare.

Pensandoci, Fei posò lo sguardo su un pilastro di pietra di fronte al semplice palazzo di pietra.

“Questo è… un Santuario del Combattimento? Quei… quei due scienziati pazzi ci sono riusciti?”

Fei si avvicinò velocemente e accarezzò il pilastro dall’aspetto ordinario alto tre metri. L’unico suo aspetto unico erano le sei rune mistiche sopra e una vaga croce magica fatta da una spada e un’ascia.

Fei era entusiasta.

“Sua maestà, sai anche te delle proprietà magiche di questo pilastro di pietra? La sacerdotessa Akara e il professore Cain sono venuti qui ieri e hanno lasciato questi tre pilastri di pietra. Ognuno di essi ha proprietà potenti…” Lampard era abituato al fatto che Fei sapesse ogni cosa. Perciò raccontò brevemente al sovrano cos’era successo ieri.

“Ahahah! Naturalmente! Questo è il Santuario del Combattimento e può aumentare di molto le capacità combattive di chi lo utilizza per un breve periodo di tempo. Ahah, altri due? Dove sono? …Oh, li ho visti. Sono… il Santuario dell’Abilità e il Santuario dell’Esperienza. Uh? Sembrano un po’ diversi…”

Fei rise mentre si guardava attorno e individuò velocemente le altre due colonne che erano ricoperte da rune magiche differenti.

I giocatori familiari con Diablo 2 sapevano che c’erano santuari nelle terre selvagge. Anche se questi santuari risalivano ad un’epoca antica ed erano fatiscenti, avevano comunque vari poteri divini.

Ad esempio, il Santuario del Combattimento poteva aumentare i danni inflitti da un giocatore del 200% per 98 secondi e il Santuario dell’Abilità poteva migliorare le tecniche di un giocatore di due livelli per un breve periodo di tempo.

Inoltre esisteva ogni tipo di santuario come quello dell’Esperienza, del Vigore e della Corazza che davano effetti diversi al giocatore. Ce n’erano più di venti ed erano dispersi per le terre selvagge.

Fei li aveva visti nella modalità normale, ma il suo livello era troppo basso allora, così non aveva potuto capirne i princìpi magici. Inoltre Akara e Cain non erano riusciti a decifrare i segreti dei santuari.

Tuttavia, la situazione era cambiata completamente dopo che Fei era entrato nella modalità Incubo.

Per qualche motivo, all’improvviso aveva ottenuto un’illuminazione dopo aver completato una missione in modalità Incubo e aveva capito i princìpi magici dietro un tipo di santuario. Dopo averne compreso le teorie, era riuscito a spiegare tutto ai due scienziati pazzi. Poi Akara e Cain erano riusciti a comprendere il funzionamento dei santuari e a creare oggetti dai poteri simili.

Fei aveva descritto loro come aveva compreso i sei tipi di santuari dopo aver completato le missioni un po’ di tempo fa, ma non si aspettava che sarebbero stati in grado di decifrare le rune magiche e crearne delle nuove in poco più di una decina di giorni. Pensava che il processo sarebbe stato lento, ma i due scienziati pazzi gli avevano fatto una grande sorpresa!

Fei ne fu contento e capì che il regno di Chambord sarebbe migliorato drasticamente. Questi santuari erano cruciali per il paese. Una volta che ne avessero prodotti altri, la capacità combattiva di Chambord sarebbe potuta aumentare di tre o quattro volte in breve tempo!

La comparsa di questi vari santuari era un cambiamento rivoluzionario!



