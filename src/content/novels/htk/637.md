---
title: Capitolo 637 - Cavalieri Neri
pubDate: 2024-06-05T21:41:47.974Z
tags:
    - htk
---

Inzagi presto apparì nel divino palazzo del re con un’espressione piena di vergogna.

Quattro giorni fa, i suoi progressi si erano interrotti. Anche gli elementi naturali abbondavano nel Castello Celeste e aveva ricevuto un’erba divina che poteva stimolare il suo potenziale, non avevano avuto nessun effetto. Come se una barriera invisibile fosse apparsa all’improvviso lungo il suo percorso, non importava quanto si impegnasse e coltivasse, non era riuscito ad avanzare di livello. In effetti stava diventando sempre più ansioso e questo lo stava influenzando negativamente.

Fei guardò intentamente Inzagi ed ebbe la sensazione di poter vedere attraverso il cuore di questo giovane.

“Stavo ripensando a quando ho incontrato te e il vecchio York sei mesi fa, quando sono passato per quel vicinato povero alla Porta delle Sorgenti Termali. L’adorabile visino di Tina… Non mi aspettavo che quel giovane arrogante e malvagio avrebbe causato una disgrazia e mi sento ancora in colpa ripensandoci.” Fei parlò del passato.

“Maestro, non è colpa sua. Quel Kulun era troppo crudele, non è umano…” Disse Inzagi stringendo i pugni.

“Eh, hai studiato con me per poco più di sei mesi e sei già un guerriero a sette stelle. Con la tua abilità di occultamento innata, potresti viaggiare per tutta Zenit finché stai attento. Perciò credo che tu possa già andare alla Porta delle Sorgenti Termali e vendicarti.” Disse Fei annuendo.

Mentre parlava, Fei provò molto orgoglio.

Quando aveva incontrato Inzagi per la prima volta, questo giovane magro dalla pelle scura era solo un piccolo mercenario che non aveva nemmeno energia da guerriero. Erano passati solo sei mesi e adesso era bello, in forma e composto. Era migliorato di molto e Fei era contento che il suo discepolo non avesse preso la strada sbagliata.

“Ah? Maestro, intende… posso…” Inzagi si entusiasmò.

“Eh, non stai facendo progressi in questi giorni perché non sei potuto scappare dal tuo passato. Dato che hai ancora dei conti in sospeso, la tua mentalità non si è potuta elevare. Inoltre, dato che vuoi diventare un maestro assassino, hai bisogno di più esperienza pratica. Potrai diventare un potente assassino solo dopo aver combattuto. Perciò vai a vendicarti per lo zio York, la piccola Tina e gli altri!” Dopo un secondo Fei continuò: “Vai e fa’ ciò che devi! Ricorda, sei il mio discepolo! Non devi avere paura di nessuno!”

Inzagi provò un’emozione indescrivibile e sentì molta gratitudine nei confronti di Fei.

Non disse molto. Si chinò su un ginocchio con rispetto e si girò, lasciando il divino palazzo del re.

…..

Porta delle Sorgenti Termali.

Questa magnifica fortezza era la capitale della regione Ernst ed era uno dei dieci centri più ampi dell’impero.

Come un enorme paio di pinze, stringeva il percorso che Chambord aveva dovuto prendere per arrivare alle regioni meridionali dell’impero. Chiunque avesse voluto attraversare questa via doveva essere registrato in un archivio e molte carovane di mercanti che si rifornivano qui venivano tassate.

Era mattino e c’era ancora nebbia.

Il cielo orientale finalmente si stava illuminando e la Porta delle Sorgenti Termali era ancora addormentata dato che le porte non erano state ancora aperte. Le bandiere sulle torri di guardia svolazzavano debolmente sotto la brezza e non si poteva vedere nemmeno un soldato di pattuglia sulle mura difensive. L’intera città sembrava molto pacifica e silenziosa.

Risuonò rumore di zoccoli da lontano.

Presto cinque agili cavalieri neri apparirono di fronte alla città, erano così rapidi e silenziosi che sembrava galleggiassero sopra le nuvole. Dopo essersi fermati di fronte alla porta e aver osservato l’area, il bel giovane che conduceva il gruppo fece un cenno e tutti e cinque balzarono giù dai loro cavalli e attesero che le porte della città si aprissero.

I cinque non fecero rumore, era spaventosamente silenzioso lì attorno.

Con il passare del tempo, sempre più persone si presentarono di fronte alle porte della città. Alcuni erano i residenti che erano tornati in città dalle loro fattorie, mercanti che avevano intenzioni di vendere verdure fresche, carovane in transito, mercenari che avevano completato le loro missioni e poeti itineranti che vagavano tra le città…

Tutti loro formarono un’enorme folla di fronte all’ingresso e stavano attendendo che si aprisse mentre calcolavano il tempo.

I cinque cavalieri neri sembravano molto strani e risaltavano tra la folla, l’aura gelida che emanavano facevano rabbrividire la gente nel raggio di dieci metri da loro.

Perciò gli altri cominciarono ad evitarli, ma non poterono trattenersi dal fissare i cinque giovani dall’aspetto misterioso.

Alcuni tra la folla mormorarono tra di loro: “Di sicuro sembrano diversi. Ci sono molti guerrieri stranieri e gruppi di emissari di altri imperi di recente, ma perché sono qui?”

Quando il primo raggio dorato del sole brillò, le porte della città finalmente si aprirono.

I soldati lenti che sbadigliavano uscirono dalla città dopo aver aperto l’ingresso e rimasero ai lati delle porte, per accettare il pedaggio dalla gente. Chi era in attesa ci era abituato e formò delle lunghe code.

I cinque cavalieri neri rimasti in silenzio balzarono sui loro cavalli e sfrecciarono nella città.

I soldati di guardia cercarono di fermarli, ma si irrigidirono quando il giovane a capo del gruppo li guardò negli occhi. Ebbero la sensazione che una bestia selvaggia li avesse presi di mira e non osarono più muoversi. Solo dopo che i cinque se ne andarono che la folla reagì e mormorò: “Chi sono? Perché sono qui? Sono terrificanti! Quando mi ha guardato ho avuto la sensazione che fosse un cupo mietitore!”

“Sì, quello sguardo era terrificante!"

“Ora accadranno cose terribili in città?”

I soldati di guardia alla porta si scambiarono occhiate sorprese e iniziarono a sudare. Chi era stato guardato da quel cavaliere nero gelido aveva avuto la sensazione che un coltello si fosse posato sul suo collo e gli si erano rizzati tutti i capelli.

“Spero che non succeda niente di brutto!”

…..

Tenuta del sindaco.

Il signorino Kulun, che era il più odiato dalla gente della Porta delle Sorgenti Termali, aveva lasciato la sua residenza di mattina presto. Accompagnato da più di dieci tirapiedi, si diresse verso il quartiere povero con un’espressione eccitata.

“Siete sicuri? Quella pollastrella è tornata?” Chiese Kulun con uno sguardo lascivo.

“Eheh, signorino, non si preoccupi; abbiamo visto chiaramente quella ragazza precipitarsi in città subito dopo che si sono aperte le porte e dev’essere tornata al ghetto per prendersi cura di quei bastardi senzatetto! Se ci andiamo, potremo catturarla. Dopo che la legheremo, potrà divertirsi come vuole con lei!” Rispose con fare lusingante un uomo magro simile ad una scimmia.

“Ahahah! È sicuramente difficile da domare, ma ha attirato la mia attenzione. Ahahah! Voglio vedere come reagirà dopo che la spoglierò! Ahahah! Vedremo se è feroce come al solito! Ahahahah!” Kulun iniziò a fantasticare e rise in modo osceno.

Questa squadra spinse velocemente i passanti e si precipitò verso il quartiere povero.

Allo stesso tempo, il cavaliere nero a capo del gruppo disse all’improvviso: “Dirigiamoci prima verso il quartiere povero. Sono passati sei mesi, vediamo se è cambiato.”

Sembrava che i cinque fossero molto familiari con questa città e si orientavano facilmente.

“Siamo tornati!” Questo fu il pensiero di tutti e cinque.

Sei mesi fa, erano deboli orfani che non potevano nemmeno badare a sé stessi e ancora meno controllare il loro destino. Dovevano lottare per sopravvivere ogni giorno e vivevano in questo posto pieno di crimine e violenza; era stato un inferno.

Erano tornati!

Ora erano potenti guerrieri ed erano sostenuti dal nuovo nobile di Zenit che aveva scosso l’intero impero.



