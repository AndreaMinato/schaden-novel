---
title: Capitolo 640 - Andare? Dove?
pubDate: 2024-06-06T00:41:47.974Z
tags:
    - htk
---

“Tu… chi sei? Tu…”

Kulun e i suoi amici erano già terrorizzati. Mentre guardavano questo bellissimo cavaliere nero che li fissava con intento assassino, per un momento non si ricordarono di aver offeso una persona forte come lui.

“Sei mesi fa, avete ucciso circa quaranta bambini e un mercenario di nome York, e avete impilato le loro teste su delle lance. Se non fosse stato per sua maestà il re Alexander, nessuno di noi sarebbe potuto tornare a cercare vendetta.” Inzagi si avvicinò lentamente a Kulun, ma il suo tono sembrava freddo come il ghiaccio. Kulun e i suoi amici rabbrividirono, ebbero la sensazione che perfino la luce del sole calda fosse diventata gelida.

“Il re Alexander di Chambord… Così… sei tu… Siete quei bastardi che sono stati salvati dal re Alexander… Tu…” Kulun sbiancò completamente. Anche se era inutile e arrogante, sapeva quanto era importante il sovrano nell’impero Zenit adesso. L’incubo che aveva tormentato l’intera famiglia Tolemy finalmente era arrivato.

“Ti ho detto che sarei tornato un giorno!”

Inzagi sorrise con entusiasmo. I suoi denti bianchi come perle sembravano coltelli affilati.

Il corpo di Inzagi emise un lieve bagliore e pareva che non si fosse mosso, ma i cinque nobili dagli abiti sontuosi dietro Kulun si portarono le mani al collo e caddero impotenti mostrando espressioni spaventate.

Danielle spalancò i suoi splendidi occhi. Anche se era solo una guerriera ad una stella, non era riuscita nemmeno a vedere come ci era riuscito. Aveva la sensazione che, se lo avesse voluto, Inzagi avrebbe potuto tagliare la gola di una persona con lo sguardo.

Una tecnica di assassinio così terrificante! Questi giovani nobili erano morti proprio come i soldati della legione del Vento Rapido.

“No… non uccidermi! Ti prego non uccidermi! Ho fatto un errore! So di essermi sbagliato…” L’unico sopravvissuto, Kulun, era così spaventato che iniziò a defecarsi addosso incontrollabilmente.

Mentre la puzza iniziava ad espandersi, si inginocchiò e cominciò a strisciare e ad implorare con le lacrime agli occhi.

Inzagi si accigliò e arretrò di un passo.

“Ora puoi andare. Non voglio ucciderti adesso.” Disse all’improvviso il cavaliere nero.

“Ah? Davvero… Davvero?” Kulun non poteva credere ai suoi occhi. Non si aspettava che questo cavaliere spietato e assassino l’avrebbe lasciato andare così.

“Fuori da qui!” Gridò con fare impaziente Inzagi.

“Ah, va bene, va bene… grazie…” Kulun si mise le mani sulla testa e corse. In quel momento desiderava proprio di avere un altro paio di gambe per scappare più rapidamente.

“Non lasciarlo andare!” Danielle provò velocemente ad avvertirlo: “Philip, è il figlio più giovane del comandante della legione Tolemy a capo del Vento Rapido e il suo fratello maggiore è il maestro numero uno della Porta delle Sorgenti Termali, Dillies. Tornerà sicuramente a vendicarsi! Uccidilo, e poi andatevene fuori da questa città!”

Le sue parole terrorizzarono Kulun che era scappato via.

“Aspetta!” Gridò all’improvviso Inzagi; sembrava che avesse ascoltato il consiglio di Danielle.

A Kulun si afflosciarono le gambe e tremò, quasi cadde a terra. Si porò le mani alla testa implorando pietà; temeva che questo cavaliere nero lo avrebbe guardato con ferocia e gli avrebbe tagliato la gola.

Tuttavia non era successo.

“Dì a tuo padre e a tuo fratello che Philip Inzagi presto andrà a visitarli.”

Inzagi non lo uccise, invece spostò gli occhi verso la sontuosa tenuta del sindaco al centro della Porta delle Sorgenti Termali.

Kulun tremò, ma non osò dire altro. Corse velocemente e scomparì dal quartiere povero.

“Tu…” Danielle guardò Inzagi senza sapere cosa dire. Per lei, lasciare andare il nemico avrebbe causato innumerevoli guai in futuro.

Inzagi guardò la guerriera e sorrise gentilmente. Questa espressione era simile a quella che aveva mostrato di fronte a Kulun, ma Danielle sentì un calore senza precedenti invece che un freddo inavvicinabile.

In quel momento, Inzagi sembrava il ragazzo della porta accanto e dava un’impressione davvero amichevole.

“Danielle! Sei ancora viva! È grandioso!” Inzagi abbracciò la guerriera.

Allo stesso tempo, Owen prese tra le braccia la bambina che era stata scaraventata via da Kulun e si avvicinò ad Inzagi. Avevano ricevuto tutti delle pozioni mistiche da Fei e la salvarono facilmente.

“Danielle, sei davvero tu! Come sei riuscita a scappare a quel massacro?”

“Ottimo, è un miracolo! Sei ancora viva! Grazie al cielo! Pensavamo che fossi già…”

Tutti e cinque i cavalieri neri si entusiasmarono mentre circondavano Danielle. In quanto assassini, Fei li aveva addestrati ad avere le più accurate capacità di valutazione. Inoltre, dato che questa ragazza era una dei loro amici sopravvissuti all’assalto di sei mesi fa, l’avevano riconosciuta velocemente nonostante la sua trasformazione.

Anche se gli occhi di questa splendida guerriera si erano arrossati, stava ancora sorridendo.

Durante la notte di quel massacro, aveva patito la fame. Dato che aveva i suoi pochi pezzi di pane nero alla piccola Tina di mattina, era sgattaiolata fuori di nascosto per trovare qualcosa di mangiare tra la spazzatura. Tuttavia era scivolata ed era caduta, un pezzo di roccia l’aveva colpita alla testa ed era svenuta.

Quando si era svegliata il secondo giorno, aveva trovato la sua casa completamente bruciata e macchie di sangue in giro. I suoi amici non c’erano più e aveva avuto il brutto presentimento che fossero tutti morti.

In quel momento, Danielle aveva avuto la sensazione che il suo intero mondo fosse collassato.

Le persone che le erano care quanto una famiglia erano scomparse all’improvviso e la sua casa era stata bruciata. Era tutta sola al mondo e si era sentita di nuovo abbandonata. Cercò di ottenere informazioni dai vicini, che le confermarono che tutti i suoi cari erano stati uccisi.

Tuttavia miracolosamente aveva ritrovato dei sopravvissuti e uno di loro era una persona di cui non si sarebbe mai dimenticata. Questa gioia improvvisa l’aveva colta di sorpresa e aveva l’impressione di stare sognando. Lo stordimento le fece girare la testa e non poteva credere ai suoi occhi.

Cercò di trattenersi, ma lacrime di gioia cominciarono a scorrerle lungo le guance.

Si sporse lievemente e diede una pacca ai petti dei cinque cavalieri, poterli toccare le confermò che non era un sogno. Questa gioia improvvisa quasi la soffocò.

I bambini lontani accorsero e abbracciarono le gambe di Danielle, e quella bambina di nome Millie cercò di confortarla con la sua vocina adorabile: “Sorella Danielle, non piangere. Millie canterà per te, va bene? Per favore non piangere…”

“Danielle scoppiò a ridere e si asciugò le lacrime dal viso. Sfregò la testolina di Millie e disse: “Guardate, questo è il fratello Philip di cui vi ho parlato. Non è forte? Ha sconfitto tutti quei cattivi…”

“Forte!” I bambini guardarono con ammirazione Inzagi.

Tutti e cinque i cavalieri neri risero.

Questa scena li aveva fatti ripensare al passato. Allora erano ancora tutti vivi e il periodo che avevano trascorso insieme era stato piacevole ed intimo. Tuttavia quei criminali assetati di sangue avevano distrutto tutto con i loro coltelli da macellaio e ora loro dovevano vendicarsi!

All’improvviso Danielle disse nel panico: “Philip, ragazzi, non avreste dovuto lasciare andare quel bastardo! Tornerà con altri soldati! Anche se siete forti adesso, ha l’intera legione del Vento Rapido a sostenerlo. Non potete affrontare da soli le truppe e l’impero.”

Danielle era davvero spaventata. Mentre spronava i bambini a fare i bagagli, disse ai cinque cavalieri neri di partire prima che arrivassero i rinforzi di Kulun.

Inzagi sorrise e fece un cenno. Disse: “Non preoccuparti, l’intera legione del Vento Rapido non oserebbe combattere contro di noi. Perfino la famiglia Tolemy è terrorizzata adesso. Quel Kulun dovrebbe proprio sperare di essere più fortunato. Se la famiglia Tolemy farà la stupida, la faremo scomparire. Non hanno fatto abbastanza in tutti questi anni? Le loro mani sono già macchiate di sangue!”

Prima che partissero, Fei aveva detto loro di non preoccuparsi di nulla. Perciò non consideravano la famiglia Tolemy una vera minaccia.

Quando Inzagi aveva lasciato andare Kulun, aveva già intenzione di andare nella tenuta del sindaco per sistemare i conti. Dopotutto, sarebbe stato troppo tollerante limitarsi ad uccidere Kulun.

“Tu… sei troppo sicuro di te. Il fratello maggiore di Kulun, Dillies, è l’esperto numero uno nella Porta delle Sorgenti Termali ed era già un guerriero a sei stelle sei mesi fa. Anche se siete forti, potete affrontare un guerriero a sei stelle? Ascoltatemi e scappate finché potete. Altrimenti potrebbe essere troppo tardi…”

Danielle era davvero preoccupata.

In quel momento risuonò una voce arrogante: “Scappare dove? Credete di potervela svignare?”

Allo stesso tempo, risuonò una serie di passi uniformi e dei clangori.

Soldati avevano circondato questo piccolo cortile da ogni direzione.



