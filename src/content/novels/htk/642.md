---
title: Capitolo 642 - Vattene!
pubDate: 2024-06-06T02:41:47.974Z
tags:
    - htk
---

Una goccia di sudore colò lentamente lungo la fronte di Dillies.

Non si era preoccupato troppo dopo aver sentito cos’era successo nel quartiere povero da Kulun. Dopotutto non si era presentato il re di Chambord, erano solo un po’ di deboli ragazzini che erano stati salvati dal re poco più di sei mesi fa. Questo era il motivo per cui aveva deciso di venire qui con dei soldati d’élite.

<em>’Erano solo dei ragazzini poveri, cosa possono fare dopo sei mesi? Anche se non voglio offendere il re di Chambord e ucciderli, possiamo comunque spaventarli un po’. Possiamo minacciarli e poi lasciarli andare, così dovrei sistemare la situazione.’</em> Aveva pensato.

Tuttavia non si sarebbe mai aspettato che quelle formiche sarebbero diventate così potenti. Adesso era lui ad essere insignificante! Non poteva competere con loro nonostante fosse l’esperto numero uno della Porta delle Sorgenti Termali.

Era inimmaginabile.

Dillies era in una situazione imbarazzante.

Se si fosse davvero scusato e avesse ammesso  la sconfitta di fronte a migliaia di soldati della legione del Vento Rapido, allora il suo titolo di esperto numero uno della Porta delle Sorgenti Termali sarebbe diventato uno scherzo e nessuno l’avrebbe più preso sul serio.

Tuttavia cosa poteva fare se non avesse voluto scusarsi?

Questi assassini erano molto più potenti di lui e avevano il sostegno del re di Chambord che nemmeno la famiglia reale di Zenit poteva trattenere… Ciò che faceva disperare ancora di più Dillies era che non avrebbe comunque potuto punirli, né ucciderli nemmeno se fosse riuscito a catturarli. Dopotutto il sovrano di Chambord era molto protettivo nei confronti della sua gente. Se si fosse infuriato, avrebbe potuto ridurre in cenere l’intera famiglia Tolemy e la Porta delle Sorgenti Termali.

Dillies era riluttante ad ammettere la sconfitta, ma non poteva farci nulla! Questa era la prima volta che si sentiva così impotente.

“Cosa? Perché sei ancora qui?” Inzagi si accigliò e sogghignò: “Se non te ne vai, non biasimarmi se non ti avrò dato un’opportunità. Prima del tramonto, tutti i membri della famiglia Tolemy dovranno entrare in questo cortile vestiti in modo semplice e porgere i loro rispetti allo zio York e a tutti i miei amici uccisi qui più di sei mesi fa. Inoltre tuo padre dovrà uccidere personalmente Kulun, il colpevole di quel massacro, proprio qui. Devi sperimentare il dolore che abbiamo provato e questo rimuoverà anche un tumore dalla Porta delle Sorgenti Termali. Se farai come ho detto, porrò fine alla questione. Altrimenti, la famiglia Tolemy verrà annientata quando la luna sorgerà stasera.”

“Tu…” Dillies era infuriato; non si aspettava che questo cavaliere nero avrebbe posto una condizione così severa. Gridò: “Non esagerare!”

“Esagerare?” Inzagi mostrò ancora più derisione. Aggiunse: “Non importa; non voglio più parlarti. Solo un consiglio, devi imparare ad ammettere la sconfitta e arrenderti quando sei così debole. Se credi di essere abbastanza potente per resistere, ti aspetterò qui. Per ora, se non vuoi morire, vattene via! Comunica ciò che ho detto al capo della famiglia Tolemy!”

Era uno schiaffo in faccia.

Non appena Inzagi finì di parlare, iniziarono a risuonare dei fruscii.

Gli arcieri dietro le formazioni sussultarono ed ebbero la sensazione che fosse soffiata una raffica di vento. Stavano tutti incoccando gli archi, ma le corde fatte da tendini di bestia elastici, ma duri erano state tutte tagliate a metà come capelli. Quasi duecento archi erano stati ridotti a spazzatura, ma nessuno aveva visto chi era stato.

Era troppo spaventoso.

Era chiaro che i loro avversari non volessero uccidere nessuno. Altrimenti non avrebbero tagliato le corde degli archi, ma le loro gole.

Nessuno poteva difendersi da un assalto del genere!

Dillies tremò incontrollabilmente.

Tutto il suo coraggio scomparì all’istante. Il fato della sua famiglia adesso era nelle sue mani e questa pressione lo stava soffocando. Il suo atteggiamento arrogante si sciolse come neve sotto il sole d’estate e dovette abbassare la testa sotto lo sguardo truce di Inzagi. Dopo aver fatto un balzo, diventò una scia di fuoco e scomparì in un lampo.

“Ritirata!”

La voce di Dillies risuonò da lontano.

I più di mille soldati d’élite persero il loro coraggio. Dopo aver sentito l’ordine, si mossero velocemente e scomparirono come una marea che retrocedeva, lasciando impronte sparse per il terreno.

Danielle guardò la scena con stupore, la sua comprensione del mondo era stata completamente stravolta.

“Philip ha sconfitto Dillies? E ha vinto così facilmente?”

Ciò che la sorprendeva ancora di più era che la legione del Vento Rapido, una delle più potenti di Zenit, si era ritirata nel panico.

“Sembra che Dillies abbia proprio paura della fazione dietro Philip… Che sia… Che Philip sia davvero al servizio del leggendario re di Chambord? E che sia apprezzato molto? Che sorta di persona è il re di Chambord? Non è nemmeno apparso qui, ma solo il suo nome è stato sufficiente a spaventare la famiglia Tolemy. Perfino Dillies che è un guerriero a sei stelle non osa fare nulla ed è scappato…</em>’

Anche se Danielle aveva sentito parlare del sovrano di Chambord da altri mercenari, aveva ignorato quei discorsi perché era ancora triste per la morte dei suoi cari e aveva concentrato la sua attenzione ad addestrare e a prendersi cura di questi orfani. Perciò non sapeva molto del re.

In quel momento, questa bella guerriera si era resa conto di non sapere nulla di lui eccetto il suo nome. Era curiosa di chi fosse quest’uomo leggendario.

“Va bene Danielle, non rimanere lì impalata. Vai a comprare un po’ di carrozze magiche in città. Dopo che sarà tutto finito, torniamo a Chambord. Nessuno maltratterà i ragazzini lì, anzi potranno imparare dai migliori insegnanti e istruttori. Se vuoi, anche tu puoi studiare lì!” Disse Inzagi mentre passava una borsa piena di monete d’oro a Danielle, che era ancora scioccata. Poi chiese ad Owen e a Raul di accompagnarla a comprare le vetture e gli abiti di cui potevano aver bisogno.

Lungo la strada, questa guerriera non poté trattenere la sua curiosità e iniziò a tempestare di domande i due giovani che non vedeva da più di sei mesi.

Questa era la prima volta che Danielle sentiva delle loro esperienze ed era contenta che i cinque fossero stati così fortunati.

<em>’Così Philip ora è il primo discepolo del re di Chambord, una delle persone più potenti nell’impero. La sua identità è prestigiosa e perfino il capo della famiglia dovrebbe uscire fuori a salutarlo. Non c’è da meravigliarsi che Dillies non abbia osato rispondere dopo che Philip lo ha rimproverato…’</em> Pensò.

Questa era la prima volta che Danielle aveva così tanto denaro e si entusiasmò mentre lo spendeva senza doversi preoccupare di venire derubata.

Dopo circa due ore, portarono tutto ciò di cui potevano avere bisogno lungo il viaggio di ritorno. La maggior parte della roba era stata comprata da Owen e Raul dato che Danielle non aveva nemmeno mai sentito parlare degli oggetti che avevano acquistato. Dopotutto non aveva mai fatto lunghi viaggi.
Dopodiché ingaggiarono un po’ di palafrenieri e tornarono nel quartiere povero. Tuttavia l’intero vicinato era stato circondato dai soldati d’élite della legione del Vento Rapido, e nessuno sapeva cosa stava succedendo dentro.

Tutte le persone incuriosite erano state respinte dai soldati e anche Danielle e gli altri due cavalieri neri furono bloccati da loro.

“Fermi! Andatevene o verrete uccisi!” Disse loro un potente comandante della legione del Vento Rapido, scortato da soldati.



