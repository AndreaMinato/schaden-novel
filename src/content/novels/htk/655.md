---
title: Capitolo 655 - Ogni tipo di reazione
pubDate: 2024-06-06T15:41:47.977Z
tags:
    - htk
---

L’ordine di Fei significava che la falce del cupo mietitore avrebbe iniziato a reclamare delle vite.

Le truppe di Chambord non si mossero, furono solo Inzagi e gli altri quattro Coltelli ad intervenire dall’inizio alla fine.

Dopo il tramonto, gli assassini iniziarono ad uccidere i loro nemici uno per uno nell’oscurità.

Inzagi aveva saputo da Balio e da Laura in che posti si nascondevano le squadre dell’operazione Caccia al Drago. Le loro confessioni erano state accurate quasi al 100%, facendo risparmiare molto tempo a Chambord.

Inoltre, Inzagi e i quattro Coltelli furono molto attenti durante il giorno, così le altre squadre non notarono nulla di strano e non riuscirono a reagire in tempo.

Di notte, Inzagi e gli altri quattro Coltelli divennero gli emissari dell’oscurità e visitarono ogni nascondiglio a Chambord.

Questi mercenari che avevano il compito di iniziare a derubare e uccidere cittadini per distrarre Chambord durante un momento critico non riuscirono a competere con questi assassini professionisti.

Furono annientati tutti senza poter reagire.

Dentro un semplice cortile a Chambord.

Un mercenario del Cavallo del Vento che stava pattugliando con attenzione i dintorni si irrigidì all’improvviso. Prima che potesse gridare un avvertimento, sentì freddo al collo e non riuscì più ad emettere un suono. Poi, come se tutta l’energia nel suo corpo fosse stata risucchiata via, collassò a terra privo di forze.

Un momento dopo, i rumori del vento si intensificarono. Nel cortile silenzioso erano avvenuti omicidi spietati e silenziosi.

Risuonò una serie di sussurri rochi e riluttanti, poi il vento fischiò e coprì il rumore fatto dai corpi che cadevano a terra.

Nell’oscurità, cinque figure nere e fulminee sfrecciavano come fantasmi. Ogni volta che si muovevano, un mercenario del Cavallo del Vento sanguinava e cadeva a terra.

Durante l’intero processo, nessuno si accorse dei compagni morti prima di loro.

Avevano scoperto il sogghigno feroce del cupo mietitore nel sonno.

In meno di cinque minuti, i venti mercenari esperti del Cavallo del Vento nascosti qui furono annientati.

Quando l’ultimo guerriero cadde a terra, un’enorme carrozza arrivò alla porta del cortile silenziosamente. Un po’ di uomini robusti, ma agili saltarono giù dalla vettura e radunarono tutti i corpi nel bagagliaio. Poi ripulirono ogni traccia e scomparirono in un vicolo oscuro con la carrozza, come se fossero tutti parte di un’allucinazione.

La stessa scena si ripeté in diversi posti a Chambord di notte.

L’oscurità coprì gli assassini spietati e la gente profondamente addormentata non notò nulla.

…..

Mancava solo un giorno dal matrimonio del re di Chambord.

Quando il sole sorse dal picco della montagna orientale, la luce illuminò di nuovo questa antica città. Era un nuovo giorno per gli abitanti.

Alla fine alcune persone notarono gli assassini avvenuti.

Dentro un cortile ben nascosto, ci sarebbero dovuti essere venti mercenari, ma al momento era vuoto. Al centro, c’erano quattro uomini di mezz’età dall’aria preoccupata.

“Isaac, mio compagno più leale, cos’hai scoperto?” La persona che aveva appena parlato era muscolosa e i suoi lineamenti erano taglienti. Anche se aveva capelli castani corti e scompigliati, le punte delle sue ciocche erano bionde. Indossava una maglia ad anelli d’argento, un paio di pantaloni di cuoio che rivelavano i suoi polpacci e degli stivali da battaglia che lasciavano esposti i suoi alluci. Aveva circa 45 anni e sembrava energico come un leone nel fiore degli anni.

Era Mellberg, il Pirata della guerra. Era il capo dei mercenari del Cavallo del Vento.

L’Isaac a cui si riferiva era un mago magro e alto sulla quarantina. Indossava un abito da mago semplice e sembrava perseverante.

Mentre due scie di luce argentea terrificante brillavano nei suoi occhi, esaminò il cortile e annusò l’aria.

Sembrava in uno stato mistico e la sua anima era altrove. Rispose con fermezza: “Sangue… Assassinio… Vedo omicidi terrificanti. I nemici nell’oscurità li hanno assaliti con dei pugnali, uccidendo tutti i ragazzini…”

“Chi è stato?” Per qualche motivo, questo Pirata della guerra famoso per la sua iperprotettività nella regione non si arrabbiò. Pensoso, chiese: “Quanto sono potenti i nemici?”

Isaac che era ancora in quello stato mistico rispose lentamente: “Assassini… Terrificanti assassini. Le loro aure sono ancora in città e sono al servizio del re di Chambord. Sembra che abbiano scoperto qualcosa… non vedo altro. Tra le persone che hanno ucciso i ragazzini, il più potente è un assassino a nove stelle e ha tecniche d’assassinio incredibili. Uh? Non riesco a rintracciarlo…”

“Re di Chambord!” Mellberg guardò le cinque montagne celesti delle spade che erano protette dalle dodici montagne dorate lontane e sorrise.

“Di sicuro è un ragazzino intelligente; finalmente ha scoperto che c’era qualcosa di strano? Di sicuro è potente. È stato in grado di annientare tutte le squadre d’élite che ho scelto in una notte. Non c’è da meravigliarsi che quelle persone siano preoccupate. Eheheh, sfortunatamente per lui è ancora troppo debole e questo piccolo drago non ancora maturato verrà annientato. Ci sono troppi esperti coinvolti in questa operazione e perfino quell’organizzazione interverrà. Ahahah, per ora ci limiteremo a prendere nota di questo massacro e sistemeremo i conti la notte del matrimonio. Andiamo! Dì agli esperti nelle altre aree di non muoversi.”

Mentre parlava, le fiamme d’energia brillarono e i quattro scomparirono.

Erano tutti membri d’élite di classe lunare.

…..

Allo stesso tempo, nella grande locanda che il gruppo dei mercenari del Sangue di Fuoco aveva affittato come temporaneo quartier generale.

Alla finestra nel quarto piano, il più alto, stava una figura che indossava una maschera dorata raffinata e un grande abito appariscente; era difficile capire se questa persona fosse un maschio o una femmina.

In quel momento, teneva le mani dietro la schiena e stava guardando la strada affollata fuori dall’edificio. Ogni tipo di decorazioni da festa erano state appese per le vie e per gli edifici, ed era chiaro che i cittadini di Chambord si stessero godendo l’atmosfera.

“Avete trovato degli indizi? Dove sono andate Laura e gli altri?” Chiese dopo un po’ questa persona.

“È difficile capirlo. Dalle informazioni che abbiamo, siamo sicuri che sia stato il re di Chambord. Laura e gli altri devono essere stati scoperti, e non siamo sicuri se sono ancora vivi o no.”


Dietro questa persona con la maschera dorata c’erano tre uomini muscolosi che sembravano quasi identici l’uno all’altro. I loro capelli neri folti erano legati in trecce che arrivavano fino alle loro vite, e portavano solo delle cinghie nei loro tronchi, ognuno di loro portava un’enorme ascia in spalle. Indossavano pantaloni e stivali di cuoio che mostravano le loro gambe spesse e pelose.

Era stato uno di loro a rispondere.

“Oh? Laura è una maga al picco del quinto livello. Anche se non è la più potente, è intelligente, attenta e ha molti oggetti magici con sé. Non è riuscita ad usare nemmeno uno degli oggetti per allertarci. Avete scoperto che c’era qualcosa di strano solo quando uno dei nostri dieci nascondigli è stato distrutto. È chiaro che la persona che ha catturato Laura è potente, molto più potente di lei. Se non è stato il re di Chambord in persona, è almeno un esperto vicino alla classe lunare.”

Analizzò lentamente la persona con la maschera dorata. Non era molto lontano dalla verità.

“Cosa dovremmo fare ora?” Chiese lo stesso uomo muscoloso che aveva risposto alla domanda prima.



