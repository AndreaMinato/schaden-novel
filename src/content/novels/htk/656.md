---
title: Capitolo 656 - Per una donna
pubDate: 2024-06-06T16:41:47.977Z
tags:
    - htk
---

“Aspetta. Aspetteremo la decisione finale delle altre fazioni. Le nostre perdite al momento non sono nulla per il nostro gruppo di mercenari del Sangue di Fuoco.” Disse freddamente la persona con la maschera dorata, come se i mercenari morti la scorsa notte fossero insignificanti.

“Allora Laura…” L’uomo robusto ne fu lievemente sorpreso. Dopotutto la maga dai capelli color argento era la figlia del capo del gruppo di mercenari del Sangue di Fuoco.

“Non preoccuparti di lei, starà bene.” Una luce dorata brillò nella stanza e la persona con la maschera scomparì, come se non fosse mai stata qui. Solo da questo, si poteva capire che fosse un esperto di classe lunare.

…..

Dentro la chiesa a Chambord.

La stanza segreta nei sotterranei era illuminata da una serie di luci argentate che davano un’aria incredibilmente sacra e pura a questo spazio nascosto.

Diversi strati di formazioni magiche proteggevano questa stanza e non trapelava nemmeno un briciolo d’aura all’esterno. Perfino oggetti magici di livello divino come Visione della Terra - Udito Celeste non avrebbero potuto infrangere queste barriere potenti.

Nel centro della stanza c’era un pezzo di pietra che sembrava un piccolo altare e su di esso era incastonato un bastone nero lungo circa un metro; pareva un ordinario attizzatoio.

Mentre appariva ogni genere di luce colorata, diversi esperti comparirono in questa stanza segreta uno dopo l’altro.

Tutti i maestri stavano nascondendo i loro volti. Alcuni usavano maschere magiche, altri grossi mantelli e diversi di loro usavano le leggi della natura per piegare la luce e offuscare la visuale degli altri… Erano tutti membri d’élite di classe lunare e le loro aure potenti affollate addensava l’aria, rendendola un po’ soffocante.

“Ora possiamo iniziare?” Chiese con impazienza una persona avvolta da un mantello nero.

“Dobbiamo aspettare ancora un po’. Alcuni non sono ancora arrivati.” Un esperto della Sacra Chiesa scosse la testa.

“Umpf!” Risuonarono un po’ di sbuffi scontenti.

Adesso era arrivata più di una decina di persone qui ed erano tutte figure influenti e potenti nell’area. Erano esperti formidabili oppure avevano il comando su milioni di soldati, oppure controllava un’ampia regione di terra. Erano tutte persone tiranniche e molto presuntuose. Non potevano sopportare di aspettare altre persone dato che di solito era il contrario.

Perciò, anche se erano comparse da meno di dieci minuti, erano già estremamente impazienti.

Se questa alleanza non fosse stata organizzata di nascosto da due super potenze nel raggio di 500.000 chilometri attorno a Zenit, se ne sarebbero già andati. Dopotutto non c’erano nemmeno dei posti per loro e dovevano rimanere in piedi.

Pochi minuti dopo, un po’ di fiamme d’energia brillarono e apparirono quattro-cinque persone nella stanza segreta.

Una di loro era il capo del gruppo dei mercenari del Cavallo del Vento, Mellberg. Al contrario di altri che nascondevano i loro volti, questo leone pazzo che era spietato e aveva un temperamento strano stava mostrando la sua identità. Dopo essersi guardato attorno, rivelò un’espressione sdegnosa e sbuffò con freddezza.

Poi brillò un bagliore color giallo e apparì una persona con una maschera dorata e un abito appariscente.

“Eheheh, non mi aspettavo di vederti qui. Ahahah! Un codardo che non osa fronteggiare altri esperti si è mostrato qui? Non hai paura che ti divida a metà?”

Disse con ostilità Mellberg mentre sogghignava, rendendo ancora più tesa l’atmosfera nella stanza.

La sua reazione era prevedibile, così nessuno ne fu sorpreso.

Il gruppo di mercenari del Cavallo del Vento e del Sangue di Fuoco erano le due fazioni più potenti e c’era una grande competizione tra di loro. Nelle ultime decine di anni, si erano scontrati frequentemente e il sangue che avevano versato durante le loro lotte dirette o segrete poteva formare fiumi e laghi. Si consideravano nemici mortali e volevano che l’altra parte scomparisse non appena possibile.

Perciò, non appena il Pirata della Guerra Mellberg e questa persona con la maschera dorata si erano visti, erano entrati in ostilità.

Tuttavia, la persona con la maschera dorata non rispose alle provocazioni e si comportava come un pezzo di ghiaccio duro.

Mellberg sapeva che non poteva attaccare davvero quest’uomo, così si limitò a sogghignare e ad emanare un’aura intimidatoria.

Una strana voce che non avevano mai sentito cominciò a riecheggiare nella stanza:

“Va bene, dato che siamo tutti qui, iniziamo. Prima di tutto, sono onorato che vi siate potuti radunare tutti qui.”

Tutti ne furono scioccati! Fino ad ora, non avevano notato che c’era una persona accanto all’attizzatoio nero sull’altare di pietra!

Era avvolta da una nuvola di energia argentata.

Le persone nella stanza erano i più potenti esperti nella regione. Se si fossero alleati, avrebbero potuto conquistare all’istante numerosi imperi e cambiare le dinamiche di potere di una parte del continente. Avrebbero potuto seminare distruzione e dettare le sorti di un paese… Quasi nessuno sarebbe potuto sfuggire e nascondersi da questi individui…

Tuttavia, nessuno di loro aveva notato la presenza di questa persona; non sapevano come fosse arrivata qui, né quando.

<em>’Che potere terrificante!’</em> Conclusero tutti.

Pensarono all’improvviso ad un nome e tremarono un po’ incontrollabilmente. Perfino Mellberg che era fiero come un leone mise da parte l’arroganza e si calmò.

“Sarò breve. Siamo tutti qui per un motivo, annientare il re di Chambord prima che diventi un macellaio assassino dal sangue freddo. Dobbiamo eliminarlo prima che maturi ed è il solo modo per assicurarsi che le dinamiche di potere dell’area non cambino, non apparirà un secondo Yassin e non ci saranno innumerevoli guerre e massacri. Per questo dobbiamo farlo, è per la pace nel continente!” Disse lentamente questa persona avvolta da energia argentata.

Non esercitò la sua forza, né manifestò la sua energia mentre stava parlando, ma la gente ebbe l’impulso di inginocchiarsi e venerarla mentre ascoltava il suo discorso.

“Naturalmente, secondo le nostre informazioni, ci sono molti tesori a Chambord. Un mese fa, il sovrano di Chambord è entrato nella regione principale del Palazzo Mitico e ha ottenuto molti tesori naturali ed erbe. Inoltre, c’è la ricchezza accumulata di Chambord in quanto civilizzazione magica. Se potremo uccidere il re di Chambord, i tesori saranno distribuiti in base ai contributi di ogni fazione. Posso promettere che la nostra fazione non reclamerà nessun tesoro!”

La voce di questa persona misteriosa risuonò nelle orecchie di tutti.

“Signore, la sua fazione vuole conquistare il regno di Chambord e uccidere il sovrano, ma non siete interessati alle sue ricchezze? Qual è il vostro obiettivo esattamente?” Il Pirata della Guerra Mellberg fu diretto e fece la domanda che stava pensando senza paura.

Tutti gli esperti guardarono la persona misteriosa.

Era chiaro a tutti che questo individuo non fosse qui solo per divertirsi.

“Dato che lo volete sapere, non lo manterrò segreto. Voglio solo una cosa da Chambord; una donna.” Dichiarò con il suo tono monotono la persona misteriosa.

“Una donna?” Tutti ne furono sorpresi.

Esperti come loro potevano ottenere ogni tipo di splendida donna. Per potenti esperti, le donne erano solo lì per aggiungere un po’ di pepe alle loro lunghe vite. Escogitare un piano così complesso ed esteso solo per una donna? Era impensabile per loro.



