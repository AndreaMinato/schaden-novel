---
title: Capitolo 659 - È arrivato il momento
pubDate: 2024-06-06T19:41:47.978Z
tags:
    - htk
---

Dieci minuti prima dello scadere del tempo di gioco, Fei ed Elena finalmente erano riusciti a sconfiggere il super boss Baal nella stanza della Pietra del Mondo in modalità Incubo.

Era stata una battaglia dura e sanguinosa.

Con un po’ di intelligenza e istinto combattivo, Baal era diventato un incubo per tutti i suoi nemici.

Era potente e vicino ad una divinità, aveva anche imparato a guarirsi da solo durante la battaglia. Perciò, prima che consumasse il suo mana, era invincibile.

Durante questa battaglia estenuante, Elena consumò tutte le frecce che aveva preparato e dovette usare la sua seconda stirpe, il Paladino, per continuare a combattere e a curare il suo compagno.

Fei invece aveva usato tutte le pozioni del suo inventario. Eccetto per i tre oggetti della serie del Re Immortale, la Sacra Armatura Gabbia dell’Anima, lo Spaccapietre Ascia Orco e i Guanti da guerra della Forgia del Re Immortale, tutti gli altri oggetti che aveva come l’elmo, gli anelli e gli stivali erano stati distrutti durante lo scontro. Alla fine stava quasi combattendo nudo!

Naturalmente la morte di Baal aveva portato molte ricompense a Fei.

Prima di tutto, diede una vasta quantità di punti esperienza a Fei, aiutandolo a superare la modalità Incubo. Inoltre Elena era diventata un’arciera magica di livello 98, ad un solo livello di distanza dal poter passare alla modalità Inferno.

Poi Baal gli aveva dato oggetti di massima qualità.

Con sua sorpresa, Fei era stato di nuovo fortunato e aveva ricevuto un’altra componente della serie del Re Immortale: Stivali da Guerra - Pilastro del Re Immortale.

Questi raffinati stivali di metallo nero coprivano i polpacci e i piedi di Fei che non erano protetti dalla Sacra Armatura. Le sue caviglie e le sue ginocchia adesso erano coperte da una corazza a scaglie che però non restringevano la sua mobilità.

Non sentiva il peso degli stivali da guerra, invece si sentiva leggero come un uccello! Era chiaro che le proprietà degli stivali fossero splendide.

Difesa: 388, Durabilità 88, 40% più veloce camminando o correndo, +110 di precisione, +100 difesa e +44 punti vita.

Proprietà aggiuntive nella serie: durata di congelamento dimezzata, +160 difesa, +2 abilità combattive (solo barbaro) e il 25% di possibilità in più di ottenere oggetti magici.

Questo significava che Fei aveva già collezionato quattro delle sei componenti della serie del Re Immortale. Finché avesse potuto ottenere la Cintura da Guerra - Dettaglio del Re Immortale e la Guardia del Vendicatore - Volontà del Re Immortale, avrebbe avuto ottenuto tutto l’equipaggiamento del migliore set del barbaro!

La valchiria Elena aveva ricevuto il Diadema della Magia di M’avina, che era il migliore elmo nella migliore serie dell’amazzone, Inno di Battaglia di M’avina.

Questa banda ornamentale aveva una gemma dorata misteriosa nella fronte e il suo stile sembrava semplice ma antico. Poteva aumentare il potere curativo, la rigenerazione del mana e la velocità d’attacco. Per Elena ora queste proprietà erano tutte fondamentali. Dopo aver ottenuto tre oggetti della serie, aveva ricevuto trenta punti in più in destrezza. Dato che era già al picco della Luna Piena, questo l’avrebbe aiutata ad avvicinarsi ancora di più alla classe solare. In effetti le mancava poco dal raggiungerla.

Per Fei, l’aspetto più importante era stata la Pietra del Mondo della modalità Incubo.

Era la seconda Pietra del Mondo che otteneva. Anche se era contaminata dal potere infernale ed era molto corrosiva, Fei aveva già purificato la prima Pietra del Mondo in modalità normale, così non sarebbe stato difficile ripetere l’impresa.

Questa Pietra del Mondo della modalità Incubo conteneva molta più energia e avrebbe potuto alimentare qualsiasi meccanismo, comprese le formazioni e le armi stellari divine. Era davvero potente.

Fei intuì che le Pietre del Mondo sarebbero state fondamentali per Chambord.

Dopo aver sconfitto Baal quella notte, Fei uscì dal mondo di Diablo.

Poi di mattina presto porse i suoi rispetti ai re precedenti, al Dio della Guerra e ai soldati coraggiosi che erano morti proteggendo Chambord.

Mentre Angela ed Elena erano tornate nella tenuta del ministro Bast per finire gli ultimi preparativi secondo le tradizioni di questo mondo, Fei tornò nel mondo di Diablo per continuare ad uccidere mostri e a salire di livello.

Doveva diventare il più potente possibile in modo da poter superare questo momento difficile.

Simile al processo fatto in passato, apparì nella schermata iniziale di gioco e vide l’opzione Modalità Inferno.

Senza esitare, la cliccò ed entrò il più velocemente possibile.

Come nella modalità incubo, gli NPC non erano dotati di intelligenza. Erano mere macchine che offrivano missioni e ricompense.

Il livello di Fei era stato azzerato, ma aveva mantenuto tutto il suo potere.

Come previsto, i mostri di questa modalità erano molto più potenti. Solo il Mostro Aculeo nelle Paludi insanguinate era potente quanto un membro d’élite al picco della Luna Piena. Perfino gli aculei che sparava davano un senso di minaccia a Fei!

Questa era la modalità Inferno!

Più i mostri erano potenti, più punti esperienza avrebbero fornito.

Dopo aver ucciso dieci Mostri Aculeo, Fei salì di livello, diventando un barbaro di livello 1 della modalità Inferno.

Avvolto dal raggio di luce dorata, la trasformazione durò mezz’ora. Dopo quel processo, si sentiva come una stella brillante nel cielo! Il suo corpo irradiava un bagliore dorato, facendolo sembrare un sole.

“È così che si sentono i signori di classe solare?” Fei si accigliò.

Percepiva una quantità di energia inimmaginabile nel suo corpo e aveva la sensazione di poter abbattere stelle con un cenno della mano e spaccare la terra pestando a terra.

Tuttavia… perché non sentiva altre leggi della natura e non era in grado di condensare la sua anomalia solare?

Fei era confuso, ma non smise di uccidere mostri.

Dopo due ore, Fei finalmente completò la prima missione nel Campo delle Ranger, l’Abisso del Male.

Quando l’ultimo Sciamano Caduto urlò e cadde a terra, una scia dorata calò dal soffitto della caverna e quella voce fredda e misteriosa assente da molto tempo risuonò nelle orecchie di Fei.

Dopo una breve sorpresa, Fei rivelò un’espressione entusiasta.

…

Era il giorno del matrimonio.

Il sole rosso tramontò con riluttanza, esaudendo il desiderio di molte persone.

Con il suo abito blu cielo, l’affascinante re di Chambord Alexander finalmente apparì e si unì ai trenta cavalieri che lo avevano aspettato sotto gli sguardi dei suoi cittadini e dei suoi ospiti.

Accompagnati dal suono di un corno, i cavalieri balzarono sulle loro bestie ruggenti del fuoco di quarto livello e circondarono il loro sovrano.

Mentre soffiava la brezza fresca della sera, si diressero verso la tenuta di Bast.

I chambordiani entusiasti che riempivano le strade batterono le mani e acclamarono il gruppo che avanzava con sicurezza.

Fiori freschi e rami d’ulivo furono lanciati verso l’alto e atterrarono di fronte al re, formando un percorso pieno di bellezza e profumi.



