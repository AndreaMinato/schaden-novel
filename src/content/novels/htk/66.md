---
title: Capitolo 66 – Due Boss
pubDate: 2024-05-13T02:41:47.861Z
tags:
    - htk
---

BUONE FESTE!
Capitolo sponsorizzato, ringraziamo jakub!
3 (jakub) capitoli in coda, 0/5
-Schadenfreude

Tuttavia Fei non aveva ancora intenzione di sfidare il boss finale nel Campo delle Ranger. Dopo essere entrato nel Portale del Monastero, prima si diresse verso una piccola zona all'esterno: la caserma.

Il martello magico era nelle profondità della caserma. Una volta che lo avesse ottenuto e riportato da Charsi, il fabbro donna avrebbe potuto aggiungere un paio di attributi e proprietà ad uno dei suoi oggetti.

Fei si basò sui ricordi che aveva della mappa del gioco originale. Dopo aver cercato per un po', trovarono velocemente la caserma. Questo posto sembrava più un enorme labirinto, c'erano numerosi corridoi collegati che si affacciavano a stanze oscure; stordirono Fei ed Elena ad una sola occhiata. Pareva più un'antica tomba sotterranea che una caserma.
L'atmosfera era davvero deprimente; le urla inspiegabili e i fischi del vento, gli squittii dei grossi ratti neri che correvano in giro e l'odore appiccicoso del sangue lo faceva sembrare un inferno.

Mostri e demoni vagavano per i corridoi; erano tutti di alto livello: Malefici, Clan della Morte, Ranger Oscure e Maghi d'Ossa. Versavano sangue ogni volta che avanzavano. I pericoli si annidavano ovunque.

Dopo che entrarono nella Caserma, le battaglie continuavano incessantemente. Dopo mezz'ora di combattimenti sanguinosi, Fei ed Elena erano ricoperti di sangue denso e frammenti d'osso bianchi come riso. Poi finalmente trovarono la camera dov'era depositato il martello.

"Elena, il martello che stiamo cercando è in questa camera. Un potente boss, il Fabbro, lo sta proteggendo insieme ad una folla di mostri. Dopo che entreremo, dovrai stare dietro di me. Non precipitarti in avanti come l'ultima volta a Tristram, va bene?"

Prima di sfidare il fabbro, Fei ripensò a cos'era successo prima e avvertì Elena.

"Capito signore." Elena abbassò di nuovo la testa. Era in mezzo all'oscurità come una silenziosa orchidea adorabile. La fiamma lontana incideva il suo splendido profilo nel pavimento oscuro. Disse piano e gentilmente: "Signore, non ti deluderò questa volta."

Fei ne fu sorpreso.

Per qualche motivo, aveva la sensazione che Elena si comportasse in modo strano a volte. In battaglia era una guerriera fredda e aggressiva; ogni freccia che scoccava era letale. Sotto la luce degli oggetti magici e rari, sembrava una valchiria... Ma quando parlava con lui, era estremamente ubbidiente, gentile e anche un po' timida. Le due personalità completamente diverse erano fuse insieme in lei.

'<em>Questa ragazza robusta prova qualche sentimento per me?'</em>

Fei era eccitato. Era preoccupato per Elena, così si girò e continuò a ricordarle: "Inoltre la tua priorità principale è rimanere al sicuro. Se la situazione diventa troppo pericolosa, dovrai ritirarti all'istante... Non preoccuparti per me, ho i miei metodi per scappare."

.....

Dopo tre minuti.

Fei alla fine capì che le sue preoccupazioni e i suoi avvertimenti erano stati eccessivi. Il fabbro un tempo gli era sembrato molto potente, ma non ebbe nessuna possibilità sotto i suoi attacchi e quelli della sua mercenaria. Il fabbro ruggì un paio di volte e morì come una comparsa qualunque in un film di supereroi; Fei non dovette nemmeno usare delle Pozioni Curative.

"Puah, questo bas***do è morto troppo velocemente. Non ha lasciato nemmeno un oggetto buono!"

Dopo aver visto tre o quattro oggetti magici a terra, Fei diede un calcio al cadavere del fabbro. Il mostro dalla pelle blu alto sette piedi non aveva nessun merito eccetto la sua forza.

"Sei anche tu un boss, ma perché c'è una differenza così enorme tra un boss e l'altro? Anche se nemmeno la Contessa della Torre Dimenticata non ha lasciato nemmeno un tesoro, almeno mi ha 'donato' 5.000 monete d'oro. Tu non mi hai fato buoni oggetti, né così tante monete d'oro!" Dato che era povero e taccagno, Fei non poteva che esserne irritato.

L'unico vantaggio che lo calmò un po' fu che il Fabbro gli aveva dato una grande quantità di esperienza.

Finalmente Fei era salito di livello.

Contando anche il suo aumento di livello mentre stava combattendo nei corridoi con i mostri e i demoni, il barbaro era già al livello 14. Fei ci pensò un po' e continuò a distribuire i suoi punti attributo nello stesso modo; inoltre usò due punti abilità in Trova Pozione e l'altro in Dominio della Spada.

Gli oggetti normali che i mostri facevano cadere non si avvicinavano nemmeno ai requisiti di Fei, così non si disturbò a raccoglierli. Controllò il suo stato e si rese conto che, dopo due serie di battaglie, la durabilità delle sue armi e delle sue armature era molto bassa, e aveva quasi esaurito le sue pozioni. Di conseguenza, usò un Portale Cittadino e tornò nel Campo delle Ranger.

Andò da Charsi e diede il martello magico alla ragazza accigliata.

"Wow, incredibile! Hai davvero ucciso il Fabbro e hai ottenuto il martello. Sbalorditivo! Giovane guerriero, hai conquistato la mia amicizia. In segno di ringraziamento, ora potrò donare dei poteri magici ad uno dei tuoi oggetti!" Gli occhi del fabbro brillavano mentre guardava il martello. Il suo umore cupo e triste scomparì all'istante. Un sorriso illuminò il suo splendido viso, come se avesse recuperato tutta la sua felicità e il suo spirito. Sembrava ringiovanita e il suo atteggiamento nei confronti di Fei era insolitamente entusiasta.

Questo cambiamento sorprese un po' Fei, perché era diverso dal gioco.

A Fei si accese una lampadina nella sua testa e assecondò l'entusiasmo di Charsi. Ebbero una conversazione amichevole e il fabbro donna offrì felice un 20% di sconto per le riparazioni per gli oggetti di Fei; disse anche che, se avesse voluto, avrebbe potuto applicare lo stesso conto per l'equipaggiamento e le armi.

Il risultato sorprese piacevolmente Fei.

Tuttavia non scelse subito di dare poteri magici ad un oggetto. Questa era un'opportunità incredibile, così Fei voleva riflettere bene su quale strumento era meglio potenziare.

Fei vendette anche tutti gli oggetti magici blu a Charsi; contando tutte le ricchezze che possedeva già, aveva 54.000 monete d'oro. Guardò la bella mercenaria al suo fianco e gli venne un'idea. Comprò un paio di oggetti adatti anche per lei.

"Signor Fei, grazie per la tua generosità!"

Dopo aver indossato i nuovi oggetti, Elena sembrò più valorosa, snella e splendida. I suoi capelli rossi erano agitati dalla brezza, sembravano delle fiamme ardenti che contrastavano con la sua pelle liscia e bianca come il latte. Aveva un temperamento indescrivibile; non c'era da meravigliarsi che fosse definita il fiore del Campo delle Ranger.

.....

"...Quando i fiori vedono il suo viso, appassiscono.

Al suono della sua voce, il vento diventa silenzioso.

Di fronte al suo sorriso, il sole si tira indietro."

Lo splendido poema veniva usato dai poeti per descrivere la giovane monaca Andariels. Molto tempo fa, nel monastero nell'Altopiano di Tamoe, viveva una bellezza che rendeva fiero l'intero continente. Il suo nome era Andariels; numerosi uomini erano impazziti per lei e molte donne erano diventate matte di gelosia... Questa donna era un'orfana e aveva il nome di un angelo, aveva attirato l'attenzione di tutti quanti. Anche i preti più pii si sarebbero distratti quando la guardavano.

In seguito però, per qualche motivo sconosciuto, la donna più splendida del continente si era innamorata del demone leggendario, il lord della distruzione Diablo, e aveva accettato il potere demoniaco, trasformandosi nel mostro femmina più spaventoso. Aveva occupato il monastero e assassinato tutti i monaci. Aveva trasformato il monastero nell'Altopiano di Tamoe in un inferno. Allo stesso tempo, aveva bloccato la sola via dal Campo delle Ranger verso la città ad est, Lut Gholein, e aveva isolato il Campo delle Ranger.

Lungo la via per il monastero, Elena aveva riferito questa storia ad Elena.

"Una monaca si è innamorata di un demone? L'amore è così potente... Elena, la battaglia sta per iniziare. Dopo che apriremo questa porta con un calcio, affronteremo il mostro più spaventoso nel continente delle ranger. Ricorda, non importa cosa accadrà, rimani ad almeno 30 iarde di distanza da lei, hai capito?" Fei avvertì la bella mercenaria con serietà quando arrivò nel quarto piano sotterraneo nella catacomba.

Nell'ultima ora, avevano annientato mostri nel monastero e avevano trovato la base di Andariel. Il super boss nel Campo delle Ranger li stava aspettando dietro la la porta. Li aspettava una dura battaglia, indubbiamente.

Elena era nervosa, ma annuì con decisione.



