---
title: Capitolo 663 - La Canzone di Chambord
pubDate: 2024-06-06T23:41:47.978Z
tags:
    - htk
---

La battaglia nel cielo attirò l’attenzione di molte persone e stava facendo venire il fiato sospeso alla folla.

“È strano. Drogba? Secondo la nostra rete di informazioni, è apparso durante la competizione tra i regni affiliati di Zenit sei mesi fa. Allora era una figura insignificante, mentre ora sarebbe un membro d’élite di classe lunare? Il re di Chambord… come ci è riuscito?”

“C’è qualcun altro oltre a Lampard che è diventato un membro d’élite di classe lunare? È una notizia scioccante!”

“La piccola Chambord mi ha portato così tante sorprese. Ahahahah…”

“Se possiamo capire come hanno fatto ad ottenere così tanti membri d’élite di classe lunare… Eh, vale la pena rischiare!”

“Sembra che questo membro d’élite di classe lunare sia avanzato di recente; non ho mai sentito di una persona del genere prima… Sfortunatamente, è inesperto in confronto al Dio Assassino Rancoroso. Usa energia elementale della terra, ma ha rinunciato a combattere giù dove gli elementi della terra sono più abbondanti e ha scelto di combattere a migliaia di metri d’altezza. Il risultato di questa battaglia era deciso fin dall’inizio! Chambord perderà!”

La gente nelle tre aree VIP stava pensando a diverse eventualità. Alcuni erano sorpresi, altri scioccati, confusi e altri ancora erano preoccupati. C’erano anche persone sedute con fare impassibile che stavano guardando lo spettacolo.

Alcuni erano potenti esperti e mormoravano tra di loro, commentando mentre guardavano lo scontro con le loro viste acute.

Nell’area VIP a sud.

Il secondo principe Dominguez di Zenit era ancora seduto sulla sua sedia di pietra con Oka, il piccolo cagnolino storpio, tra le braccia. Strizzava gli occhi come se avesse difficoltà a vederci, ma sembrava che il suo sguardo fosse acceso.

Accanto a lui, la Donna Demoniaca Paris e Barbarossa Granello si scambiarono occhiate scioccate mentre osservavano la battaglia. I due erano molto familiare con questo Drogba.

Se le informazioni dei suoi progressi fossero diventate pubbliche, quest’uomo moro sarebbe diventato una leggenda incredibile! Una persona ordinaria priva di energia da guerriero era diventata un membro d’élite di classe lunare! Aveva realizzato il sogno di molti guerrieri in circa un anno!

<em>’Sono così comuni adesso i membri d’élite di classe lunare? Come cavoli?’</em> Pensarono. <em>’Il re di Chambord è un genio! Come ha fatto?’</em>

…..

In mezzo alla piazza.

Il Pirata della Guerra Mellberg che era pieno di odio non poteva aspettare che lo scontro a mezz’aria finisse dato che il re di Chambord era già salito sul primo piano della piattaforma.

Mentre guardava il sovrano e le sue due future regine camminare verso il secondo piano mano nella mano, Mellberg non poté più trattenersi. Si voltò e lasciò che un altro esperto accanto a lui facesse la sua mossa.

Questo esperto era un uomo di mezz’età con un abito da mago. Non era alto, né basso, e i suoi lunghi capelli grigi svolazzavano al vento. Aveva una maschera nera che copriva metà del suo viso e il suo sguardo emanava luci fredde.

Mentre avanzava con il suo enorme bastone lungo due metri, il suo abito magico si gonfiò. Il suo fisico sembrò diventare più robusto e forte.

Non cantilenò incantesimi, ma il suo corpo galleggiò nell’aria.

Mentre scie di energia gelida brillavano su di lui, il simbolo di una luna crescente blu apparì lentamente sulla sua fronte.

Era un membro d’élite di classe lunare! Un mago elementale del ghiaccio di classe lunare!

Il potere del gruppo dei cavalieri del Cavallo del Vento di sicuro era formidabile! Non c’era da meravigliarsi che potesse trattare alla pari con tutti gli imperi nell’area. Quasi tutti i suoi capi di alto livello erano esperti.

“Chi può combattere contro di me?” Questo mago con la maschera non attaccò nessuno. Si limitò a galleggiare nell’aria e guardare dall’alto i chambordiani d’élite seduti con un’espressione arrogante.

La sua voce era roca e spenta, dando la sensazione di sentire una sega arrugginita che tagliava un pezzo di legno. Era un suono orribile, ma conteneva un avvilente intento omicida. La gente rabbrividì sentendola.

La gente dentro e fuori dalla piazza volse gli occhi verso nord.

Poi le espressioni da anticipatorie si riempirono di sorpresa, e poi divennero sciocate!

<em>’C’è un altro membro d’élite di classe lunare dalla parte di Chambord!</em>’ Pensò la gente. <em>’Sembra anche così giovane! Sembra che abbia meno di venti anni!’</em>

Il giovane appena apparso aveva lunghi capelli biondi e un bell’aspetto.

Il suo corpo snello era protetto da un’armatura di cuoio attillata e nuvole di energia elementale del vento lo circondavano, facendolo assomigliare ad un bell’elfo sotto la luce lunare.

Il Figlio del Vento, Fernando Torres!

Anche lui stava galleggiando a mezz’aria sotto la luce lunare. Il suo sguardo si riempì di intento combattivo mentre guardava il mago con la maschera nera. Senza esitare, si trasformò in una scia di luce verde e sfrecciò verso il cielo.

Il mago lo seguì.

Gli attacchi noncuranti dei membri d’élite di classe lunare erano distruttivi e potevano fare tremare la terra.

Dato che tutti in piazza erano figure influenti di varie organizzazioni e imperi, combattere vicino a loro avrebbe potuto coinvolgerli e causare più problemi. Perciò il cielo era il miglior campo da combattimento per questi membri d’élite di classe lunare.

Inoltre ogni singolo membro d’élite di classe lunare era orgoglioso di sé e non sarebbe stato intimorito da una sfida.

Dopo aver visto lo sguardo combattivo di Torres, questo mago con la maschera nera l’avrebbe seguito sicuramente.

“È il signor Torres!”

“Ahahahah! Il signor Torres è avanzato alla classe lunare? Quando è successo?”

“Lunga vita a Chambord! Lunga vita al re!”

“Come osi disturbare durante il matrimonio del nostro sovrano? Fatela pagare a questi stupidi mercenari! Fateli pagare con il sangue! Vediamo chi osa sfidare di nuovo il nostro grande re!”

I chambordiano fuori dalla piazza erano tutti entusiasti e risero fragorosamente.

Che fossero maschi, femmine, bambini o anziani, erano tutti orgogliosi. Posarono il pugno destro sul petto e sentirono i loro cuori che battevano con forza.

Sembrava che stesse scorrendo fuoco nelle loro vene e non potevano trattenere l’emozione.

In quel momento qualcuno cantò all’improvviso.

Poi tutti i chambordiani iniziarono a fare lo stesso. Era la canzone di Chambord, qualcosa che il sovrano canticchiava spesso a bocca chiusa.

“Grandi onde nel fiume ampio e il vento soffia, porta profumi alla natura ad entrambe le rive. I chambordiani vivono a nord del fiume e ascoltano i rimbombi del Zuli, e guardiamo le praterie a sud… Questa è la nostra splendida città di Chambord, dove siamo cresciuti… Questa è la terra natìa degli eroi ed è potente come un tuono… Questa è una grande terra e le nostre case sono aperte ad ogni amico. Ma se arrivano i lupi, saranno ricevuti da lance e frecce!”

Quasi tutti i chambordiani ruggirono mentre cantavano l’ultima frase, e fu scioccante.

Le loro voci fragorose erano piene di energia e il loro canto scioccò tutti gli ospiti, chi aveva intenti malvagi si spaventò un po’ e impallidì.



