---
title: Capitolo 668 - Molti Pericoli
pubDate: 2024-06-07T04:41:47.979Z
tags:
    - htk
---

Ruggendo, Drogba raccolse questo enorme scudo con una delle sue braccia. Abbassò il suo centro di gravità, inclinò il suo corpo da un lato così che la sua spalla premesse contro il retro dello scudo e caricò in avanti rapidamente. Il suo scudo, Sacra Collisione, sembrava un muro difensivo colossale e colse alla sprovvista il suo nemico.

Tutti ebbero la sensazione di vedere l’immagine dorata di un toro dietro Drogba. Pareva che la creatura avesse inclinato la testa avanti e stesse puntando le sue corna affilate contro il membro d’élite di classe lunare barbuto.

La pressione che emanava era spietata!

<em>Whoosh!</em>

Le fiamme d’energia da guerriero arancioni e quelle blu si incrociarono velocemente.

Non ci fu un’esplosione dopo l’enorme collisione e il campo di battaglia molto appariscente sembrò congelarsi.

“Eh… Puff!!! Com’è possibile? Quello scudo… è… un’arma stellare di alto livello!” L’uomo barbuto di Maze spalancò gli occhi. Le sue pupille erano dilatate e morì ancora incredulo del fatto che fosse stato lui a perdere.

Il suo corpo era pieno di ferite, come se fosse stato tagliato da diverse lame e il sangue che schizzava fuori dalle lesioni formò delle fontane rosse.

Alla fine collassò a terra. La sua armatura di cuoio magica si era frantumata completamente e le sue fiamme d’energia blu si spensero e si dissolsero come fumo.

Uccisione istantanea!

Anche se aveva usato la sua tecnica più potente, questo potente guerriero di classe lunare era stato ucciso all’istante dalla mossa finale di Drogba!

L’esito dello scontro sorprese tutti quanti! Ebbero la sensazione di stare sognando o di stare vedendo una recita scritta male! Era successo l’inimmaginabile!

Lo scontro aveva stravolto ogni aspettativa! Perfino la dea del fato non avrebbe scritto questo nei loro destini!

Mentre tutti gli ospiti guardavano Drogba, che stava tremando e stava per cadere, non poterono reprimere lo shock!

Quella figura coperta di sangue non sembrava affatto debole! Invece la gente lo paragonava ad un’enorme montagna impareggiabile.

Naturalmente alcune persone stavano fissando l’enorme scudo di Drogba, Sacra Collisione.

“Quella è un’arma stellare unica e potente! A giudicare dalla forza che ha scatenato in battaglia, è almeno di quinto livello!”

“Come può Chambord avere un’arma stellare di quinto livello? Non appartiene ad un regno affiliato! Solo leggendari forgiatori potrebbero crearla… Che ci sia un misterioso forgiatore sconosciuto a Chambord?”

“Chambord ha molti segreti! Ahahah! Se la nostra operazione di Caccia al Drago avrà successo, potremo ottenere ancora più tesori del previsto!”

“Dato che questo esperto di nome Drogba ha un’arma stellare di quinto livello, significa… che anche gli altri guerrieri hanno armi stellari?”

Mentre riflettevano, gli esperti ostili cominciarono ad ansimare.

Sapevano tutti quanto era importante possedere un’arma stellare! Perfino potenti membri d’élite di classe lunare non le avrebbero potute ottenere. Il guerriero barbuto di Maze era stato ucciso all’istante da Drogba per questo!

<em>Whoosh! Whoosh! Whoosh!</em>

Dopo un breve momento di silenzio, ci furono dei cambiamenti.

La gente cominciò a sfrecciare avanti dalle aree VIP. Decine di figure si precipitarono verso Drogba con la stessa idea in mente, volevano derubarlo di quest’arma stellare approfittandosi del suo momento di debolezza.

“Spudorati!”

“Codardi!”

“Toglietevi dalle palle!”

“Volete morire?”

Riecheggiò una serie di grida arrabbiate dai posti di Chambord e varie fiamme d’energia colorate brillarono come fuochi d’artificio. I maestri ben preparati di Chambord scattarono ancora più velocemente e cercarono di ostacolare questo gruppo che voleva rubare Sacra Collisione.

Tra gli esperti di Chambord, il più appariscente era una figura robusta circondata da fulmini argentati.

In quell’istante, colpì tre volte, riducendo tre nemici in nuvole di sangue. Poi atterrò velocemente accanto a Drogba, lo afferrò per una spalla e lo riportò tra i posti di Chambord.

Il Cavaliere dello Zodiaco del Leone Lampard! L’uomo che era inferiore solo al re Alexander nel regno di Chambord.

Come una tigre tra un gregge di pecore, aveva salvato velocemente Drogba e aveva riportato indietro l’arma stellare di quinto livello, Sacra Collisione.

<em>Boom! Boom! Boom! Boom!</em>

Gli esperti cominciarono a combattere in piazza e le ondate d’energia da guerriero e da mago si scontrarono, causando trambusto e provocando onde d’urto.

Dopo un po’ entrambe le parti si resero conto l’una del potere dell’altra.

La potenza di Lampard in particolare aveva fatto da deterrente contro un gruppo di esperti dalle intenzioni malvagie.

Chambord era in netto svantaggio numerico.

Lampard, Torres, Oleg ed Akinfeev… Finora c’erano solo quattro membri d’élite di classe lunare dalla parte di Chambord.

Dall’altra c’erano circa ventiquattro esperti. Eccetto per alcuni principi prestigiosi, gli altri erano tutti membri d’élite di classe lunare di vari imperi. Nessuno di loro aveva rivelato la propria identità prima, ma erano intervenuti ora. Le loro fiamme d’energia brillavano e le loro aure si dispersero attorno come potenti onde oceaniche. La loro presenza era soffocante per chiunque altro che era più debole.

“Eheheh, quattro contro ventiquattro! La differenza di forza è enorme! I chambordiani sono spacciati!”

“Sei imperi, sette famiglie nobili, due gruppi di mercenari… Ahahah! Anche se il regno di Chambord è molto più potente del previsto, finirà comunque male per loro! Nessuno può opporsi alla nostra alleanza della Caccia al Drago! Chambord verrà lavata col sangue stasera!”

“Consegnate tutte le vostre armi stellari! Re di Chambord, distruggi la tua coltivazione e il tuo potere! Poi tutti i membri d’élite di classe lunare dovranno giurarci lealtà! Se lo farete, non massacreremo tutti i cittadini di Chambord. Altrimenti… Eheheh, non risparmieremo nemmeno un chambordiano!”

“A tutti gli ospiti! Non coinvolgeremo voi altri, rimanete fermi a guardare lo spettacolo,altrimenti verrete uccisi anche voi!”

In assoluto vantaggio, i membri dell’alleanza della Caccia al Drago risero con ferocia e rivelarono le loro identità.

A parte l’impero Marse, Maze e il gruppo dei Cavalli del Vento, c’erano gli imperi Lance, Lear, Rain, Tulu…

Tutti i gruppi di emissari dei grandi imperi avevano nascosto membri d’élite di classe lunare e avevano messo da parte i loro travestimenti e falsi sorrisi, rivelando le loro zanne feroci!

Era una forza devastante e inarrestabile!

Sei imperi, sette famiglie nobili, due gruppi di mercenari… Un totale di ventiquattro membri d’élite di classe lunare! Se avessero voluto, avrebbero potuto annientare il 99% degli imperi nel raggio di 500.000 chilometri attorno a Zenit!

“Poveri chambordiani! Anche se avete mostrato una forza sorprendente, stasera non vi andrà bene! Siete spacciati!” Il Pirata della Guerra Mellberg alla fine si rilassò. Il potere dell’alleanza della Caccia al Drago era stato rivelato e non doveva combattere da solo! Erano destinati a vincere.

“Inginocchiatevi e implorate pietà! Arrendetevi e consegnate i vostri tesori! Dateci anche il progetto di quel sigillo da battaglia! Questa è la vostra unica opzione!” Il principe Simon di Marse rise con arroganza.

“Umpf! Se oserete resistere, uccideremo tutti i cittadini di Chambord, uomini e donne, giovani e vecchi!” Aggiunse con fare assassino il principe Sark di Maze.



