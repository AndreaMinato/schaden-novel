---
title: Capitolo 669 - Darti un’Opportunità
pubDate: 2024-06-07T05:41:47.980Z
tags:
    - htk
---

L’assoluto vantaggio permise all’Alleanza di Caccia al Drago di ottenere il completo controllo sulla situazione. Il potere di più di venti membri d’élite di classe lunare era dominante e sufficiente a distruggere ogni opposizione.

“Perché stiamo sprecando tempo con questi miserabili? Attacchiamo tutti! Dopo aver ucciso tutti i chambordiani, i loro tesori saranno nostri!” Disse con tono assassino il Pirata della Guerra Mellberg. Dopo aver perso due membri d’élite di classe lunare, odiava a morte Chambord. Non vedeva l’ora di eliminare il re di Chambord e annientare questo regno.

“Ahahahah! Sì, sono d’accordo! Attacchiamo tutti insieme e nessuno potrà fermarci!”

I ventiquattro membri d’élite di classe lunare rilasciarono le loro aure e un’enorme pressione calò verso i posti di Chambord.

I cento poliziotti di fronte all’area degli spettatori furono spazzati via come fuscelli in una tempesta da un’ondata di energia simile ad uno tsunami, non potevano nemmeno reggersi in piedi dopo che erano stati scaraventati all’indietro.

Lampard, Torres, Oleg ed Akinfeev rimasero fermi, avvolti dalle loro fiamme d’energia, ma non era ancora sufficiente a rivaleggiare con la fazione nemica.

Il vantaggio numerico che avevano era troppo difficile da compensare.

In quel momento, solo il sacerdote canuto seduto nell’area della Sacra Chiesa insieme a qualche Sacro Cavaliere stava sorridendo con sicurezza.

La situazione si stava ribaltando! Chambord sembrava sul punto di cadere da un momento all’altro!

Se Chambord non avesse avuto altri assi nella manica o aiutanti, non sarebbe sfuggita al suo fato.

Durante questo momento critico, tutti i chambordiani dentro o fuori dalla piazza si presero per mano, percepirono i battiti cardiaci dei loro compagni e non si spaventarono. Nessuno di loro decise di scappare di fronte al pericolo. Invece drizzarono le schiene, spalancarono gli occhi e cantarono più forte possibile.

“Grandi onde nel fiume ampio e il vento soffia, porta profumi alla natura ad entrambe le rive. I chambordiani vivono a nord del fiume e ascoltano i rimbombi del Zuli, e guardiamo le praterie a sud… Questa è la nostra splendida città di Chambord, dove siamo cresciuti… Questa è la terra natìa degli eroi ed è potente come un tuono… Questa è una grande terra e le nostre case sono aperte ad ogni amico. Ma se arrivano i lupi, saranno ricevuti da lance e frecce!”

C’era un’aura indescrivibilmente eroica, ma tragica, e permeava l’atmosfera tesa.

I chambordiani non si sarebbero mai arresi! Anche se la fine era vicina, nessuno di loro avrebbe ceduto!

Il motivo per cui erano così coraggiosi era che avevano fiducia nel loro sovrano! Dal loro punto di vista, era invincibile!

Questa scena sbalordì i ventiquattro membri d’élite di classe lunare dell’alleanza di Caccia al Drago. La gente che ritenevano miserabile stava dimostrando un coraggio che non possedevano nemmeno loro! In effetti i guerrieri ebbero un brutto presentimento! Era troppo raro!

“Andate! Uccideteli tutti! Vediamo come potranno cantare quando saranno morti!”

Un membro d’élite di classe lunare che aveva il volto velato non poteva più sopportare questa atmosfera. Ruggì e sfrecciò contro i maestri di Chambord. Come se questa azione avesse acceso la miccia di una bomba, anche altri tre guerrieri vestiti nello stesso modo ruggirono e si fecero avanti.

La battaglia iniziò!

Il conflitto imminente sarebbe stato sanguinoso e solo una parte poteva sopravvivere!

L’energia del fulmine di Lampard brillò e crepitò, Torres incoccò una freccia, Oleg ondeggiò l’enorme martello che era incatenato al suo braccio e Akinfeev aprì il suo palmo, rivelando un forte arco verde che assomigliava al ramo di un albero appena tagliato, con delle foglie su cui c’era ancora rugiada!

Combattere! Combattere! Combattereee!!!

Quasi tutti erano pieni di spirito combattivo e agguerriti!

Tuttavia accadde qualcosa di imprevisto per i guerrieri dell’alleanza di Caccia al Drago.

<em>Whoosh! Whoosh! Whoosh! Whoosh!</em>

Quattro fendenti dorati calarono dalla piattaforma bianca a nove piani non troppo lontana. Le loro luci accecanti sembravano punizioni divine.

Mentre squarciavano il cielo, entrarono nella zona in cui si stava per scatenare il conflitto.

“Ah!!!!”

“Eh… Puff!!”

“No!!! Aiuto!!”

“AHHHH!”

Risuonarono in un istante grida terrificanti ed erano così acute da rischiare di rompere i timpani della gente. Allo stesso tempo, questi membri d’élite di classe lunare rimasero scioccati.

Un momento dopo, diversi fiori di sangue sbocciarono nel cielo, splendidi e letali. Per un momento schizzarono carne, pezzi d’ossa, armature frantumate e armi spezzate…

I quattro membri d’élite di classe lunare che stavano caricando avanti urlarono come bestie demoniache infilzate da potenti frecce magiche. I loro corpi furono scaraventati via e il loro sangue macchiò il terreno.

“Me**a!”

“Ritirata!”

“Troppo potente! Chi è stato? Quanto è potente questa persona?”

“Maledizione! È il re di Chambord! Il re ha attaccato!!!!!”

I membri d’élite di classe lunare dell’Operazione di Caccia al Drago erano tutti spaventati e non poterono che avvilirsi. Mentre percepivano il potere contenuto nei quattro fendenti d’energia, si sentirono sconfitti; nessuno di loro avrebbe potuto affrontarli! Tutti i loro pensieri avidi e malvagi scomparirono in un istante.

Erano sfrecciati avanti velocemente, ma si ritirarono ancora più rapidamente!

I membri d’élite di classe lunare che stavano gridando con arroganza stavano urlando e arretravano impallidendo.

Potevano tutti capire quanto potere contenevano questi fendenti dorati. Quei membri d’élite di classe lunare velati erano tutti al nono livello della Luna Nuova superiore ed erano solo ad un passo dalla Mezzaluna, eppure non si sarebbero potuti difendere affatto da questa energia dorata terrificante!

Era un completo annientamento!

<em>’Questo è troppo!’</em> Pensarono.

“Ahahah, idioti! Ridicoli! Credete davvero che la mia Chambord verrà danneggiata da un branco di codardi come voi?” Risuonò una voce fredda dal nono piano della piattaforma di pietra bianca.

Anche se il suo tono non era feroce, era magnifica e suprema! Chiunque l’avesse sentita avrebbe provato l’impulso di inginocchiarsi!

Il re di Chambord!

Il re Alexander di Chambrod!

Tutti gli ospiti alzarono gli occhi e videro che questo leggendario giovane re era arrivato all’ultimo piano.

I lunghi capelli neri del re di Chambord svolazzavano al vento insieme al suo abito blu cielo. Le sue due regine erano accanto a lui e guardavano gli spettatori dall’alto.

In effetti l’espressione del sovrano era calma; sembrava che i ventiquattro membri d’élite di classe lunare non fossero nulla ai suoi occhi! Pareva che stesse fissando dei ragazzini disobbedienti!

Stava ignorando completamente questi esperti!

Tuttavia, anche in questa situazione, nemmeno i membri d’élite di classe lunare dell’Alleanza di Caccia al Drago osarono guardarlo negli occhi. Avevano la sensazione che un’antica bestia li stesse fissando ed erano così impauriti che stavano tremando un po’.

Perfino il feroce Pirata della Guerra Mellberg distolse istintivamente gli occhi.

Anche i chambordiani dentro e fuori dalla piazza stavano tremando, ma per l’entusiasmo.

Questo era il loro re!

Il loro sovrano invincibile!

“Il Pirata della Guerra Mellberg! Non hai detto che vuoi parlarmi? Ti darò l’opportunità! Avanti e dimmi che motivo hai di interrompere il mio matrimonio! Vediamo se è sufficiente a giustificare il tuo comportamento!” Disse Fei con tono calmo fissando il capo del gruppo di mercenari dei Cavalli del Vento.

Sembrava così tranquillo da essere terrificante!



