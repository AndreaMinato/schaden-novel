---
title: Capitolo 670 - La caduta di un guerriero famoso
pubDate: 2024-06-07T06:41:47.980Z
tags:
    - htk
---

“Io…” Mellberg si sentì un po’ debole di fronte alla domanda del re di Chambord.

Ora si era reso conto di quanto era potente il sovrano e superava di gran lunga ogni sua previsione. A giudicare dai fendenti dorati, questo giovane era almeno al picco della Luna Piena e molto vicino alla classe solare.

Era chiaro che Mellberg non poteva competere con lui! Se avesse insistito, sarebbe morto sicuramente!

Ormai però non poteva più ritirarsi! Dopotutto lo aveva già provocato.

Dopo che era girato e aveva guardato un po’ di figure sedute ai loro posti in lontananza, all’improvviso recuperò un po’ di fiducia e disse: “La scorsa notte, 150 mercenari d’élite del nostro gruppo di mercenari del Cavallo del Vento sono scomparsi! Ci sono abbastanza prove che suggeriscono che sei stato tu ad ucciderli! Alexander, che giustificazioni hai per questo? Come ci compenserai?”

“Compensare?” Fei sogghignò come se avesse sentito la battuta più divertente al mondo e rispose: “Che peccato che tu abbia sprecato questa opportunità. Perché mai dovrei compensarti? Dato che più di cento mercenari si sono intrufolati nella mia Chambord di nascosto, sono sicuro che sai perché sono qui. Dato che avevano intenti ostili, meritavano di morire! Non ho avuto la possibilità di questionarti, ma osi sollevare questo argomento per primo?”

“Impossibile! Tutti i miei fratelli nel mio gruppo sono mercenari onorabili e non potevano avere intenti ostili! Anche se avessero fatto qualcosa di male, li avrei potuti punire. Ero proprio qui in città la scorsa notte! Hai pensato di informarmi prima di uccidere i miei fratelli?” Mellberg ribaltò la questione con un po’ di parole e questionò Fei con un ghigno gelido.

“Ahahahah! Informarti? Chi ti credi di essere?” Fei rise.

Un momento dopo, Fei smise di ridere e fissò Mellberg con un sorriso pieno di derisione.

“Sembra che la vostra arroganza e la vostra imprudenza abbia fatto dimenticare al gruppo di mercenari del Cavallo del Vento dei suoi limiti. Hai ragione, i tuoi mercenari sono stati uccisi dai miei guerrieri uno per uno. Non si può sostenere il contrario e non lo negherò. Tuttavia, signor Mellberg, il tuo soprannome è Pirata della Guerra; non hai davvero nessuna idea del motivo per cui 150 dei tuoi mercenari d’élite erano qui a Chambord? Non sei stato tu a selezionarli e a dire loro di nascondersi?
Avevi già intenzione di sacrificarli, ma ora stai cercando di fare il virtuoso… è inaspettato. Prima pensavo che, anche se eri arrogante, avresti avuto un po’ di palle. Sei proprio deludente. Avanti! Se vuoi vendicarti, fatti sotto! Fammi vedere se il tuo gruppo di mercenari del Cavallo del Vento è abbastanza potente per farlo!” Fei sogghignò.

“Tu…” Le parole di Fei avevano provocato con successo Mellberg, facendolo infuriare!

Quando aveva cercato di interrogare Fei, era stato cauto e aveva perfino mentito, non era il suo stile! Era il Pirata della Guerra a cui piaceva solo essere diretto e tirannico.

Fin dall’inizio, Fei aveva preso il controllo della conversazione e costretto Mellberg ad uscire dalla sua zona confortevole. La situazione strana fece infuriare il Pirata della Guerra.

Si girò e guardò gli altri due membri d’élite di classe lunare dietro di lui: “Attacchiamo insieme il re di Chambord!”

Prima che finisse di sussurrare, Mellberg, Isaac e il membro d’élite dell’elemento metallo che era stato respinto dalla formazione sfrecciarono avanti allo stesso tempo e attaccarono!

Mellberg era riuscito a comportarsi con temerarietà in questa regione da diverso tempo. Lui stesso era un potente esperto, aveva raggiunto il picco della Mezzaluna molti anni fa.

Mentre scatenava le sue fiamme d’energia e la sua aura, Fei poteva intuire che fosse all’ottavo o al nono livello della Luna Piena superiore!

Dietro di lui, sia Isaac che quel guerriero dell’elemento metallo erano membri d’élite di classe lunare esperti ed erano sopravvissuti a diversi combattimenti all’ultimo sangue.

Potevano coordinarsi bene e sembrava che stessero usando un tipo di sigillo da battaglia misterioso. Potevano cooperare alla perfezione! Come onde nell’oceano, si rafforzavano l’un l’altro e crescevano fino a diventare uno tsunami.

La sensazione terrificante avvolse più della metà della piazza e i loro attacchi si precipitarono velocemente verso Fei che era in cima alla piattaforma.

Il loro assalto combinato era terrificante! Solo dal punto di vista dei danni, era paragonabile al colpo a piena potenza di un guerriero ad un passo dalla classe solare.

Tutti gli spettatori trattennero il respiro mentre assistevano alla battaglia; era un momento critico.

Anche se il re aveva dimostrato un potere scioccante, poteva essere difficile per lui affrontare l’attacco combinato di tre membri d’élite di classe lunare! Se questi tre fossero riusciti a distrarre il sovrano di Chambord e a guadagnare tempo, allora gli altri non sarebbero stati una minaccia…

I maestri dell’Alleanza della Caccia al Drago si stavano di nuovo scaldando e non vedevano l’ora di attaccare.

Tuttavia non andò tutto come previsto.

“È questo il potere del Cavallo del Vento? Sfortunatamente è lontano dall’essere sufficiente!”

Sopra la piattaforma a nove piani, Fei scosse lievemente la testa e alzò una mano.

Un enorme palmo dorato apparì nel cielo. La sua immagine era così vivida che si poteva vedere chiaramente ogni pelo e poro della sua pelle. In effetti la gente ne intravide perfino le vene che sporgevano! Sembrava la mano di una divinità che emanava un’aura maestosa.

Quando Fei strinse il pugno, anche l’enorme mano dorata si chiuse. Era così veloce che lasciò una serie di immagini residue a mezz’aria, facendo sembrare lento il processo. Da lontano pareva un loto dorato che si stava chiudendo lentamente, creando uno spettacolo incredibile.

“Pugno Invincibile dell’Imperatore!”

Fei spostò la mano e un pugno dorato ampio circa mezzo metro sfrecciò in avanti.

Avvenne tutto in un secondo.

Si muoveva solo la mano, non c’era nessuna pressione terrificante o fluttuazioni d’energia.

Sembrava che il pugno di Fei fosse una farfalla di fronte all’attacco combinato simile ad un drago. Questo netto contrasto diede la sensazione che il re fosse spacciato.

Tuttavia la realtà stravolse ogni aspettativa del pubblico.

Quando le due energie si scontrarono, la situazione si ribaltò. Come un coltello caldo che tagliava il burro, il pugno dorato di Fei distrusse facilmente l’assalto dei tre membri d’élite di classe lunare.

Shock!

Ruggiti arrabbiati!

Schizzi di sangue dalla bocca!

Scaraventati indietro!

Mentre il potere del pugno dorato veniva svelato, le ondate d’energia scomparirono velocemente come una goccia in una pentola calda!

<em>Bam! Bam!</em>

Non appena Isaac, il consigliere del Cavallo del Vento, e quel membro d’élite dell’elemento del metallo caddero a terra con espressioni disperate, i loro corpi esplosero, macchiando la piazza.

Mellberg non era in condizioni migliori. Era ricoperto di ferite e la sua pelle era gonfia, come se un mostro stesse correndo tra i suoi muscoli.

Ora stava rimpiangendo ogni sua decisione.

Adesso aveva capito che non avrebbe dovuto partecipare a questa operazione anche se gli avevano promesso molti tesori. Questo viaggio a Chambord che prima pensava sarebbe stato privo di rischi aveva causato la morte di ogni maestro del gruppo di mercenari del Cavallo del Vento.

Sorprendentemente, la persona che aveva pianificato tutto era rimasta seduta a guardare senza intenzione di intervenire.

“Tu… non cantare vittoria troppo presto! Io… il vero signore del gruppo di mercenari del Cavallo del Vento… annienterò la tua piccola Chambord! Sarete tutti uccisi… AH!”

Dopo aver detto quest’ultima frase, Mellberg non riuscì a reprimere l’energia terrificante nel suo corpo e si gonfiò come un palloncino.

<em>Bang!</em>

Come i suoi sottoposti, esplose e carne e pezzi d’osso caddero dal cielo.

Un guerriero famigerato era caduto!

Il gruppo di mercenari del Cavallo del Vento era stato distrutto!



