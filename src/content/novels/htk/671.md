---
title: Capitolo 671 - Posso Ucciderlo?
pubDate: 2024-06-07T07:41:47.980Z
tags:
    - htk
---

Silenzio!

Assoluto silenzio!

Ritirata!

Ritirata impaurita!

I membri d’élite di classe lunare dell’alleanza della Caccia al Drago adesso potevano solo rimanere in silenzio e ritirarsi!

Avevano pensato di controllare la situazione, ma ora si sentivano come pecore che avevano provocato un drago. Era ridicolo!

Il loro vantaggio numerico era stato reso completamente inutile di fronte ad un divario di potere così vasto. Non avrebbero potuto ferire il re di Chambord nemmeno se avessero caricato tutti insieme. Al contrario, sarebbero stati annientati! Mellberg e i suoi due sottoposti erano i due migliori esempi.

Ora il principe Simon di Marse e il principe Sark di Maze erano entrambi terrorizzati! Stavano tremando mentre impallidivano.

Dopo aver ripensato a come avevano provocato Chambord, si erano resi conto di aver chiamato il re di Chambord per nome! Era come baciare il cupo mietitore e giocare con il fuoco!

Fei si guardò attorno e la folla abbassò le teste.

I guerrieri dell’Alleanza della Caccia al Drago arretrarono costantemente fino ad arrivare nell’area dei posti a sud. Ora stavano iniziando ad invidiare gli ospiti seduti e rimpiangevano di essersi fatti avanti per esprimere la loro ostilità.

<em>’Sarebbe grandioso se fossi rimasto seduto!’</em> Fantasticavano.

“Bark! Bark! Bark!”

Il secondo principe Dominguez di Zenit perse la compostezza per la prima volta e gli cadde una coppa di liquore caldo, facendo abbaiare forte il suo cagnolino disabile.

In questo strano silenzio, l’abbaiare di Oka sembrava assordante e spaventoso.

“...Questa è una grande terra e le nostre case sono aperte ad ogni amico. Ma se arrivano i lupi, saranno ricevuti da lance e frecce!”

Il canto dei chambordiani risuonava ancora nelle orecchie degli ospiti e finalmente avevano capito quanto era accurato nel dipingere il loro atteggiamento.

“Sembra che la cosiddetta alleanza della caccia al drago sia solo un grosso scherzo!” Disse Fei scuotendo la testa.

Anche se i nemici erano membri d’élite di classe lunare, il loro coraggio e la loro determinazione erano di gran lunga inferiori rispetto ai poliziotti e ai cavalieri dello Zodiaco. Sembrava che le loro condizioni confortevoli e lussuose li avessero corrotti, e il loro addestramento accademico e monotono avesse indebolito la loro mentalità.

Nonostante le parole del re di Chambord erano piene di derisione, nessuno dei membri d’élite di classe lunare osò rispondere. In effetti nessuno di loro osò alzare gli occhi ed esprimere la loro rabbia.

La netta differenza di forza aveva iniziato a demolire l’Alleanza della Caccia al Drago, lentamente ma inesorabilmente.

Alcuni di loro stavano perfino considerando di arrendersi subito così da potersi salvare la vita.

Tuttavia, in quel momento…

<em>Clap! Clap! Clap! Clap!!!</em>

All’improvviso risuonarono degli applausi estremamente noncuranti e assordanti.

Tutti ne furono sorpresi e si voltarono verso la direzione del rumore.

Un uomo di mezz’età vestito di bianco si alzò dai posti ad ovest.

Non era alto e muscoloso, ma mostrò un sorriso di derisione.

Mentre batteva le mani, avanzò lentamente fino al centro della piazza e rise: “Ottimo! È ottimo! Re Alexander di Chambord, di sicuro non mi hai deluso! Picco della Luna Piena! Ad un passo dalla classe solare! Sei così giovane, eppure sei arrivato a questo livello. Di sicuro sei un genio! Ottimo! Piccolo re, dovresti esserne onorato! La tua forza è sufficiente a spingermi ad intervenire!”

Che parole arroganti!

Tutti rimasero scioccati.

C’erano solo due possibili motivi per spiegare il comportamento di quest’uomo di mezz’età dall’aspetto ordinario: era un idiota oppure era un grande esperto!

La risposta presto sarebbe stata rivelata.

Una vasta quantità di energia iniziò ad apparire dal corpo di quest’uomo e fiamme d’energia verdi dell’elemento del legno brillarono. Mentre questa energia piena di vita si disperse nell’aria, tutte le piante cominciarono a crescere! Presto l’erba sotto la piazza cominciò a spuntare dalle fessure tra le piastrelle, formando una prateria! L’energia elementale del legno era davvero intensa!

L’immagine di una luna apparì lentamente dietro la testa di questa persona, si stava quasi trasformando in un sole!  Questo era il segno che questo guerriero aveva raggiunto il picco della Luna Piena ed era ad un passo dallo stadio solare!

Quest’uomo di mezz’età dall’aspetto ordinario che indossava un abito bianco era un potente esperto molto vicino a raggiungere la classe solare!

“Sono Brando, il capitano delle guardie reali dell’Impero Leon. Alexander, suicidati. Così non dovrò ucciderti e potrai morire dignitosamente. Posso prometterti che una volta che morirai, la gente di Chambord non sarà uccisa se non si ribellerà!”

Mentre parlava, l’uomo di mezz’età camminò verso la piattaforma dove stava Fei. Ad ogni passo che faceva, rampicanti sarebbero cresciuti dal terreno e l’avrebbero sostenuto, facendolo camminare a mezz’aria. Era uno spettacolo magnifico!

Le labbra di Fei fremettero, ma si trattenne e mormorò “imbecille”.

Il re pensava di essere un’esibizionista, ma ora aveva incontrato una persona ancora più presuntuosa!

<em>’Qualcuno ha battuto la testa contro una porta? Viene da suicidarsi appena apre la bocca. Tutti gli esperti dell’impero Leon sono così? Quest’uomo vestito di bianco è un imbecille e così lo era il loro mago numero uno, Domenech. Cielo, non so quale dei due è più stupido. Brando o Domenech?’</em>

Brando si accigliò e gridò: “Cosa? Perché non ti stai suicidando? Credi davvero di potermi sfuggire?”

Mentre parlava, sorrise con orgoglio e mosse una mano. Poi uno spadone d’argento apparì lentamente nel suo palmo vorticando, portando con sé un’aura terrificante. Il potere di Brando aumentò più di sette-otto volte brandendola!

Un’arma stellare di ottavo livello!

Questa spada era un’arma stellare di ottavo livello!

Non c’era da meravigliarsi che questo Brando fosse così arrogante! Dato che aveva un’arma stellare di alto livello e la sua forza era molto vicina alla classe solare, era paragonabile ad un signore di classe solare avanzato da poco. Perciò era sicuro di poter battere facilmente il re di Chambord.

“Eh? Va bene! Dato che non ti arrenderai, ti farò capire cos’è la vera disperazione!” Vedendo che Fei non stava ancora mostrando paura, Brando si infuriò.

Mentre sorrideva freddamente, strinse la sua arma stellare di ottavo livello e il suo potere divampò di nuovo! Stava per attaccare.

<em>’Imbecille!’</em> Pensò Fei. Mentre stava per uccidere questo insetto, Elena tirò piano la sua manica e disse accigliata: “Alexander, non mi piace questa persona. Posso ucciderlo?”

Anche se Elena non lo aveva detto ad alta voce, tutti nell’area la sentirono chiaramente. Tutti rimasero sbalorditi!

Sussultarono e non poterono credere alle loro orecchie!

<em>’Sembra che non solo il re di Chambord sia potente e imponente, ma anche che questa splendida regina sia altera e tirannica!<em>’ Pensò la gente. <em>’Dicono che questa regina sia un’abile arciera, ma non al punto da poter competere con un guerriero ad un passo dalla classe solare. A giudicare dal suono tono, considera un potente esperto come Brando come un maiale al macello!’</em>

Tutti gli ospiti pensarono che questa regina non avesse capito la situazione e si stesse comportando in modo meschino, ma il re di Chambord ci pensò con serietà e disse: “Va bene, ma sii veloce e non sprecare tempo.”

La gente ci rimase di sasso!

<em>’Anche il re di Chambord è impazzito? Perché sta assecondando la sua donna che non sta capendo la situazione?’</em> Pensò la gente.

“Ahahah! Che arroganza! Posso ridurvi in fantasmi e nonmorti! Potrete amarvi l’un l’altra all’inferno!” Brando si infuriò. Era stato denigrato ed era un’enorme umiliazione ai suoi occhi.

Scatenò tutto il suo potere brandendo la sua arma stellare di ottavo livello. Le potenti ondate d’energia accecarono la gente e chiunque fosse al di sotto della classe lunare, eccetto i chambordiani protetti dalle formazioni, furono costretti ad abbassarsi a terra, non poterono opporsi minimamente a questa forza!

Poco prima che fossero costretti a chiudere gli occhi, intravidero Elena, con il suo vestito rosso, rimanere con calma sulla piattaforma, completamente indifferente.

Mentre chiudeva lentamente le mani, apparì un arco da battaglia dall’aspetto antico ma semplice.

<em>Bang!</em>

La corda dell’arco vibrò lievemente.

Senza nessuna preparazione, scagliò tre frecce quasi allo stesso tempo.



