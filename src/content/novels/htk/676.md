---
title: Capitolo 676 - Shock
pubDate: 2024-06-07T12:41:47.981Z
tags:
    - htk
---

“Non me lo aspettavo affatto! Di sicuro non me lo aspettavo. Sei proprio un talento anormale! Questo è folle! Come può un genio impareggiabile come te essere nato nell’impero di Zenit? Nemmeno il famoso imperatore Yassin può competere con te! Che peccato! Se potessi lavorare per la Sacra Chiesa sarebbe stato grandioso! Gli dei hanno commesso un errore e ti hanno trasformato in una persona malvagia dai pensieri assurdi! Di sicuro è un peccato che un talento come te sia contro la giustizia e la virtù!” Il vescovo Senxi della Sabbia Rossa scosse la testa e sospirò.

Anche gli altri due Anziani del santuario Shiye spalancarono gli occhi per lo stupore e sembrava che non potessero capire com’era possibile. Non erano più rilassati e stavano emanando un po’ del loro potere, entrando in guardia. Dopotutto un signore di classe solare era sufficiente a minacciarli.

“Davvero? Ci sono altre cose ancora che non puoi immaginarti!” Fei sogghignò.

In quel momento non nascondeva più la sua forza. Rilasciò il potere del barbaro di livello 5 della modalità Inferno e nuvole d’energia dorato fluirono fuori dal suo corpo e si spostarono attorno come se fossero fatte di colla. Mentre si espandevano lentamente, questa forza assoluta appesantì l’atmosfera al punto da farla assomigliare ad una palude.

Era un’aura unica dei signori di classe solare!

Ora nessuno dubitava della vera forza di Fei. Era evidente.

“Ahahahahahah! Anche se sei un signore di classe solare, non puoi affrontare tre di noi alla volta. Eheheh, a meno che non ti dividi in tre o chiami altri due signori di classe solare, stasera perderai!” Dopo uno shock momentaneo, il vescovo Senxi della Sabbia Rossa si riprese velocemente.

<em>’Giusto! Abbiamo tre signori di classe solare dalla nostra parte e siamo ancora in assoluto vantaggio! Anche se è un signore di classe solare, il re di Chambord è comunque in svantaggio numerico! Perderà sicuramente!’</em> Pensò.

Sembrava che la situazione fosse sotto il completo controllo della Sacra Chiesa.

“Uh? Uno contro tre? Chi l’ha detto? Ahahah, dato che l’hai chiesto in modo così sincero, sarò gentile e soddisferò la tua richiesta. Chiamerò altri due signori di classe solare, va bene? Come desideri!” Non appena il vescovo Senxi della Sabbia Rossa finì di parlare, Fei sorrise di nuovo. Quel sorriso pieno di derisione mise molto a disagio Senxi.

<em>Bam!</em> Il re schioccò le dita e una scia di fiamme dorate sfrecciò al cielo come un fuoco d’artificio e dipinse l’immagine di una freccia dorata nell’aria. Era appariscente e attirò l’attenzione della folla.

“Ahahahah! Una freccia che fende le nuvole! I rinforzi sono lungo la strada!” Il re rise e pensò: <em>’Finalmente ho avuto l’opportunità di dire questa frase!’</em>

<em>Nota traduzione: questa frase era in un film popolare che si chiama Kung Fu Hustle.</em>

Un momento dopo, un fuoco nero e uno bianco scattarono dalle montagne celesti delle cinque spade. Apparirono in piazza in un lampo e la loro velocità era incredibile!

Dopo che le due fiamme scomparirono, due figure apparirono a fianco di Fei.

Una di loro era un uomo di mezz’età sulla trentina. Aveva occhi grandi e sopracciglia spesse, indossava un abito e teneva una giara di vino appesa alla cintura, entrambi neri.Di sicuro gli piaceva il colore nero. Non era troppo muscoloso e mostrava un sorriso brillante che attirava la simpatia della gente.

L’altro portava un abito bianco e i suoi lunghi capelli biondi svolazzavano al vento. I suoi lineamenti erano taglienti ed era molto bello. Pareva avere circa 40-50 anni, ma la saggezza nascosta nel suo sguardo era molto più profonda e non corrispondeva alla sua età apparente. A differenza dell’altro gli piaceva il bianco, anche la sua cintura era fatta da oro bianco.

Uno nero e uno bianco, uno a sinistra e l’altro a destra, queste due persone erano a fianco di Fei come se fossero le sue guardie.

All’improvviso il vescovo Senxi della Sabbia Rossa e i due Anziani del santuario Shiye rimasero sbalorditi e arrabbiati. Dato il loro livello, avevano capito che anche queste due persone apparse all’improvviso erano signori di classe solare.

Inoltre uno di loro non era nemmeno un estraneo per loro, lo conoscevano perfino.

“Oh, non me l’aspettavo. Javier, sei apparso qui. Allora le dicerie erano vere! Il re di Chambord è davvero il Prediletto da Dio del Santuario della Tela Nera? Ora è il vescovo del vostro santuario?” Il vescovo Senxi della Sabbia Rossa si accigliò ed ebbe un brutto presentimento perché la situazione stava andando in una direzione che non poteva prevedere.

Quest’uomo di mezz’età di bell’aspetto era uno degli Anziani più potenti del santuario della Tela Nera, Javier Batistuta.

“Ahahahah! Senxi, non mi aspettavo che ci saremmo incontrati di nuovo qui. Esatto! Sua maestà il re Alexander ora è il vescovo del nostro santuario della Tela Nera. Come osi calunniarlo? Il vescovo Alexander è un Prediletto da Dio ed è benedetto dagli dei. Come potete dire che è malvagio? Eheh, stai infrangendo il codice divino? O stai cercando di commettere un’ingiustizia?” Gridò Batistuta senza esitare ad accusare Senxi. La sua aura era tagliente come una lama e gli altri avevano difficoltà a fissarlo.

“Dato che non lo sapevo, ciò che ho detto non conta. Eheh, mi rimangerò ciò che ho detto.” Il vescovo Senxi ridacchiò e neutralizzò le accuse di Batistuta.

Dopo una breve pausa, chiese: “Tuttavia il vescovo Platini ha ordinato di riportare la sacerdotessa Angela nel quartier generale della chiesa regionale settentrionale. In quanto membro della regione della chiesa settentrionale, anche il santuario della Tela Nera deve seguire gli ordini di sua altezza. Vuoi disubbidire e aiutare Chambord a combattere contro la Sacra Chiesa? State tradendo la Sacra Chiesa?”

Dato che si conoscevano ed erano ostili l’uno all’altro, si stavano attaccando verbalmente.

“Che importa se il vescovo Platini ha dato l’ordine? La regina Angela è già diventata la sacerdotessa del nostro santuario della Tela Nera. Il vescovo della chiesa della regione settentrionale non ha il potere di derubare gli altri santuari delle loro sacerdotesse, no? Questa è la prima regola nel Codice di Dio!” Ribatté Batistuta senza farsi ingannare dai discorsi di Senxi.

“Cosa? Voi…” Senxi rimase scioccato da ciò che aveva sentito.

All’improvviso si rese conto del perché il re di Chambord non sembrava arrabbiato, né sorpreso quando aveva annunciato il motivo per cui era qui.

<em>’Così era già preparato e stava aspettando che io…’</em> Pensò Senxi.

Se Angela era già la sacerdotessa del santuario della Tela Nera, allora Batistuta aveva ragione. Nemmeno il vescovo Platini della chiesa della regione settentrionale avrebbe avuto il potere di farla trasferire nel santuario Shiye. Era strettamente proibito dalle regole della Sacra Chiesa.

Vedendo che Senxi era rimasto scoraggiato, uno degli Anziani del santuario Shiye, Lemorz disse all’improvviso: “Umpf! Il re di Chambord dev’essere approvato dal senato della regione della chiesa settentrionale, e anche dal papa Blatter che è nella montagna Waulu. Nulla è ancora deciso e quindi Angela non è ancora la sacerdotessa del santuario della Tela Nera. Abbiamo ancora un’opportunità!”



