---
title: Capitolo 677 - Battaglie tra Signori di classe Solare
pubDate: 2024-06-07T13:41:47.981Z
tags:
    - htk
---

Le parole di Lemorz riportarono speranza a Senxi.

“Giusto! Ahahahah! Non è stato ancora deciso! Abbiamo ancora un’opportunità!” Senxi scoppiò a ridere.

“Avete ancora un’opportunità e così anche noi del santuario della Tela Nera. Possiamo combattere per farlo! In questa situazione, secondo il Codice di Dio, sta alla regina Angela decidere a quale santuario unirsi. Nemmeno Platini può costringere sua altezza ad unirsi al santuario Shiye.” Disse Batistuta.

Tuttavia sospirò piano e pensò: <em>’Lemorz è proprio una vecchia volpe; ha visto all’istante il punto debole del nostro piano. Ma almeno abbiamo un motivo appropriato per resistere all’ordine di Platini, e non è ancora la peggiore delle ipotesi.’</em>

“Umpf! È solo una ragazzina, cosa ne sa? Non può decidere nulla! Non parteciperemo a questo gioco! Devono essere Anziani come noi a fare questa decisione importante e fare ciò che è meglio per il suo futuro.” Disse freddamente l’altro Anziano del santuario Shiye, Dior.

L’irragionevolezza di queste persone fece infuriare Fei, che si accigliò pieno di intento omicida.

“Troppe chiacchiere! Dopotutto dobbiamo risolvere questo problema con la forza! La regina Angela accompagnerà il gruppo più forte! Avanti!” Disse all’improvviso l’uomo di mezz’età vestito di nero accanto a Fei.

Fei sorrise e pensò: <em>’Sembra che il mago dei nonmorti Hazel Bank mi conosca meglio di chiunque altro!’</em>

Quest’uomo vestito di nero era Hazel Bank.

Durante questo periodo di recupero, la sua forza era aumentata drasticamente. Anche se non era tornato al picco delle sue condizioni, poteva nascondere facilmente la sua aura oscura. Inoltre, dopo aver compreso le rune divine elementari, gli scienziati pazzi Cain ed Akara avevano aumentato il livello dei distintivi ingannatori degli dei. Finché Hazel Bank non avesse usato la sua anomalia solare, nessuno sarebbe riuscito ad identificarlo vedendo l’attributo della sua energia.

Il vescovo Senxi della Sabbia Rossa si accigliò.

Dopo aver osservato con attenzione Hazel Bank, chiese con cortesia: “Sei…”

“Non sono famoso e sono solo un sottoposto di sua maestà il re Alexander.” Disse con calma il mago dei nonmorti.

Questa risposta scioccò i tre membri della chiesa della regione settentrionale.

Pensavano che questo signore di classe solare fosse un esperto invitato qui dal re di Chambord. Dopotutto, ogni signore di classe solare era orgoglioso e solenne. Era molto raro per loro ammettere di essere i sottoposti di qualcun altro.

Tuttavia quest’uomo vestito di nero l’aveva annunciato subito.

<em>’È scioccante! Quanto è potente il regno di Chambord?’</em> Pensarono.

Il vescovo Senxi della Sabbia Rossa non era troppo sicuro di sé al momento. Era pronto a combattere e non pensava di poter sottovalutare il suo avversario.

Dopotutto un leone avrebbe dovuto usare tutte le sue forze anche quando dava la caccia ad un coniglio.

Tuttavia non era in grado di controllare la situazione e così non era molto fiducioso.

“Sparisci se sei una nullità! Come osi interferire negli affari della Sacra Chiesa? Vuoi morire?” L’Anziano Lemorz di Shiye lo minacciò con tono gelido.

“Eheheh, vecchio cane, non usare questa minaccia datata! Affrontami e fammi vedere quanto sei davvero potente!”

Quanto era orgoglioso il mago dei nonmorti? Quando era più giovane, avrebbe ucciso decine di migliaia di persone se lo avessero offeso. In passato, erano morti numerosi esperti della Sacra Chiesa per mano sua. Non avrebbe mostrato il suo lato amichevole a nessuno, eccetto Fei.

Una scia di nebbia nera fuoriuscì dalle maniche del mago dei nonmorti, trasformandosi in migliaia di spade affilate che presero di mira l’Anziano Lemorz di Shiye.

Sotto il controllo di Hazel Bank e l’effetto del distintivo ingannatore degli dei potenziato, anche se questa energia era gelida e cupa, era davvero diversa da quella dei nonmorti. Perciò nemmeno i tre esperti della Sacra Chiesa che usavano il potere sacro da molti anni avevano identificato l’attributo della foschia nera.

Lemorz non osò abbassare la guardia. Dato che anche il suo avversario era un signore di classe solare, qualunque passo falso lo avrebbe messo in pericolo.

Sporse una mano e stese le sue dita rinsecchite simile a rami. Un denso muro d’argento fatto di potere sacro apparì all’istante di fronte a loro e bloccò le decine di migliaia di lame a cinque metri di distanza da lui.

Dato che i due potevano controllare alla perfezione le loro energie, non dispersero nemmeno un briciolo di energia residua nell’area, così gli ospiti nella piazza non ne furono influenzati minimamente.

Mentre i due si muovevano, fiamme d’energia nere e bianche apparirono e si intrecciarono le une con le altre.

I due avevano usato tutte le loro forze e gradualmente non poterono più controllare l’energia residua, iniziarono ad espandersi onde d’urto nell’area.

Poi entrambi gridarono e sfrecciarono verso l’alto, scomparendo dalla vista degli altri.

Tutte le persone potevano vedere l’energia brillante che si riversava nell’aria.

I signori di classe solare erano troppo formidabili, perfino la loro energia residua avrebbe potuto distruggere montagne, fare evaporare laghi e distruggere città.

Dato che potevano infliggere molti danni al continente, la maggior parte dei signori di classe solare avrebbero deciso di combattere ad alte quote.

“Ahahah! Dato che hanno già iniziato a combattere, non dovremmo rimanere a guardare. Combattiamo anche noi!” Batistuta rise e prese di mira l’altro Anziano di Shiye, Dior.

Fece un cenno ed energia sacra uscì dalla sua mano e si trasformò in un’enorme spada.

Mentre attaccava Dior, il cielo si squarciò. Non si stava trattenendo minimamente.

“Perfetto! Ho sempre voluto combattere contro di te! Oggi ti farò vedere come la caduta del santuario della Tela Nera è inevitabile! Non importa quanto vi opporrete, sarà inutile!” Dior rise con fare gelido.

Anche lui non si trattenne e scatenò il suo potere sacro che sembrava capace di portare devastazione al mondo. La sua energia si condensò in un enorme scudo circolare dal diametro di cento metri pieno di rune e bloccò facilmente la spada.

Dopo un po’ di attacchi, anche i due sfrecciarono verso l’alto per continuare la loro battaglia.

Le battaglie mortali tra signori di classe solare erano iniziate, erano inevitabili.

Ora a tutte le persone a terra si seccarono le bocche e i loro cuori cominciarono a battere freneticamente. Erano senza parole.

Avevano la sensazione che fossero apparsi all’improvviso sei soli brucianti e che perfino le aure più lievi di questi signori di classe solare li soffocassero.

Mentre tremavano, non osavano nemmeno respirare troppo forte.



