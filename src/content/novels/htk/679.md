---
title: Capitolo 679 - La legione di bestie demoniache di Chambord!
pubDate: 2024-06-07T15:41:47.981Z
tags:
    - htk
---

Le pupille del vescovo Senxi si contrassero all’istante.

Vide più di venti enormi ombre nere apparire nel cielo, stavano volando verso Chambord.

“Sono… un branco di bestie demoniache di livello sovrano pari a guerrieri d’élite di classe lunare in quanto a capacità combattive?” Senxi rimase sbalordito quando riconobbe cos’erano.

Davanti c’era una creatura nera lunga più di cento metri dall’aspetto lucente, sembrava che il suo pelo fosse illuminato da bagliori. La sua testa assomigliava a quella di un cane, ma aveva delle enormi ali e le due corna taglienti dall’aspetto feroce dalla fronte.

Ogni tanto sputava fuoco arancione, era difficile associare questa creatura terrificante ad un cane.

Dietro questa bestia misteriosa, c’erano tre draghi.

Mentre volavano verso Chambord, ruggivano con entusiasmo e sembravano teppisti che non vedevano l’ora di azzuffarsi.

Uno era rosso come il fuoco, uno blu ghiaccio e l’ultimo sembrava fatto di bronzo.

Emanando le loro aure terrificanti da draghi, seguivano la strana creatura nera come se fossero le sue guardie.

Ancora dietro c’erano 15-16 bestie demoniache di ogni tipo. C’era una scimmia a sei braccia, un pitone a tre teste, un’aquila dall’apertura alare di più di cento metri e un occhio demoniaco che sembrava una polpetta…

Queste bestie demoniache erano tutte lunghe più di cento metri e parevano delle montagne volanti.

Le loro aure intense e il fatto che volassero suggerivano il loro livello.

Le bestie demoniache di grado sovrano erano già intelligenti come gli esseri umani, avevano potenti abilità innate e un istinto combattivo più affinato. Inoltre erano molto più robuste, così sarebbero state più formidabili di ordinari membri d’élite di classe lunare.

Ciò che scioccò di più il vescovo Senxi fu che queste bestie demoniache stavano volando in formazione! Queste creature che sarebbero dovute essere ostili le une con le altre data la loro forte territorialità invece stavano seguendo la strana bestia nera e i tre draghi come soldati.

Queste bestie demoniache presto coprirono più della metà del cielo con i loro enormi corpi e le persone più deboli sotto iniziarono ad avere difficoltà a respirare per via delle loro aure terrificanti.

Era chiaro a tutti che queste bestie demoniache risiedessero nelle montagne posteriori di Chambord e la gente non poté che chiedersi: “Perché… sono qui? Sono qui per saccheggiare Chambord approfittandosi del caos?”

Proprio mentre tutti erano confusi, la regina Angela che sembrava debole e impotente li chiamò con la sua splendida voce dalla piattaforma.

Ciò che successe dopo sbalordì tutti!

La strana bestia nera che stava volando di fronte ruggì con rabbia all’improvviso e tutte le altre creature fecero lo stesso per poi fermarsi a mezz’aria. Poi la creatura nera iniziò a scendere in picchiata come un fulmine.

Mentre risuonava una serie di sussulti, l’enorme bestia nera rallentò e atterrò silenziosamente accanto alla piattaforma alta. All’improvviso mostrò un atteggiamento gentile e docile come quello di un gattino e si sedette in piazza a quattro zampe.

Ora la gente notò che c’era un trono mistico d’argento sul dorso della bestia nera.

Su un bracciolo c’era una bestia cerca tesori paffuta. I suoi occhi erano grandi e neri, il suo pelo era rosso con tinte marroni e la sua grossa coda era simile a quella di un procione.

Chiunque lo avesse guardato negli occhi avrebbe scorto una luce intelligente, l’animaletto stava saltellando e cinguettando sul trono. Era chiaro che conoscesse bene la regina Angela e pareva che la stesse invitando ad accomodarsi.

Angela si tirò su piano il lungo abito bianco per non farlo strisciare a terra e salì sul dorso dell’enorme bestia nera, si avvicinò al trono e si sedette lentamente.

Non appena le sue mani toccarono i braccioli, uno strato di energia pura e sacra apparì e formò una sfera circolare attorno a lei, avvolgendo completamente e proteggendo questa splendida ragazza insieme al suo trono.

<em>Roar!!!!</em>

Un momento dopo l’enorme bestia spalancò le fauci e ruggì, l’onda sonica si espanse al punto da sollevare polvere e piccole rocce come un tornado.

Poi batté le ali e sfrecciò nel cielo insieme alla regina Angela.

Quando ritornò dai suoi compagni, la bestia nera fu accolta dalle altre creature demoniache con entusiasmo e volarono rapidamente attorno ad Angela come se avessero incontrato la loro signora.

La scena colse tutti di sorpresa! Sembrava un miracolo! La gente non poteva nemmeno processare questa informazione.

Era chiaro che la regina Angela potesse comandare le bestie demoniache di livello sovrano! Era inimmaginabile!

Chiunque avesse delle conoscenze elementari riguardo alle creature demoniache sapeva che era difficile domarle. A meno che non fossero state cresciute da esseri umani dalla nascita o fossero state catturate e fosse stato fatto loro il lavaggio del cervello usando tecniche segrete, sarebbe stato quasi impossibile addestrarle.

Ottenere una bestia demoniaca era difficile, figuriamoci domare più di dieci creature di livello sovrano!

Ciò che stava accadendo stravolse completamente la gente.

“Nerino! Ragazzi! Proteggiamo Chambord insieme!”

Seduta sul trono mistico sul dorso di Nerino, Angela sembrava una dea celeste. Il suo abito bianco enfatizzava la sua aura brillante e la sua bellezza ultraterrena. Quando era attorno alle bestie demoniache, sorrideva e parlava dolcemente come se si trovasse in mezzo a vecchi amici.

Era chiaro che le bestie demoniache potessero capire le sue parole. Mentre ruggivano nel cielo, emanarono energia violenta e devastante.

Quattro o cinque bestie demoniache circondarono Nerino con l’intenzione di proteggere Angela al centro.

Poi i tre draghi, Delinquente, Bambola e Teppista, volarono insieme al resto delle bestie demoniache. Stavano prendendo di mira gli esperti dell’Alleanza della Caccia al Drago che erano rimasti sbalorditi in piazza, e sputarono fuoco, ghiaccio, veleno ed energia del fulmine contro di loro!

Un bombardamento aereo costante iniziò ad assalire spietatamente la terra.

“Ah…” Un membro d’élite di basso livello con il volto velato non riuscì a schivare in tempo e fu ridotto in una pozza di sangue dal fuoco delle bestie demoniache.

“Maledizione! Perché questi maledetti stanno ubbidendo alla regina di Chambord?”

“Ah? Cosa sta succedendo? Il mio braccio…”

“Maledizione! Attacchiamo e uccidiamo queste bestie demoniache prima!”

“Ca**o! Perché queste due regine sono così potenti? Una di loro si avvicina alla classe solare e l’altra può comandare bestie demoniache! È troppo! D’ora in avanti, Chambord sarà la fazione più potente nel raggio di 500.000 chilometri da Zenit!”



