---
title: Capitolo 681 - Assassinio
pubDate: 2024-06-07T17:41:47.982Z
tags:
    - htk
---

A Fei piaceva vantarsi di fronte ai suoi nemici.

Come poteva non essere compiaciuto visto il potere della legione delle bestie demoniache?

Perciò non esitò a deridere spietatamente il vescovo Senxi della Sabbia Rossa.

“È inaspettato… Nessuno se lo sarebbe mai aspettato. Il piccolo regno di Chambord mi ha messo sotto pressione fino a questo punto! Siete abbastanza forti da poter essere una forza dominante nella regione, dovreste essere orgogliosi.”

Il vescovo Senxi della Sabbia Rossa doveva ammettere che avesse sottovalutato troppo il suo avversario. Il suo piano era andato in fumo e stava perdendo.

Chambord era abbastanza forte da poter essere un impero di livello 5 o 6, non poteva essere più definito un regno affiliato.

Il vescovo Senxi della Sabbia Rossa non poteva credere ai suoi occhi, era sbalordito.

Non aveva parole per descrivere ciò che stava vedendo.

Guardò giù e vide i maestri dalla parte di Chambord coordinarsi con le bestie demoniache di livello sovrano. Chambord era in vantaggio e stava annientando gli esperti dell’Alleanza della Caccia al Drago. In pochi minuti, i guerrieri dell’alleanza della Caccia al drago erano rimasti gravemente feriti o erano stati uccisi, non riuscivano a difendersi.

Ciò che lo sorprese di più era che i molti cittadini fuori dalla piazza in qualche modo erano scomparsi. Non c’era nemmeno una persona nella grande città di Chambord eccetto per la gente rimasta nella piazza.

<em>’Dove sono andati quei civili?’</em> Pensò. <em>’Era chiaramente una trappola! I chambordiani hanno pianificato tutto in anticipo!’</em>

Il vescovo Senxi mostrò un’espressione scontenta e impallidì perfino.

Si era reso conto che questo giovane sovrano aveva previsto tutto. Anche se pensava di avere molti assi nella manica, sembrava il re ne fosse già a conoscenza…

No! Pareva che sapesse già cosa stava per accadere prima che iniziasse l’operazione della Caccia al Drago!

Quando pensò a questo, Senxi tremò mentre il suo cuore batteva freneticamente.

Il motivo per cui era apprezzato dal vescovo Platini della chiesa della regione settentrionale era per via delle sue capacità strategiche e della sua grande forza. Era davvero sollecito e considerava sempre la visione d’insieme, rendendolo un eccellente consigliere e stratega.

Tuttavia stavolta aveva fallito! Non era solo più debole, ma il nemico aveva sventato i suoi piani.

<em>’Come faceva a sapere tutto questo? Che ci siano dei traditori nell’Alleanza della Caccia al Drago?’</em> Pensò.

Il vescovo Senxi era sbigottito e iniziò a riflettere, cercando di identificare chi era stato a tradirlo.

In quel momento, guardò giù il gruppo in piazza e le sue pupille si contrassero all’istante quando vide cosa stava accadendo.

Il gruppo di mercenari numero due della regione, Sangue di Fuoco, era scomparso.

Era solo inferiore al gruppo del Cavallo del Vento dell’Impero Leon e i suoi esperti avevano detto che avrebbero ucciso i chambordiani prima del matrimonio.

Tuttavia l’intero gruppo, compreso il capo con la maschera dorata, erano svaniti; non si erano nemmeno opposti ed erano fuggiti in qualche modo.

Questa scoperta fece capire la situazione al vescovo Senxi, ma era già troppo tardi.

La situazione era andata fuori controllo.

Mentre riecheggiavano ululati di guerrieri che morivano, il vescovo Senxi della Sabbia Rossa alzò la testa e fissò Fei. Disse con ferocia: “Non ho ancora perso! Chiunque è al di sotto della classe solare è una formica! Le battaglie a terra sono insignificanti. Finché io e i due Anziani vi sconfiggeremo, la situazione tornerà sotto controllo!”

“Era quello che volevo dire a te.” Fei strizzò gli occhi; era sul punto di attaccare.

“Ahahah! Sei solo un ragazzino arrogante! Quando sei avanzato di stadio? Da quanti giorni sei un signore di classe solare? Ci sono differenze anche tra signori di classe solare! Un ragazzino come te non può competere con qualcuno dotato di esperienza!”

Dopo aver ignorato gli scontri sotto, il vescovo Senxi della Sabbia Rossa scatenò il suo potere.

Il bastone nella sua mano destra brillò ed emise una sensazione terrificante. Sembrava che una divinità si fosse destata dal suo sonno e stesse prendendo di mira Fei.

“Uh? È un’arma stellare di livello semi divino?” Fei ne fu un po’ sorpreso. Mentre le sue pupille si contraevano un po’, si mise ad una certa distanza dal nemico.

Il sovrano percepiva un’aura gelida e pericolosa provenire da questo bastone corto e nero che un momento fa sembrava ordinario.

“Esatto! Questo è il tesoro più sacro del santuario della Sabbia Rossa, il bastone del corallo nero, un’arma stellare di livello semi divino. Pensavo che non ne avrei avuto bisogno stasera, ma…” Mentre parlava, il vescovo Senxi sollevò il bastone ed emanò un’ondata di potere sacro argenteo. Accese il cielo e sembrò diventare un sole nella notte.

<em>Woosh! Woosh! Woosh! Woosh! Woosh!!!</em>

Le frecce di luce piovvero su Fei come una tempesta.

Fei concentrò la sua energia e non osò sottovalutare il suo nemico.

“Muro di cristallo!” Gridò e spinse la mano destra in avanti. Una protezione di cristallo dorato apparì all’istante di fronte a lui e bloccò tutti i dardi, che rimbalzarono indietro ancora più velocemente.

Tuttavia Senxi ormai era scomparso.

Un’ondata di energia tagliente si precipitò su Fei dal suo lato destro. Il vescovo Senxi era riapparso all’improvviso e il bastone del Corallo Nero squarciò lo spazio, penetrando facilmente il corpo di Fei, attraversando la sua schiena.

Un colpo fortunato?

Il vescovo Senxi però non sembrava contento. Questo perché aveva capito di aver attaccato un’immagine residua, Fei si era mosso troppo velocemente.

Usando lo stesso metodo, Fei apparì dietro Senxi e scagliò un pugno.

<em>Boom! Boom! Boom! Boom!</em>

Una serie di tempeste di energia apparì nel cielo e si espanse nell’ambiente attorno.

I due signori di classe solare apparivano e scomparivano in posizioni diverse come se fossero fantasmi. Si stavano attaccando l’un l’altro e cercavano di vedere di cosa il nemico fosse capace. In un batter d’occhio, si erano colpiti più di cento volte e sembravano alla pari; nessuno dei due entrò in vantaggio.

Dopo un’altra raffica di attacchi, l’energia esplosiva causò uno squarcio nello spazio, rivelando diverse fenditure nere nel vuoto.

Sia Fei che Senxi tremarono e si ritirarono indietro.

Fei si sentiva le braccia intorpidite. Dopotutto Senxi era un potente signore di classe solare e non era facile da battere.

Mentre scatenava ancora una volta il suo potere e provò ad usare una tecnica diversa, percepì una sensazione di pericolo mai sentita prima. Tutti i pori del suo corpo si aprirono e gli si rizzarono i capelli.

Riuscì a ritirarsi un poco solo durante quell’attimo di secondo e una scia di luce fredda terrificante brillò.

Era apparsa una ferita profonda nella sua spalla e il sangue schizzò all’istante.

Si potevano scorgere perfino le ossa della sua spalla in quel momento.



