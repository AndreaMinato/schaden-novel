---
title: Capitolo 683 - Assassino! Assassino!
pubDate: 2024-06-07T19:41:47.982Z
tags:
    - htk
---

“Ahahahah! Arrenditi! Sei spacciato dal momento in cui sei stato attirato nella mia Anomalia Solare! Sei completamente inerme nel mio dominio! Ogni tua resistenza sarà futile!” Gridò il vescovo Senxi della Sabbia Rossa.

Mentre ondeggiava le braccia, scie di raggi di luce calarono dal cielo e colpirono Fei, avvolgendolo. Sembrava che il re venisse trafitto da diverse enormi spade.

Le battaglie tra signori di classe solare erano davvero pericolose e mozzafiato. Ognuna di esse era devastante e poteva cambiare il risultato di una guerra tra soldati ordinari.

Le loro Anomalie Solari inoltre rappresentavano la loro posizione e contenevano abilità incredibili.

Tuttavia ci voleva un tempismo e una posizione perfetti per usarle.

Ad esempio, quando due signori di classe solare erano alla pari, era difficile per un contendente trascinare l’avversario nella sua anomalia, specialmente quando il nemico era preparato.

Potevano trascinare una persona nell’Anomalia Solare solo quando fosse stata molto più debole o gravemente ferita. Ad esempio, il vescovo Senxi della Sabbia Rossa aveva portato Fei nella sua Anomalia Solare dopo che il nano aveva ferito gravemente il sovrano.

Tuttavia, una volta che un guerriero fosse stato risucchiato in un’anomalia solare, sarebbe stato in grave pericolo. Non avrebbe potuto usare la sua anomalia solare a meno che non avesse sconfitto l’avversario o distrutto il dominio in cui si trovavano.

Questo perché ogni anomalia solare era un mondo a sé e il proprietario di quello spazio poteva fare tutto ciò che voleva. Il campo di battaglia avrebbe favorito pesantemente il proprietario dato che ogni legge della natura sarebbe stata sovrascritta per aiutarlo e ogni legge della natura compresa dagli avversari sarebbe stata temporaneamente inefficace.

L’aspetto davvero terrificante era che ogni briciolo d’energia consumata non sarebbe stata ripristinata dagli elementi della natura, mentre il proprietario dell’anomalia solare avrebbe avuto una riserva di energia illimitata.

Il motivo per cui Fei era stato trascinato così facilmente nell’anomalia solare del vescovo Senxi era per via della ferita!

Dopo essere stato attaccato a sorpresa, Fei si era infuriato e aveva perso la concentrazione per un attimo di secondo. Anche se aveva mostrato debolezza per un breve periodo di tempo, il vescovo Senxi della Sabbia Rossa era riuscito a sfruttarla!

In un certo senso, era stato tutto parte del piano attento del vescovo Senxi della Sabbia Rossa!

Questa era la prima volta che Fei affrontava un signore di classe solare e aveva ricevuto proprio una bella lezione!

Mentre raggi argentei calavano dal cielo, Fei dovette cambiare continuamente la sua posizione e cercare di contrattaccare. Anche se non rimase ferito ulteriormente, la situazione stava peggiorando.

Alla fine non riuscì ad evitare ogni attacco e dovette affrontare direttamente un po’ di raggi argentei. Il sangue schizzava in continuazione dalla ferita profonda sulla sua spalla destra. Ora il suo abito blu era quasi completamente macchiato di rosso!

Con il passare del tempo, il vescovo Senxi a mezz’aria divenne sempre più sbalordito.

Il potere del re di Chambord superava di gran lunga ogni sua aspettativa. Poteva resistere così a lungo anche se era stato preso di mira dai potenti raggi lucenti e non sembrava nemmeno stanco. Probabilmente aveva consumato molta energia, ma non stava rallentando.

Come un selvaggio, il re sembrava coraggioso ed eroico mentre continuava a resistere nell’anomalia solare.

Che resistenza terrificante!

Città di Chambord, in piazza.

Tutti avevano visto solo un bagliore di fiamme rosse e una fessura cremisi nello spazio. Poi il vescovo Senxi e il re di Chambord che stavano combattendo nel cielo all’improvviso erano comparsi.

“Quella è… l’anomalia solare del vescovo Senxi della Sabbia Rossa?” Qualcuno sussultò.

La situazione al momento favoriva Chambord.

Aiutati dalle supreme bestie demoniache di livello sovrano, gli esperti di Chambord avevano ucciso quasi tutti i maestri dell’Alleanza della Caccia al Drago. Era una notte in cui si sarebbe versato sangue e molti poeti itineranti avrebbero raccontato cos’era successo.

La gente avrebbe avuto difficoltà a credere che potenti e arroganti membri d’élite di classe lunare erano stati annientati come spighe di grano sotto una falce, il loro sangue aveva macchiato il terreno e il cielo di rosso.

La valchiria Elena non si unì alla battaglia.

Stava fissando il posto dove Fei era scomparso con i suoi splendidi occhi brillanti come stelle ed era un po’ preoccupata. Anche se non aveva mai visto una cosiddetta anomalia solare prima, aveva sentito parlare dei loro poteri.

“Alexander, devi uscirne vivo!”

Pregò Elena, ma non sembrava distratta.

Anche se quel nano che aveva provato ad assassinare Fei era rimasto gravemente ferito, non era morto. Probabilmente si stava ancora nascondendo da qualche parte attorno alla piazza, aspettando l’opportunità perfetta.

Elena sapeva quanto era formidabile un assassino vicino alla classe solare. Se avesse voluto, avrebbe potuto uccidere facilmente ogni esperto nella piazza!

La valchiria sapeva che la sua responsabilità era assicurarsi che gli esperti di Chambord non venissero uccisi o gravemente feriti da quel nano. Se avesse potuto, avrebbe trovato un modo per eliminarlo prima che Fei tornasse.

Fortunatamente quell'assassino gravemente ferito era infuriato.

Elena si stava guardando attorno, percependo con attenzione le fluttuazioni d’energia attorno. Non trovò nulla di strano e ne fu un po’ rassicurata.

Proprio quando stava per rilassarsi per un po', all'improvviso individuò qualcosa. Impallidì e iniziò a volare nel cielo.

Angela, seduta sul Trono del Caos sulla schiena di Nerino, stava comandando la legione delle bestie demoniache.

Non poteva percepire il nemico in arrivo.

Combattenti morivano ovunque e il sangue che schizzavano avrebbe formato gelidi, ma splendidi fiori della morte.

Angela non ne era contenta, questo massacro la intristiva e questa emozione in qualche modo intensificò l’aura sacra e pura che proveniva da lei.

Mentre il vento notturno agitava i suoi lunghi capelli neri, facendoli sembrare una cascata, si alzò piano dal trono e il suo splendido profilo illuminato dalla luna brillante diede la sensazione che il tempo si fosse fermato.

“Angela, sta attenta…” L’avvertimento arrabbiato e scioccato della valchiria risuonò da sotto.

“Uh? Cosa…” Angela non sapeva cosa stava succedendo.

Nerino sembrò aver notato qualcosa. Ruggì e sbatté le sue enormi ali nere. Come un lampo, volò più un alto e sputò una nuvola di fiamme arancioni terrificanti.

Tuttavia sembrava che fosse troppo tardi.

Un nano colpì il fuoco, lo attraversò velocemente e saltò sull’enorme schiena di Nerino con fare sicuro.

Era l’assassino che aveva attaccato a sorpresa Fei.

Mentre il sangue colava dalle sue labbra, fissò con malvagità e ferocia Angela, la sua espressione sembrava deformata dalla furia.

Le luci fredde che brillavano nelle sue mani sembravano troppo grandi per lui e puntarono verso il collo morbido e liscio di Angela.



