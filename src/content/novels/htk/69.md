---
title: Capitolo 69 – Labirinto Sotterraneo
pubDate: 2024-05-13T05:41:47.862Z
tags:
    - htk
---

BUONE FESTE!
Capitolo sponsorizzato, ringraziamo jakub!
0 (jakub) capitoli in coda, 0/5
-Schadenfreude

"Porta?"

Oleg si girò e seguì lo sguardo di Fei. Capì subito cosa stava pensando il re e rispose subito: "Sua maestà, la Prigione di Ferro non occupa l'intero sotterraneo. C'è un passaggio senza fine dietro la porta, ma nessuno sa dove conduce. Alcuni hanno provato ad esplorarlo, ma nessuno ne è tornato vivo.
È estremamente pericoloso. Alcuni dicono che contiene un enorme labirinto, mentre altri dicono che nasconde una bestia mangia uomini terrificante. Comunque, per un certo periodo di tempo prima che venisse costruita la porta, si sentivano ruggiti orribili e ululati ogni giorno, e a volte c'era un'enorme forza risucchiante che avrebbe trascinato le persone nel corridoio...
Per impedire ulteriori morti, il re che ha governato prima di suo padre ha ordinato agli artigiani del regno di costruire una porta di ferro per sigillare il corridoio e ne ha proibito l'accesso."

Mentre parlava, Oleg guardò con preoccupazione la porta di ferro nera.

Fei annuì con calma e compostezza, ma in realtà non poteva essere più scioccato di così. Da quello che aveva detto Oleg, questa enorme Prigione di Ferro era solo una parte dei sotterranei, e forse molto piccola.

Era davvero folle. <em>'Chi ha costruito questa caverna sotterranea?'</em> Fei non poté che collegare questo enorme labirinto inimmaginabile al gigantesco castello di Chambord. All'improvviso pensò: '<em>Che le persone che hanno creato questa caverna siano le stesse che hanno costruito il castello di Chambord?'</em>

Fei ebbe la sensazione che il castello di Chambord fosse simile a questa caverna sotterranea. Rivelava solo una piccola porzione, come un qualche tesoro misterioso celato dalle sabbie del tempo. I segreti di quest'area non erano stati scoperti ancora da nessuno e stavano aspettando di essere svelati.

Fei si riempì di curiosità.

Decise che avrebbe riservato un po' di tempo all'esplorazione del corridoio misterioso e che avrebbe scoperto che segreti stava nascondendo questa caverna sotterranea.

Mentre parlavano, Oleg guidò Fei in un'ampia stanza di pietra al primo piano nell'enorme atrio sotterraneo. La camera era completamente arredata. Tutte le torce nella stanza aggiungevano un po' di calore all'aria gelida e umida. Fei entrò e si sedette su una sedia di pietra coperta da una morbida pelliccia nera dietro ad un tavolo di legno nero mentre stava pensando a ciò che aveva trascurato prima.

"Bam! Bam!"

Risuonò il tonfo di cancelli di ferro che sbattevano mischiati al tintinnio delle catene di ferro che venivano trascinate a terra. Brook era tornato con una persona.

Brook porse i suoi rispetti mentre annunciava: "Sua maestà, ho portato Peter-Cech."

Fei osservò con attenzione l'ex primo comandante delle guardie del re ammirato da Brook. L'uomo era alto circa 6,4 piedi, il suo abito era lacero ed era a piedi nudi. Forse era stato rinchiuso per troppo tempo, ma i suoi capelli erano scompigliati e cosparsi di paglia, come una scopa vecchia e usata. Aveva un corpo magro; le sue mani e le sue caviglie erano legate da catene di ferro spesse quanto un polso e le aree a contatto con le catene erano piene di calli. Era in condizioni terribili, peggio di un mendicante.

Tuttavia gli occhi nascosti dai suoi lunghi capelli scompigliati scioccarono Fei, il suo sguardo era sorprendentemente brillante e le sue pupille marroni emanavano una luce strana. Fei ebbe la sensazione che quest'uomo fosse un drago dormiente in una montagna o una tigre che riposava in una pianura. I suoi occhi contenevano una calma indescrivibile e sicurezza. Nessuno avrebbe pensato che fosse lo sguardo di un prigioniero.

"Peter-Cech porge i suoi rispetti a sua maestà!"

Dopo essere entrato nella stanza di pietra, Cech si guardò attorno e osservò le persone nella camera; spostò lo sguardo su Fei alla fine. Non disse altro e si inginocchiò direttamente per mostrare rispetto al re. Le catene iniziarono a tintinnare a causa dei suoi movimenti.

"Alzati per favore! Oleg, togli subito le catene al comandante Cech e prendi un'altra sedia."

Fei si alzò, si avvicinò a Cech e lo aiutò ad alzarsi. Oleg capì subito che l'ex primo comandante delle guardie del re sarebbe tornato al potere e nessuno avrebbe potuto fermarlo. Anche se Cech era stato accusato del crimine più terribile, il tradimento, poteva essere perdonato da Alexander. Il guardiano fu molto bravo nell'analizzare la situazione; portò con umiltà una sedia di pietra coperta di morbido pelo, poi prese delle chiavi da un carceriere e liberò Cech dalle catene.

Fei prese il grosso tavolo di legno nero e lo spostò di fronte a Cech. Mostrò pienamente la sua forza da barbaro di livello 16. Indicò i piatti prelibati e deliziosi che Oleg aveva preparato e rise: "Mangia prima Peter. Parleremo dopo che avrai riempito lo stomaco."

Cech mostrò un'espressione sorpresa quando guardò Fei. Dopo un momento di silenzio, afferrò una coscia di maiale arrostita e iniziò a divorarla; tracannò un bicchiere di vino e mangiò voracemente come se il cibo di fronte a lui fosse il migliore al mondo. Presto finì completamente i piatti sufficienti a sfamare quattro o cinque uomini. Bevve l'ultima goccia di vino nel contenitore d'argento, si alzò mentre ruttava e poi si girò inginocchiandosi di nuovo di fronte a Fei. Abbassò la testa e giurò ad alta voce: "Mio re, Peter-Cech le giura fedeltà. Mi impegnerò con tutto me stesso e sono disposto anche a sacrificare la mia vita per lei!"

Fei ne fu un po' sorpreso. Non si aspettava che Cech avrebbe dichiarato all'istante la sua lealtà dopo un abbondante pasto. Non ebbe nemmeno la possibilità di fare le sue dichiarazioni dispotiche che aveva preparato... Pensò con orgoglio: '<em>Ho già un'aura autoritaria che può domare le persone?</em>'

Ma Fei non sapeva che le storie leggendarie di come il re Alexander era tornato normale, aveva dominato in battaglia e aveva condannato a morte potenti nemici, si era già diffusa notizia di come aveva ucciso la cavalleria imperiale di Zenit durante i festeggiamenti per l'orgoglio e l'onore del regno. Anche i carcerieri ne avevano parlato a lungo durante il tempo libero. Cech lo aveva già saputo. Inoltre Brook glielo aveva riferito milioni di volte lungo la strada. L'ex comandante delle guardie del re era una persona intelligente. Sapeva che si trovava di fronte ad un punto di svolta; il re "rinato" avrebbe sicuramente apprezzato la sua lealtà, così aveva fatto subito il suo giuramento.

"Ottimo! Peter, ti è stato fatto un grande torto... Brook, passa il mio ordine. Avverti l'intero regno; dopo le indagini del re, è stato scoperto che l'accusa di tradimento dell'ex comandante del re delle guardie Peter Cech era fasulla. Questo incidente è stata una cospirazione del precedente capo dei ministri Bazzer. D'oggi in avanti, rimedieremo alle ingiustizie che ha subìto e verrà reintegrato come primo comandante delle guardie del re!"

Brook si entusiasmò. Non si aspettava che la questione sarebbe stata risolta così facilmente. Si inginocchiò con Cech per mostrare la sua gratitudine.

Al suo fianco, Oleg si congratulò con calore con Cech. Da prigioniero nel braccio della morte al primo comandante delle guardie del re, l'ascesa di potere di Cech era inimmaginabile. Nonostante Oleg l'adulatore non fosse una brava persona, aveva ottime capacità di osservazione e analisi. Chiaramente aveva capito quanto riguardo il re riservava nei confronti di Cech, così aveva capito che avrebbe dovuto intrattenere buoni rapporti con il primo comandante .

Dopo che Cech mostrò la sua gratitudine a Fei, si alzò, si girò e sorprendentemente ringraziò Oleg: "Grazie per esserti preso cura di me in questi giorni, altrimenti sarei stato torturato a morte in questa Prigione di Ferro oscura e crudele. Non dimenticherò mai del tuo favore e ti ripagherò per questo."

Queste parole scioccarono Fei e Brook, che iniziarono a fissarsi l'un l'altro.

Il nuovo guru militare Brook conosceva bene la personalità di Oleg. Era sdegnoso nei confronti di delinquenti codardi e avidi come Oleg; non si sarebbe mai immaginato che Cech avrebbe abbassato la testa e avrebbe ringraziato il guardiano. Era profondamente sorpreso. Anche Fei era sbalordito; squadrò Oleg diverse volte, come se avesse scoperto un nuovo continente.

Dopo che Cech ringraziò Oleg, notò le espressioni di Fei e Brook e si spiegò. Dopo essere stato incastrato e rinchiuso qui, Bazzer temeva che sarebbero nati dei problemi e aveva pensato di sbarazzarsi dell'ostacolo al suo piano malvagio. Voleva fare uccidere Fei prima che venisse stabilita la data della condanna a morte. Era semplicemente troppo facile uccidere un prigioniero in questo carcere cupo. Tuttavia Oleg, che normalmente ascoltava gli ordini di Bazzer, aveva avuto l'impulso di mostrare pietà a Cech, così non aveva seguito il comando del capo dei ministri di torturarlo a morte in segreto. Per questo il precedente primo comandante delle guardie del re era riuscito a sopravvivere fino al giorno in cui era stata fatta giustizia. Altrimenti Cech sarebbe già morto da tempo.

Questo era qualcosa a cui nessuno aveva pensato.

Ciò che sorprese ancora di più Fei e Brook era che Oleg veniva ringraziato raramente da figure così valide come Cech, e questo fece diventare un po' timido l'adulatore. Si sfregò la luccicante testa pelata e rise con umiltà.

Fei lo trovò interessante e rise insieme al guardiano.

Anche se Cech era sfuggito alle torture, era ancora debole visto le pessime condizioni del carcere. Se non fosse stato un guerriero a due stelle, si sarebbe ammalato gravemente. Perciò Fei ordinò a Brook di portarlo fuori dalla prigione e fargli prendere un po' di sole e aria fresca per riprendersi.

Fei rimase nella Prigione di Ferro per un po' più di tempo.

Di sedette sulla sedia di pietra e chiuse gli occhi mentre rifletteva. Poi iniziò a riflettere e chiese: "Oleg, se un prigioniero si amala e muore o viene condannato a morte qui, come vi sbarazzate dei cadaveri?"

Oleg non sapeva cosa desiderasse il re, così piegò la schiena e rispose con cautela: "Secondo le tradizioni, dovrebbero essere bruciati. Ma bruciarli qui ridurrebbe la qualità dell'aria. Perciò, dopo che un prigioniero muore, se i suoi parenti non chiederanno il corpo, i loro cadaveri saranno gettati nelle acque sotterranee e verranno trascinati via."

"Oh..." Fei ne fu un po' deluso. Fece un'altra domanda. "Così ci sono dei cadaveri che non sono stati gettati via?"

Oleg lo trovò un po' strano, ma dato che non sapeva quali erano le intenzioni del re, rispose di nuovo con attenzione:" "Sua maestà, il signor Brook mi ha detto che sarebbe venuto a ristrutturare la Prigione di Ferro questo pomeriggio, così... così ho ordinato ai carcerieri di sbarazzarsi di tutti i corpi."

"Eh? Che sfortuna. Ci sono dei criminali che verranno condannati a morte presto?"

Oleg iniziò a capire cosa intendeva il re. Rifletté e il suo sguardo si accese all'improvviso: "Sua maestà, ci sono tre mercenari vaganti che hanno ucciso delle persone nel regno. Il signor Brook ha combattuto contro di loro e li ha catturati. Sono ancora imprigionati nelle Segrete dell'Acqua e non sono stati ancora condannati a morte. A parte questo, il cadavere dell'uomo con la maschera argentata che ha riportato e ha ordinato di sorvegliare per un paio di giorni è ancora qui."

Fei si entusiasmò.

"Grandioso. Ordina a qualcuno di portarmi i tre mercenaria... Eh, e anche il cadavere dell'uomo con la maschera argentata. Prepara una stanza di pietra sigillata per me... Oh, un'altra cosa. Quel mago con il mantello nero è ancora vivo, vero? Come sta?"

"Sua maestà, abbiamo seguito i suoi ordini. Ogni volta che ha mostrato segno di svegliarsi, un carceriere spezza una delle use ossa e lo fa svenire di nuovo. Quel tipo è ancora privo di sensi sul pavimento di una delle prigioni!" Oleg rabbrividì quando si ricordò dell'ordine crudele e perverso di Fei.

"Ahahah, ottimo. Ordina a qualcuno di portare nella stanza sigillata anche quel mago. Ho qualcosa di importante da fare."
Oleg si girò e andò ad eseguire gli ordini subito dopo che il re finì di parlare.

Il guardiano tornò dopo più di dieci minuti. Condusse Fei in una stanza grande e ampia al sesto piano nell'enorme atrio sotterraneo. Una piccola stanza nascosta era stata scavata nella parte destra della sala. Era ampia circa 180 piedi quadrati. I tre mercenari condannati a morte e il cadavere erano stati già portati nella camera. Perfino il povero mago a quattro stelle era stato trascinato nella stanza come un cane morto.

Fei annuì con soddisfazione e ordinò: "Sorveglia la porta con alcuni carcerieri. Non permettere a nessuno di entrare... Ricorda, qualunque cosa succeda, non entrare."

"Sì sua maestà!"

Anche se era incuriosito, Oleg lasciò la stanza insieme ad una decina di carcerieri e iniziò a sorvegliare la stanza con attenzione. Nonostante la Prigione di Ferro fosse estremamente al sicuro, aveva capito dalla sua espressione che il re stava per fare qualcosa di estremamente importante.



