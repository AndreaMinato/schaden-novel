---
title: Capitolo 692 - Qualcosa di grosso
pubDate: 2024-06-08T04:41:47.984Z
tags:
    - htk
---

L’espressione di Fei divenne seria.

Riconobbe l’uomo vestito di giallo, era un membro della rete di informazioni di Chambord, l’Ufficio delle Lettere.

Durante la battaglia di stasera, Fei aveva dovuto convocare il capo Kashya, così l’Ufficio delle Lettere non aveva potuto usare lei come tramite per mandare messaggi.

Così avevano dovuto mandare il loro migliore cavaliere e il cavallo più veloce per trasmettere il messaggio da San Petersburg.

<em>’Dev’essere successo qualcosa di grosso. Altrimenti Modric non sarebbe stato così ansioso!’</em> Pensò Fei.

Dopo aver ricevuto la missiva, Fei fece un segnale a Torres e gli chiese di portare quest’uomo vestito di giallo da un guaritore.

Sotto gli occhi di tutti, Fei aprì la busta e lesse velocemente la lettera. La sua espressione cambiò e rimase in silenzio per un po’.

Dopodiché alzò una mano e fece volare la missiva verso il secondo principe Dominguez, che era seduto nell’area VIP.

Con un’espressione confusa, Dominguez guardò Fei e poi la lesse.

Un momento dopo, il principe sempre calmo e composto rimase scioccato. Tremò incontrollabilmente e rivelò un’espressione ansiosa e arrabbiata.

Questa scena incuriosì la gente attorno.

<em>’Cos’è successo? Perché il re di Chambord e il principe Dominguez sono rimasti così sbalorditi?’</em> Pensarono.

Dominguez passò la lettera ai suoi due seguaci principali, la donna demoniaca Paris e Barbarossa Granello.

Non appena finirono di leggere, le loro espressioni divennero scontente e incredule. Un momento dopo, guardarono entrambi il sovrano di Chambord che era seduto sul suo trono.

Dominguez uscì dall’area VIP e si mise di fronte a Fei. Dopo un momento di pausa, rifletté e chiese fissando Fei negli occhi: “Alexander, Chambord ignorerebbe questa situazione?”

La gente fu confusa da questa domanda.

Tuttavia Fei annuì e disse: “Chambord fa parte dell’impero di Zenit, così non rimarremo a guardare. Tuttavia non è il momento giusto per intervenire per Chambord.”

Il secondo principe Dominguez fissò Fei negli occhi come se volesse leggergli nel pensiero. Un po’ di secondi dopo, annuì e risposta: “Va bene, ti credo. Da amico, credo che farai la decisione giusta.”

Dopodiché il bel principe si girò subito e si avvicinò al suo seguito. Ordinò: “A tutto il gruppo di emissari, preparatevi! Abbandonate tutti gli oggetti pesanti e portate solo ciò che è essenziale. Partiremo tra dieci minuti, dobbiamo tornare a San Petersburg il prima possibile!”

Poi il gruppo se ne andò velocemente.

“Alexander, spero che potremo incontrarci di nuovo in questa vita.” Prima di partire, paris si girò e guardò Fei con un’espressione piena di emozioni contrastanti, il suo tono sembrava pessimista e triste anche se mostrava un sorriso. Dopodiché se ne andò velocemente con gli altri.

“Sembra che sia successo qualcosa di grosso nella capitale. Cos’è accaduto? Che… che l’imperatore Yassin alla fine sia morto? Le sue ferite e il passare del tempo lo hanno ucciso? Probabilmente è l’unica cosa che farebbe diventare così ansioso il secondo principe Dominguez. È risaputo che questi due principi hanno lottato ferocemente per il trono. Non appena l’imperatore Yassin morirà, la battaglia per il trono sarà finita!” La gente più intelligente cominciò a fare ipotesi.

“Chi deciderà di sostenere il re di Chambord? Un po’ di tempo fa è entrato in conflitto con il principe ereditario. Ora non sono in buoni rapporti. Il secondo principe Dominguez probabilmente è in una posizione migliore! Inoltre il principe ereditario è stato sfortunato a diventare un nemico del re di Chambord. Se venisse a sapere cos’è successo stasera, si riempirebbe sicuramente di rimpianto!”

Proprio mentre la gente continuava a riflettere, il sovrano di Chambord si alzò all’improvviso, si guardò attorno e disse: “Il matrimonio terminerà qui. Ringrazio tutti quanti per essere venuti qui da così tanto lontano a congratularsi con me. Ve ne sono molto grato e spero che potrete rimanere a Chambord per un po’ di giorni. Ho preparato un po’ di regali e spero che potrete riportarli ai vostri sovrani e imperatori. Spero sinceramente che rimarremo in buoni rapporti per sempre.”

Detto questo, Fei lasciò piazza Tiananmen con un gruppo di esperti.

Anche se gli emissari e gli ospiti erano davvero curiosi, non osarono fare domande. Si alzarono tutti, si congratularono con Fei un’altra volta e se ne andarono velocemente.

Dopo la storica battaglia, l’oscurità avvolse piazza Tiananmen e Chambord cadde nel silenzio.

Fei se n’era andato di fretta. Anche se i chambordiani erano tutti curiosi, non volevano disturbare il sovrano assorto. Drogba e Pierce, che erano dei sempliciotti, non poterono trattenersi e cominciarono a confabulare tra di loro. Erano irritati dalla situazione.

Quando arrivarono all’ex palazzo del re, che era l’attuale centro amministrativo di Chambord, Fei si girò e disse a tutti: “Notificate ogni ufficiale di alto livello e anche ogni studente d’élite che sta per diplomarsi dall’università civile e militare. Dobbiamo ritrovarci nella stanza degli incontri numero uno nella Città degli Eroi.”

All’improvviso Fei pensò a qualcosa e si corresse con un sorriso: “Ah non importa. Siete tutti stanchi per la battaglia. Dovreste farvi un buon riposo e i poliziotti dovranno lavorare un po’ di più per pattugliare la città. Inoltre inviate ricognitori a tenere d’occhio l’area nel raggio di 50 chilometri dalla città. Fatemi rapporto se accade qualcosa. Per quanto riguarda l’incontro… Eh, facciamolo domani mattina. Ahahah! Stasera c’è stato il mio matrimonio e non dovrei sprecare tempo per queste questioni noiose!”

Dopodiché disse a Kashya: “Temo che dovrò lasciare a te il compito di comunicare con la gente alla capitale. Per favore dì a Modric di tenere nascosti tutti i membri dell’Ufficio delle Lettere, risparmiate le forze e aspettate ulteriori ordini.”

Kashya annuì e si avvicinò ad Elena.

L’esperta più forte nel Campo delle Ranger che raramente mostrava emozione, sorrise e diede una pacca sulle spalle di Elena. Mentre guardava questo Fiore del Campo che era come una figlia per lei, fu sul punto di dire qualcosa. Tuttavia si trattenne e si girò per poi entrare nel portale che aveva creato con un sorriso gentile, scomparendo all’istante.

Fei sorrise e fu sul punto di parlare, ma percepì un’aura unica. Il suo viso cambiò colore e si zittì. Alzò gli occhi e rimase incantato come se stesse aspettando che apparisse qualcosa. Pareva quasi posseduto da com’era concentrato.

Ne furono tutti confusi. Proprio mentre stavano per fare delle domande, anche membri d’élite di classe lunare come Lampard rimasero scioccati e alzarono gli occhi verso il cielo.



