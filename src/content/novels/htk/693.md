---
title: Capitolo 693 - Terrificante Xuan’ge!
pubDate: 2024-06-08T05:41:47.984Z
tags:
    - htk
---

Dopo circa tre minuti, perfino ordinari guerrieri e maghi stellari poterono percepire una grande quantità di energia provenire da sud. Qualcosa di potente e veloce stava sfrecciando nel cielo e sembrava che stesse discendendo una divinità dal cielo.

“Cos’è quello?” Tutti ne furono sorpresi. Non era l’aura di una creatura vivente, sembrava un’enorme formazione che si stava spostando a mezz’aria! Era incredibilmente strana!

Dopo decine di secondi, l’espressione di Fei cambiò all’improvviso; pareva sbalordito.

Fece un cenno e gli esperti di Chambord capirono all’istante cosa intendeva. Si misero in formazione e circondarono Angela visto che non conosceva nessuna tecnica di combattimento.

Un momento dopo, un’enorme ombra avvolta da un bagliore verde e luci neri si rivelò nel cielo.

“Quello è…”

Tutti sussultarono e rimasero senza parole! Sembravano folgorati!

Un’enorme barca era apparsa nel cielo notturno!

Era lunga 500 metri e ampia 200, ed era tutta nera.

Le vele nere stavano svolazzando nell’aria all’impazzata, sembravano enormi lame che laceravano il cielo. Inoltre, ogni tipo di runa magica era incisa sulla barca, emanando luci verdi e nere.

Nuvole di energia elementale vorticavano sotto l’imbarcazione, sollevandola e spostandola verso Chambord.

Era il prodotto terrificante di una civilizzazione magica!

Fei era completamente scioccato!

Era l’oggetto magico più incredibile che avesse mai visto da quando era arrivato nel continente Azeroth.

Una misteriosa nave da battaglia che poteva fluttuare nel cielo era più potente degli aeroplani sulla terra! In effetti gli ricordò dell’Elivelivolo della Marvel Comics! Gli diede la sensazione di stare sognando!

La Nave Balena, Re Alexander, era un’imitazione di una nave da battaglia dell’Era Mitica. Dato che era stata costruita usando le tecniche di una civilizzazione magica, poteva navigare per i fiumi, ma anche fare da sottomarino. Aveva reso piuttosto orgoglioso Fei.

Tuttavia era di gran lunga inferiore in confronto a questo elivelivolo.

Non solo Fei, ma tutte le persone attorno a lui come Cech e Drogba erano sbalordite; era la prima volta che vedevano una fortezza celeste così magnifica.

“È un Xuan’ge! È un Xuan’ge dell’impero Ormond. Perché sarebbe qui?” Lo stratega e consigliere, il vecchio Aryang, che era rimasto in silenzio per tutto questo tempo era sussultato. Mentre mostrava un’espressione piena di emozioni contrastanti, tremò violentemente. Nessuno sapeva se fosse per la paura o per la rabbia.

“Xuan’ge?” Chiese Fei.

Il vecchio Aryang annuì e disse lentamente: “Esatto. L’impero Ormond, un impero di settimo livello, possiede navi da battaglia volanti che si chiamano Xuan’ge. Sono fatte da un materiale unico che si chiama legno ferro. È nero e sembra metallo, ma è più duro del ferro e più leggero del legno. Inoltre ha una conduttività magica ottima ed è una specialità dell’impero Ormond. Dopo diverse generazioni di talenti e geni, sono riusciti a creare le enormi navi da battaglia che stiamo vedendo ora. Si chiamano Xuan’ge e sono le fortezze volanti che l’impero Ormond usa per rimanere una superpotenza. Durante diverse guerre, li hanno aiutati e hanno distrutto i loro nemici. Sono i veri sovrani del cielo!”

Dopo aver sentito la spiegazione, la gente finalmente capì le origini di questa enorme imbarcazione nera.

“L’impero Ormond? Settimo livello?” Fei si accigliò e pensò: <em>’Zenit è solo un piccolo impero di livello 1 e l’impero Leon, che domina una regione di 500.000 chilometri attorno a Zenit, è solo al sesto. Questo significa che questa Xuan’ge deve provenire da un milione di chilometri di distanza… Non devono avere buone intenzioni!</em>’

“Eheheh, maledizione! Non ce ne frega un ca**o riguardo all’impero Ormond e di questa maledetta Xuan’ge! Come osano essere così arroganti nel nostro territorio? Eheh, sua maestà, lascia che me ne occupi io! Sarà un dono per sua maestà e le sue due altezze. In futuro sua maestà potrà farla volare in giro e vantarsi! Ahah!”

Drogba si sfregò il mento e rise, lui e Pierce stavano chiedendo il permesso di attaccare l’imbarcazione.

“Non sottovalutare questa Xuan’ge. È lunga 500 metri… potrebbe fare parte della legione principale! Uno o due membri d’élite di classe lunare non saranno sufficienti ad abbatterla…” Il vecchio Aryang temeva che Fei potesse sottovalutare il nemico, così cercò di fermare velocemente Drogba e Pierce.

Fei lo guardò e pensò: <em>’Questo mio stratega è molto familiare con l’impero Ormond, così probabilmente ha molte connessioni con esso. Ci dev’essere una lunga storia dietro.’</em>

Mentre i chambordiani parlavano tra di loro, l’enorme Xuan’ge arrivò nella periferia della città.

In quel momento, dei segnali rossi brillarono sull’imbarcazione e le vele nere si abbassarono. Il mezzo enorme smise di muoversi e fluttuò nel cielo come un’enorme montagna, mettendo sotto una pressione soffocante.

Luci brillarono negli occhi di Fei, che poté vedere chiaramente che la Xuan’ge sembrava proprio una nave cargo. C’erano molte persone che correvano e sembravano indaffarate sul ponte. Dato che erano molto lontane, parevano formiche. Ce n’erano almeno 400-500, ed erano ben organizzate mentre controllavano questa enorme fortezza.

Fei fece un segnale con la mano.

<em>Woosh!</em>

La sua guardia, Torres, sfoderò il suo arco e tirò una freccia di fuoco.

“Gente della Xuan’ge, fatevi avanti e rispondete alla domanda! Perché siete nel territorio di Chambord senza permesso?” L’abbondante energia da guerriero alimentò la voce di Torres, facendo tuonare nel cielo.

Allo stesso tempo, tutte le balestra Ammazza Draghi si girarono e puntarono le loro enormi frecce verso la Xuan’ge, in piena allerta.

Tuttavia l’equipaggio della Xuan’ge non rispose.

Brillò solo una serie di luci rosse.

“Sta caricando il suo cannone magico davanti! Sta per attaccare!” Il vecchio Aryang rimase scioccato.

Tuttavia, prima che potesse finire, una nuvola di luci arancioni apparì di fronte come se stesse accumulando energia. Poi la nave tremò come una bestia infernale che stava gridando e un raggio del diametro di più di dieci metri sfrecciò contro le mura difensive di Chambord.

Prima che la gente potesse reagire, riecheggiarono dei rimbombi e il terreno tremò violentemente come se ci fosse stato un terremoto. Poi una porzione delle mura difensive lunga più di quaranta metri collassò come una scultura di sabbia. Era stata ridotta in rovine anche se era alimentata da formazioni magiche.

Che velocità d’attacco!

In un lampo, le mura difensive di Chambord erano state aperte. Anche se Chambord aveva mostrato la sua potenza prima, non era riuscita a reagire in tempo e a salvare la situazione.

“Maledizione! Ci sono i nostri fratelli sulle mura difensive!” Pierce e Drogba ne furono scioccati e ruggirono mentre sfrecciavano verso la porzione delle difese distrutte.



