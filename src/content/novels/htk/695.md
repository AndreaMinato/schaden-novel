---
title: Capitolo 695 - Energia di spada demoniaca
pubDate: 2024-06-08T07:41:47.984Z
tags:
    - htk
---

C’erano molti edifici che assomigliavano alle strutture di un’enorme nave da battaglia, tuttavia erano state modificate lievemente per adattarsi alla nuova planimetria della Xuan’ge. Gli alti alberi, il grande centro di comando e altre strutture erano appariscenti e lussuosi.

Il ponte era inciso con molte rune magiche e centinaia di soldati con armature gialle e nere correvano, sudando mentre operavano i vari meccanismi sulla Xuan’ge.

Più di una decina di guerrieri che sembravano comandanti si erano radunati attorno ad un enorme cannone nero sulla prua, stavano discutendo di qualcosa.

Accanto a loro, c’erano dieci uomini enormi. Erano alti più di due metri e parevano montagne di muscoli. Erano a torso nudo e indossavano solo pantaloni di cuoio gialli. Erano coperti da peli biondi e sembravano scimmie che non si erano evolute.

Simili a bestie, stavano gridando e cercavano di controllare questo enorme cannone nero. Stavano aggiustando la sua posizione secondo gli ordini dei comandanti.

Accanto a loro, quattro maghi a sette stelle dell’elemento fuoco continuavano ad iniettare energia magica nel cannone. La magia scorreva nella canna, attivando le gemme incastonate nell’arma. Una volta che avessero sistemato il cannone, le formazioni magiche avrebbero sparato un altro colpo distruttivo.

Sembrava che nessuno dei nemici si aspettasse che i chambordiani superassero la sfera d’energia creata dalla Xuan’ge.

Vedendo gli intrusi atterrare sul ponte, l’equipaggio della Xuan’ge rimase sbalordito. I primi pochi comandanti reagirono velocemente e ruggirono: “Presto! Catturate questi nativi!”

Mentre gridavano, brandirono le loro spade e ordinarono ai soldati attorno a loro di caricare contro Fei.

“Proteggi tuo padre.”

Dopo aver sussurrato questo a Robbin, Fei scese velocemente dal Trono del Caos e caricò contro la folla di soldati.

Quanto era potente Fei? I soldati ordinari non potevano competere con lui!

Con un pugno, annientò all’istante i primi venti soldati d’élite dell’impero Ormond.

<em>Bam! Bam! Bam!</em> Furono ridotti in foschie di sangue.

Circondato da fiamme dorate, Fei sembrava maestoso e solenne. Come una tigre in mezzo ad un gregge di pecore, era invincibile! Ogni volta che si muoveva, alcuni nemici sarebbero caduti giù dal ponte come aquiloni a cui si era spezzato il filo.

“AHHHHH!”

“NO! Chiamate i guardiani! Abbiamo bisogno di loro per uccidere questo nativo!” Gridarono i soldati con le armature gialle.

Un po’ di comandanti erano rimasti scioccati. Anche se erano tutti guerrieri a nove stelle e potevano essere considerati potenti in qualsiasi impero, non poterono reagire in tempo! Appena furono toccati lievemente dall’energia dorata, i loro corpi avevano iniziato a crepitare!

Erano sbalorditi! Pensavano che Fei fosse un ordinario membro d’élite di classe lunare e credevano che avrebbero potuto trattenerlo finché non fossero arrivati i loro esperti. Tuttavia il suo potere li aveva sorpresi e terrorizzati.

Accanto a loro, arcieri erano nascosti in molte posizioni e stavano tirando frecce furtive contro Fei.

Tuttavia, questi dardi che potevano attraversare i corpi di membri d’élite di classe lunare non arrivarono nemmeno a venti metri da Fei! Le fiamme dorate le ridussero in polvere. Alcune delle frecce furono deviate e tornarono indietro, uccidendo all’istante alcuni degli arcieri.

“Bleah! Chi è un debole insetto?” Fei rise mentre distruggeva i nemici di fronte a lui.

Mentre divideva le orde di nemici facendo dei cenni, apparì all’istante di fronte all’enorme cannone magico che era di fronte alla Xuan’ge.

Con un altro cenno, dieci fendenti sfrecciarono avanti e uccisero i dieci uomini forzuti che stavano operando l’arma potente prima che potessero attaccarlo, tagliandoli a metà.

I quattro maghi a sette stelle avevano appena finito di cantilenare i loro incantesimi e un mare di fuoco investì Fei, prendendo la forma di un gruppo di draghi. Era una scena spaventosa.

Tuttavia Fei spinse i palmi avanti e le onde d’energia dorata si espansero. I draghi di fuoco gemettero e furono costretti ad arretrare, avvolgendo all’istante i quattro maghi.

Dopo una serie di urla, diverse figure carbonizzate barcollarono e caddero dal ponte. Mentre precipitavano, si ridussero in cadaveri bruciati!

I quattro maghi potevano essere considerati dei maestri nell’impero Zenit, tuttavia stavano affrontando Fei che era un potente guerriero e un genio della coltivazione. Ora era già un signore di classe solare ed era vicino allo stadio divino! I guerrieri e i maghi ordinari non potevano competere con lui.

Fei usò il suo potere ed eliminò all’istante le persone che stavano controllando il cannone a prua. Non doveva più temere che Chambord venisse distrutta dai raggi d’energia.

Mentre rideva, si girò e caricò di nuovo contro i nemici.

Il sovrano non avrebbe mostrato nessuna pietà! Avevano attaccato Chambord all’improvviso e con crudeltà, causando vittime e distruzione.

Fei eliminò velocemente più di cento nemici sulla Xuan’ge.

Aveva intenzione di ucciderli tutti e prendere il controllo dell’elivelivolo.

Di fronte ad un nemico invincibile, i soldati persero il coraggio di combattere e fuggirono dopo circa cinque minuti.

Non troppo lontane, circa sessanta persone stavano cercando di attaccare Robbin e il vecchio Aryang. Tuttavia erano entrambi sul Trono del Caos e una sfera d’energia argentea traslucida li stava proteggendo. Il Trono del Caos aveva assorbito l’energia di molte gemme magiche prima di risucchiare quasi metà della forza di una Pietra del Mondo della modalità normale. Perfino l’assassino nano della Luna Piena non era riuscito a trapassare la barriera ed era rimasto ferito, figuriamoci questi soldati che erano solo allo stadio stellare.

Vedendo questo, Fei non si preoccupò più per i due. Invece caricò verso il centro di comando uccidendo altri nemici.

Dato che aveva intenzione di prendere il controllo di questa Xuan’ge, si stava trattenendo. Si limitò ad uccidere i nemici senza fare danni all’elivelivolo.

Si avvicinò al centro di comando e ridusse le decine di soldati di guardia in foschie di sangue.

Un momento dopo, era apparso già di fronte alle scale che conducevano al centro di comando.

Alzò gli occhi e vide un uomo dall’aspetto nobile che lo fissava. Non sembrava ansioso, guardava Fei con derisione e sdegno.

Mentre Fei sogghignava e si stava preparando ad attaccare, un fendente brillante sfrecciò fuori dal centro di comando.

Questa energia di spada fu così veloce che Fei nemmeno l’aveva percepita. Si abbatté su di lui emanando un’aura demoniaca unica. Un’altra persona sarebbe stata sconfitta da questo attacco ancora prima che arrivasse, era devastante anche dal punto di vista psicologico!

“Ahahah! Ti stavo aspettando!”

Un’energia di spada simile aveva sconfitto l’adulatore Oleg. Anche se era stata veloce, Fei ne era rimasto impressionato. Perciò, quando aveva messo piede in questa Xuan’ge, era rimasto in allerta e si aspettava che questo spadaccino lo attaccasse.

Ridendo, Fei alzò un pugno e un marchio dorato si scontrò con il fendente.

<em>Bam!</em>

L’energia dorata e quella argentea esplosero, e l’energia residua si riversò in ogni direzione.

Fei impallidì, c’era qualcosa di strano in questo fendente!

Anche se l’energia era stata distrutta, una forza nascosta e letale aveva raggiunto le fiamme dorate di Fei e stava puntando verso la sua gola! Questa energia era nascosta, feroce, ma pura! La sua qualità superava la classe solare e sembrava un potere proibito che non sarebbe dovuto esistere in questo mondo.

Fei fu costretto ad arretrare di molti passi e sporse le mani.

Spaccapietre del Re Immortale!

Con un movimento del martello, poteva perfino cambiare il tempo atmosferico!

Questo martello che si diceva potesse distruggere qualsiasi cosa al mondo annientò facilmente questa scia di energia proibita.

Tuttavia, prima che Fei potesse reagire e contrattaccare, fendenti argentei continuarono ad assalirlo! Erano anche molto veloci!

Mentre ondeggiava il martello, Fei arretrò lentamente e distrusse ogni energia di spada.

La situazione era davvero pericolosa! Fei aveva la sensazione di stare di essere un equilibrista che stava camminando su un filo, se avesse fatto un passo falso, l’energia proibita dentro i fendenti l’avrebbe colpito.

In pochi secondi, Fei fu costretto ad arretrare fino alla prua.

Tuttavia l’energia demoniaca continuò ad assalirlo.

Alla fine, Fei fu costretto ad uscire dalla sfera d’energia attorno alla Xuan’ge.

Allora, i continui fendenti si fermarono.



