---
title: Capitolo 696 - Rincontrare vecchie conoscenze
pubDate: 2024-06-08T08:41:47.984Z
tags:
    - htk
---

Vedendo questa battaglia leggendaria, la gente sulla Xuan’ge e nella città di Chambord rimasero sbalorditi.

Dentro gli alberghi e le varie residenze temporanee, gli emissari e gli ospiti dei regni vicini guardarono l’enorme elivelivolo e non poterono trattenere lo shock.

“Chi è questa persona? Questa persona può mettere sotto pressione il re di Chambord fino a questo punto?”

In quel momento, il gruppo di emissari di Zenit non aveva ancora lasciato Chambord. Quando il secondo principe Dominguez era balzato sul suo cavallo bianco, sollevò la maschera sul suo elmo e alzò gli occhi. Le energie di spada brillanti nel cielo illuminarono il suo bel viso e la sua armatura magica.

Prestando più attenzione, si poteva vedere che questo principe di Zenit sempre calmo e composto stava mostrando un’espressione preoccupata.

“La situazione è così terribile? I nemici possono spostarsi liberamente per l’impero?”

Dominguez abbassò la testa e sospirò.

Tuttavia pensò velocemente a qualcosa e la sua espressione sembrò rianimarsi. Frustò il suo cavallo e sfrecciò verso le porte della città. Gridò: “Avanti! Dobbiamo andarcene da qui stasera e raggiungere San Petersburg entro domani mattina! È urgente!”

“Sua altezza, dobbiamo stare attenti. La situazione è già così caotica e perfino Chambord è coinvolta nel conflitto. Non sarebbe meglio per noi partire una volta che il re di Chambord finirà questa battaglia?” Suggerì qualcuno nel gruppo.

“Dobbiamo partire ora! Chiunque andrà contro il mio ordine verrà condannato a morte sul posto! Anche se devo morire, lo farò nella capitale.”

Non appena finì di parlare, Dominguez sfrecciò avanti con il suo cavallo e scomparì nell’oscurità.

La Donna Demoniaca Paris e Barbarossa Granello si scambiarono un’occhiata e notarono la preoccupazione l’uno nello sguardo dell’altra. Sorrisero con amarezza e Granello gridò: “Seguitemi! Dobbiamo proteggere sua altezza!”

Il rumore degli zoccoli riecheggiò e più di venti cavalieri d’élite seguirono immediatamente Dominguez. Poi la squadra si spostò verso le mura difensive di Chambord e si preparò ad andarsene, superò il fiume e si unì al gruppo di emissari accampato nell’altra riva.

“Una Spada! Bastardo! Esci allo scoperto ca**o! Traditore!”

A mezz’aria, Fei ruggì all’improvviso brandendo il suo martello da guerra.

La sua voce fragorosa riecheggiò nel cielo.

“Da quanto tempo, re Alexander!” Una figura magra apparì di fronte alla Xuan’ge.

L’uomo indossava un’armatura appariscente nera e gialla, e sembrava circondata da una terrificante nuvola di potere magico. La spada a due mani che portava in spalla era ampia e brillava come un cristallo. Da lontano, sembrava che stesse portando un raggio di luce stellare.

Non era troppo alto, né troppo basso, e i suoi lunghi capelli castani fluttuavano al vento. I suoi occhi emanavano luci rosse e sembravano terrificanti. Pareva un’antica bestia sul punto di divorare esseri umani.

Anche se il suo abbigliamento era cambiato e i suoi lineamenti si erano alterati lievemente, Fei poteva comunque capire che era Una Spada, l’ex numero uno tra i regni affiliati di Zenit e un forte candidato durante la competizione a San Petersburg diversi mesi fa.

“Sei davvero tu! È deludente!” Disse con un’espressione insoddisfatta Fei dopo averlo osservato con attenzione.

Quando Fei aveva visto quel fendente dieci minuti fa, aveva avuto la sensazione di averlo visto da qualche parte prima.

Allora non poteva esserne stato sicuro.

Anche se la traiettoria del fendente e della tecnica erano simili a quelle di Una Spada, lo spirito e l’energia emanati erano completamente diversi; erano diventati demoniaci, mentre la vecchia aura di Una Spada era piena di solitudine e desolazione.

Tuttavia, durante la veloce battaglia di prima, Fei aveva confermato che questo esperto misterioso era Una Spada.

Questa scoperta in effetti deluse Fei.

Anche se Una Spada stava fronteggiando il re, era potente e orgoglioso, mostrando l’orgoglio e la dignità di un vero guerriero e spadaccino. Era un genio talentuoso e Fei lo aveva rispettato per questo.

Tuttavia, in meno di sei mesi, Una Spada aveva abbandonato il suo onore. Non solo aveva tradito Zenit, era diventato il sottoposto dell’impero Ormond e stava conducendo l’attacco con una Xuan’ge…

Anche se Fei non sapeva cos’era successo nel frattempo, il fatto che Una Spada avesse tradito il suo impero natale era deludente e triste.

“Deluso? Ahah! Perché? La mia spada non è abbastanza tagliente?”

Come se si fosse arrabbiato per lo sdegno e la derisione mostrati da Fei, Una Spada si infuriò per un secondo per poi scoppiare a ridere con arroganza: “Ahahahah! Re di Chambord, cosa ne sai? Ora non sono più il perdente che hai battuto! Sono già un signore di classe solare e il comandante di una legione dell’impero Ormond, un impero di settimo livello! Ho molti esperti e soldati al mio comando. Ahahah! Ora ho una posizione prestigiosa, mentre tu sei solo uno sporco nativo relativamente forte! Sia in termini di influenza che forza individuale, non puoi più competere con me! Come saresti degno di dirlo?”

“Sporco nativo?” Fei scosse la testa mostrando un’espressione sprezzante. Chiese all’improvviso: “Sembra che tu abbia perso la testa e ti sia dimenticato delle tue radici. È scoppiata una guerra e Zenit è sull’orlo del collasso. Gli imperi Leon e Ormond ci hanno attaccato all’improvviso e i loro soldati hanno seminato devastazione e sono arrivati a San Petersburg. Sembra che sia tutto merito tuo, vero?”

“Uh? Lo sai già?” Una Spada ne fu lievemente sorpreso e poi tornò a ridere con arroganza: “Ahahah! Ottimo! Zenit è sull’orlo del collasso, e forse hanno già conquistato San Petersburg! Ahahah! Si è formato già un mare di sangue e la famiglia reale di Zenit verrà distrutta da un momento all’altro. Re di Chambord, se ti inginocchi e mi implori, ti lascerò vivere e ti promuoverò in comandante di una delle mie squadre. Ahah, essere il comandante di più di cento persone in un impero di settimo livello è molto meglio che essere il sovrano di un piccolo regno affiliato. Ahahah! Cosa ne dici?”

“Sei tu a non sapere nulla.” Disse Fei scuotendo la testa; era troppo stanco per dire altro.

In meno di sei mesi, Una Spada era cambiato completamente.

Non aveva più l’orgoglio di uno spadaccino solitario. Invece si era trasformato in un demone arrogante e presuntuoso. Fiamme cupe brillavano nei suoi occhi e pareva essere un’antica bestia assetata di sangue. Non era più calmo e riflessivo, era facilmente irritabile.

Aveva abbandonato la sua spada arrugginita e l’aveva rimpiazzata con uno spadone appariscente, aveva sostituito il suo semplice mantello con un’armatura decorata. Se non fosse stato per il suo viso, non lo avrebbe riconosciuto dal suo temperamento e dalla sua aura.

In quel momento, risuonò una voce acuta dal centro di comando, sembrava che fosse impaziente.

“Generale Una Spada, perché stai sprecando tempo con questo sporco nativo. Uccidilo velocemente! Non c’era una rara bellezza di nome Angela a Chambord? Uccidi tutti i chambordiani e vendicati! Ho solo bisogno di quella bellezza! Non vedo l’ora! Ahah!”

“Principe Xanchua, non preoccuparti. Quella donna di nome Angela è tutta sua!” Una Spada si girò e rispose con fare rispettoso. Poi si girò e rise provocatoriamente davanti a Fei.

Tuttavia, il re di Chambord non si arrabbiò come si aspettava, invece sembrava calmo e sprezzante. Disse lentamente: “Avanti, fatti sotto! Spregevole e miserabile traditore! Lascia che un tuo ex rivale distrugga il tuo miserabile orgoglio e aiuti a liberare la tua anima caduta. Riposa in pace!”

Mentre lo diceva, Fei alzò gli occhi e rivelò intento omicida dallo sguardo.



