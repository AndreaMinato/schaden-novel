---
title: Capitolo 699 - Battaglia Leggendaria (3)
pubDate: 2024-06-08T11:41:47.985Z
tags:
    - htk
---

Tuttavia un tuono fragoroso sorprese Fei.

<em>Tink!!!</em>

Il sovrano quasi perse la presa sul martello da guerra, era come se non si fosse scontrato con un paio di pugni, ma una vasta montagna di ferro!

Riecheggiò un rumore metallico e apparirono scintille al centro della collisione.

Era bizzarro!

Dopotutto nemmeno i signori di classe solare potevano resistere ad un colpo dello Spaccapietre del Re Immortale.

Come poteva essere?

Fei rimase sbalordito ed esaminò il suo avversario con più attenzione.

Di fronte a lui, Una Spada aveva già perso completamente la testa. Tutta la carne sulle sue dita era evaporata, ma le sue ossa non erano bianche come quelle delle persone ordinarie, erano dorate e scintillavano sotto la luce della luna. Sembravano perfette come opere d’arte.

Era chiaro che fossero la chiave per bloccare lo Spaccapietre del Re Immortale.

Inoltre Fei notò che l’energia rosso cupa proveniva dalle ossa dorate, avvolgendo il corpo di Una Spada.

<em>’Ossa dorate…’</em>

Fei capì.

Dovevano essere queste ossa dorate ad aver aiutato Una Spada a migliorare così tanto!

Fei aveva la sensazione che fossero davvero familiari! Lo avevano fatto ripensare allo scheletro dorato bloccato nel terreno accanto all’Altare Mitico quando Fei era entrato in quello spazio. Lo scheletro dorato era scomparso in qualche modo dopo che Fei aveva estratto il pilastro spezzato inchiodato lì.

<em>’Quando l’ho osservato, ho avuto la sensazione che ci fosse ancora energia vitale in quei resti e che non fosse morto completamente. Dopo che ho estratto il pilastro per purificare la Pietra del Mondo sull’Altare Mitico, in qualche modo è scomparso ed è scappato dal Castello Celeste. Che… si sia impossessato di Una Spada? Aspetta… quello scheletro dorato era molto più grande di Una Spada…’</em>

Fei aveva molte domande in mente.

Mentre il sovrano stava riflettendo, Una Spada cominciò a ridere.

“Eheheh…” Come se fosse una bestia che non poteva percepire il dolore, Una Spada si leccò le labbra e si avventò su Fei. Continuava a scagliare pugni e le ossa delle sue dita si incurvavano e colpivano usando il potere proibito.

Apparirono fessure nello spazio e le scie di energia rossa assomigliavano a sangue secco. Pareva che si spostassero con il vento e l’intenso odio distruttivo che contenevano era sufficiente a distruggere l’anima di una persona.

Luci dorate sfrecciarono fuori dagli occhi di Fei e parevano riflettori.

<em>Tink! Tink! Tink! Tink! Tink! Tink!</em>

Riecheggiò una serie di clangori scioccanti e terrificanti.

La carne fino alle spalle di Una Spada era stata completamente distrutta. Le ossa dorate adesso erano completamente esposte.

Erano resistenti, potevano scontrarsi direttamente con lo Spaccapietre del Re Immortale senza rompersi.

Mentre Fei e Una Spada combattevano, ci furono sempre più fragori e scintille.

<em>’Il vero Una Spada probabilmente è già morto. Sembra che lo scheletro dorato controlli il suo corpo. Qual è il suo obiettivo? Perché ha diretto questa Xuan’ge dell’impero Ormond a Chambord?’</em>

Dopo aver considerato la situazione, Fei non cercò più di trattenersi.

Ondeggiò il martello e scatenò il suo potere da barbaro della modalità Inferno, scaraventando il suo avversario a più di cento metri di distanza. Poi sporse la mano sinistra e un’antica pergamena apparì nelle sue mani. La srotolò e una serie di rune divine piene di energia vitale fuoriuscirono dalla carta e avvolsero Fei.

Un momento dopo, il suo potere raggiunse un altro livello.

Questa potente pergamena era la ricompensa di una missione del mondo di Diablo. Dopo aver completato la stessa missione nella modalità Normale e Incubo, aveva ottenuto due pergamene piene di energia vitale. Potevano aumentare permanentemente ogni resistenza di Fei del 10% e le aveva conservate per situazioni particolari ed emergenze.

Fei sentiva che oggi era il giorno in cui avrebbe dovuto usarli e così la sua capacità combattiva aumentò drasticamente.

Quando tornò a combattere, il sovrano riuscì ad entrare in netto vantaggio.

Lo Spaccapietre del Re Immortale era così veloce da sembrare un fulmine e il suo potere era diventato devastante. Ogni volta che ondeggiava, le rune rosse lasciavano una serie di immagini residue così formidabili da poter danneggiare l’anima dell’avversario.

Mentre la battaglia continuava, le ossa dorate iniziarono a riempirsi di piccole fenditure.

Alla fine il suo avversario non poteva più resistere. Pareva che lo scheletro dorato nel corpo di Una Spada fosse stato scosso e quasi rimosso a martellate.

Ora lo scheletro dorato era in svantaggio e non poteva più reagire con efficacia.

“No… Questo è il potere di un dio! Sei solo un mortale! Come puoi avere un potere del genere?!” Un’energia spirituale potente, ma arrabbiata esplose dallo scheletro dorato, e si espanse e ruggì in ogni direzione. Fei era il più vicino allo scheletro dorato, così poteva percepirlo e capire cosa intendeva.

<em>Tink!!!</em>

L’ultima martellata fece fuoriuscire una scia di luce dorata fuori dal corpo di Una Spada.

Proprio come si era aspettato Fei, quella luce era lo scheletro dorato che era stato inchiodato a terra dal pilastro di pietra spezzato.

La sola differenza era che lo scheletro sembrava brillante e completamente ricomposto; non pareva più antico come quando Fei lo aveva scoperto accanto all’Altare Mistico.

Inoltre, dato che si era ripreso completamente, il vuoto nelle sue orbite era stato rimpiazzato da fiamme rosso cupo.

Osservandole, Fei percepì un’aura violenta e vendicativa.

Lo scheletro dorato ricambiò lo “sguardo” e non sprecò tempo.

Squarciò facilmente lo spazio con le sue ossa ferite e scomparì nel vuoto.

Fei non ebbe il tempo di inseguirlo, invece mandò una nuvola d’energia dorata che sollevò piano il resto del corpo di Una Spada.

Sorprendentemente, non era ancora morto.

Una Spada sembrava aver recuperato la lucidità. Anche se la sua aura era debole, stava mostrando il suo vecchio temperamento.

“Re di Chambord, da quanto tempo!” Disse lentamente Una Spada con un sorriso.



