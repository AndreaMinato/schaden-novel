---
title: Capitolo 70 – La folle Pozione Hulk
pubDate: 2024-05-13T06:41:47.862Z
tags:
    - htk
---

BUONE FESTE!
Capitolo regolare,
0 capitoli in coda, 0/5
-Schadenfreude

L'aria nella piccola stanza nascosta era un po' stantia, ma non era umida.

Fei si guardò attorno con cautela e scoprì alcuni buchi delle dimensioni di un dito sulle pareti di pietra; molto probabilmente erano usati per fare aria. Il sistema di ventilazione nella caverna sotterranea era davvero impressionante. Numerose torce e fornelli bruciavano in questi enormi sotterranei e molti prigionieri vivevano qui, ma la qualità dell'aria non era male; era piuttosto fresca. Fei non aveva idea di come fossero stati costruiti.

"Crack! Crack!"

Il carbone nei fornelli bruciava e scoppiettava. Le fiamme nella stanza ardevano e creavano una strana atmosfera. I tre mercenari incatenati erano sicuramente dei criminali. Anche se erano stati torturati, i loro spiriti erano ancora ben saldi. Dopo aver visto il carceriere lasciare la stanza e sentendo Oleg riferirsi al giovane vestito lussuosamente con "sua maestà", mostrarono espressioni orribili e si avvicinarono lentamente a Fei trascinando le catene di ferro sul pavimento...

"Giusto in tempo per prendere in ostaggio questo piccolo re e scappare da questa maledetta prigione..."

"È un dono del cielo! Ahahah, presto, andate a bloccare l'entrata, non lasciatelo scappare..."

I tre mercenari si fecero l'occhiolino l'un l'altro e circondarono Fei; sogghignarono con fare malvagio mentre si avvicinavano sempre di più. Guardavano Fei come se fosse un uomo morto. Le loro espressioni erano eloquenti.

"Umpf! Siete davvero sicuri di voi! Morite!"

Fei sogghignò mentre ne afferrava uno; l'uomo pelato più forte tra i tre non ebbe modo di resistere; sembrava che il re avesse preso un bambino. Lo colpì alla testa con l'altro palmo. "Crack!" Con un crepitio raggelante, la testa del mercenario si incavò nel suo petto sotto la forza del barbaro di sedicesimo livello e l'uomo si trasformò in un cadavere senza testa.

Gli altri due impallidirono quando videro questa scena terrificante. Quasi morirono di paura. Tremarono e le loro espressioni orribili scomparirono. Non riuscivano nemmeno a parlare, parevano epilettici. I tre mercenari erano efferati criminali e meritavano di morire. Quindici giorni fa, per rubare una moneta d'argento, avevano ucciso crudelmente una povera famiglia. Avevano smembrato i corpi delle povere coppie e avevano stuprato e ucciso la loro figlia di 13 anni.
Avevano commesso crimini che avrebbero fatto infuriare perfino gli dei. La tragedia era stata scoperta da Brook, che li aveva inseguiti con le guardie del re per più di 10 miglia e li aveva catturati vivi. Fei aveva già esaminato i documenti e i rapporti riguardo ai tre mercenari, così ucciderli non lo avrebbe fatto sentire minimamente in colpa.

Fei non badò ai due mercenari che si stavano cagando addosso dalla paura. Si accovacciò e premette la mano destra sul petto del cadavere. Ruggì piano e una scia di forza magica fuoriuscì dal suo palmo e scavò nel corpo. Dopo un'esplosione soffocata, il petto del cadavere esplose. Un enorme buco apparì nella sua cassa toracica e tutti i suoi organi interni si trasformarono in una pozza di sangue denso.

Era Trova Pozione del barbaro.

Fei fu deluso dal risultato; non aveva trovato nessuna pozione. A causa delle limitazioni del primo livello, non poteva essere certo che avrebbe ottenuto una pozione. C'era un problema di probabilità.

Così aveva sprecato un cadavere.

Fei sollevò il braccio e ne afferrò un altro. Il mercenario barbuto non poteva sfuggire al suo fato e venne preso. Indipendentemente dalle urla disperate e da quanto si dimenava l'uomo, Fei lo colpì a morte e premette il palmo destro anche nel suo petto. Ruggì piano e scatenò la sua forza magica; aveva usato di nuovo Trova Pozione.

"Bang!"

Ci fu solo una lieve esplosione e il sangue schizzò ovunque.

Tutti gli organi interni si erano ridotti di nuovo in sangue appiccicoso, ma Fei rimase di nuovo deluso; non aveva trovato nessuna pozione.

Fei si accigliò e poi pensò: <em>'Che ci siano delle differenze tra i cadaveri nel mondo di Diablo e quelli del mondo reale? È il motivo per cui non ho trovato nessuna pozione? Ma mentre combattevo sul ponte di pietra, sono riuscito ad usare Esplosione del Cadavere alla perfezione in modalità negromante. Non ci sarebbero dovuti essere problemi..."</em>

<em>Fei si girò e guardò l'ultimo mercenario magro e alto. L'uomo lo guardò e urlò: "Un diavolo!" Poi roteò gli occhi e svenne.</em>

<em>Fei rifletté e si rese conto che questo mercenario poteva essere utile in seguito, così lo lasciò stare.</em>

<em>Si voltò e si avvicinò al cadavere del cavaliere e gli tolse la maschera argentata. Scoprì che aveva un volto giovane; i suoi capelli castani avevano ancora una certa fragranza. Aveva un naso curvo, un viso ovale e bianca pelle liscia. Chiunque avrebbe capito che il cavaliere era cresciuto in una famiglia nobile e ricca. Era molto bello da vivo, ma dopo la morte, non c'era differenza tra lui e gli altri mercenari.

Il cavaliere indossava un'armatura raffinata e lussuosa. Anche se era morto, circolava ancora una traccia di potere magico al suo interno; una scia di energia blu era incollata su di essa. Era sicuramente un'armatura magica avanzata. Il motivo per cui Fei lo aveva ucciso trafiggendogli la gola era per evitare di danneggiarla. Naturalmente gli sarebbe stata utile.

Fei non fu cortese. Rimosse con attenzione l'equipaggiamento e gli lasciò solo degli abiti normali. Premette la mano destra sul suo petto, concentrò il suo potere e ruggì piano. Riattivò Trova Pozione e la forza magica lucente scavò nel cadavere...

"Bang!"

"Plump!"

Fei sentì due suoni, uno dopo l'altro. Il petto esplose, lasciando un enorme buco sanguinoso. Dopo un breve lampo di luce verde, una bottiglietta simile ad una provetta apparì dal nulla e galleggiò in mezzo al sangue che schizzava. Dopo aver levitato a circa un piede d'altezza, smise di muoversi e galleggiò nell'aria. La bottiglia era estremamente liscia e il liquido verde brillava in modo sbalorditivo.

"Ci sono riuscito!"

Fei si eccitò; prese la bottiglietta verde.

Un debole calore si diffuse nel suo palmo a contatto con il vetro. Era una sensazione tenue e confortevole, come quella di una creatura vivente. Fei sentì perfino una vaga familiarità provenire dalla provetta. Questo liquido verde emanava una debole energia spirituale, come un neonato ancora legato alla madre.

"Uh? Strano. Non è una pozione curativa rossa, né una del mana color blu, o bianca come quella del vigore, rosa della giovinezza o gialla, quella esplosiva. Che pozione ho trovato?"

Fei notò subito la differenza. Esitò. Non sapeva di che tipo era, così non aveva modo di confermarne gli effetti. Se fosse stata letale, non sarebbe stata un suicidio berla?

Rifletté per un po' e posò lo sguardo sul mercenario alto e magro che era svenuto. I suoi occhi brillarono e all'improvviso ebbe un'idea. Si avvicinò e diede un calcio all'uomo. Senza dare nessuna spiegazione, gli aprì la bocca e fece colare un paio di gocce nella sua bocca. Il mercenario fece di tutto per resistere, ma la sua forza non arrivava nemmeno ad un decimo di quella di un barbaro di livello 16 dalla forza mostruosa. La pozione scivolò giù per la sua gola e il mercenario iniziò ad urlare di orrore tenendosi il collo.

Fei fissò con attenzione l'uomo.

L'ultimo mercenario era il suo "topo da laboratorio".

Un secondo...

Due secondi...

Cinque secondi...

Il mercenario si ficcò le dita in gola mentre si chinava e cercava di vomitare le gocce del "veleno malvagio" nel suo corpo. Ma rimase deluso. Dopo che la pozione entrò nella sua gola, scomparì come se si fosse dissolta nel suo corpo; non sarebbe riuscita ad espellerla nemmeno se avesse vomitato il suo stomaco.

Fei lo fissò e cercò di capire che effetti aveva la pozione.

Dopo un minuto, a parte dimenarsi e avere conati di vomito; non mostrava nessun altro sintomo. La pozione non poteva guarire, né fare recuperare le energie... "Mi sono perso qualcosa? O questa pozione verde non ha nessun effetto speciale?"

Fei ne fu deluso.

In quel momento però accadde qualcosa di inaspettato...

Dopo delle grida terrificanti e miserabili, una luce verde apparì sul viso del mercenario alto e magro, e poi si espanse lentamente. Si spostò dalla faccia fino al collo, il petto, le braccia e le gambe... Ricoprì tutto il suo corpo, che tremava all'impazzata. Nella sua pelle sembrava che ci fossero delle creature viventi che scavavano nel suo corpo. C'erano numerose protuberanze nel suo corpo, insieme a delle vene sporgenti, aveva un aspetto orribile.

Alla fine il mercenario divenne verde. Le sue grida e i suoi ruggiti rallentarono e poi si ammutolì. Si fissò il corpo con orrore; aveva un'espressione confusa sul volto. Dopo un paio di secondi, la luce verde nel suo corpo iniziò a svanire, come se non fosse accaduto nulla.

Fei ne fu piacevolmente sorpreso.

Questo perché, dopo che la luce verde era scomparsa, il mercenario era diventato misteriosamente forte. Era diventato davvero muscoloso e chiunque avrebbe notato la potenza esplosiva contenuta nel suo corpo. Sembrava pieno di vita rispetto a prima.

"Bang! Bang! Bang! Bang!"

Il mercenario si mosse e si sentì una serie di clangori. Pezzi di ferro volarono ovunque; le pupille di Fei si contrassero, le quattro spesse catene di ferro che imprigionavano il mercenario erano state infrante facilmente.

"Questo tipo ha ottenuto una forza così mostruosa all'improvviso!"

La sua comprensione e la familiarità con la forza fisica che aveva in quanto barbaro permise a Fei di fare questa valutazione. Un paio di gocce della misteriosa pozione verde aveva dato a questo mercenario la forza di un barbaro di livello 5.

"Ahahahahahahah..."

Dopo aver sentito la forza mostruosa che permeava il suo corpo, il mercenario si entusiasmò. Ondeggiò i pugni e lasciò un marchio profondo e scioccante sul duro muro di pietra; la collisione non lasciò nemmeno un graffio sul suo pugno.

"Sembra che questa misteriosa pozione verde non gli abbia dato solo potenza, ha anche migliorato la sua forma fisica. Altrimenti, se fosse ancora debole, l'impatto contro la parete di pietra gli avrebbe almeno spaccato la mano." Fei fece un'altra osservazione.

"Ahahah, piccolo re, te la sei cercata. Posso sentire questa forza senza precedenti. Ahahah, grazie davvero! Se ubbidirai al mio ordine e mi porterai fuori da qui, ti risparmierò la vita!" L'enorme aumento di forza aveva riempito di sicurezza il mercenario. Aveva uno sguardo feroce; fece scrocchiare le nocche e si avvicinò lentamente a Fei.

"Proteggete il re!"

Oleg stava sorvegliando la porta quando sentì tutti i rumori nella stanza ed ebbe la sensazione che stesse accadendo qualcosa. Esitò un po', ma finì con il prendere la spada e precipitarsi nella stanza nascosta. Utilizzò la sua forza da guerriero ad una stella e colpì il mercenario ruggendo.

"Tink!"

Il mercenario colpì la spada di Oleg con un rovescio. L'impatto fece volare via l'arma di Oleg, finendo con il farla infilzare nel muro di pietra. L'enorme forza costrinse Oleg perfino ad indietreggiare di una decina di passi; il guardiano non poteva competere con il mercenario...

Dopo aver ottenuto un vantaggio in combattimento, la sicurezza del mercenario aumentò ancora di più. Caricò verso Fei, voleva prenderlo in ostaggio per uscire da questa prigione terrificante. Aveva già deciso che, dopo essere uscito dal carcere, la prima cosa che avrebbe fatto sarebbe stata fare a pezzi quel maledetto comandante di nome Brook.

Tuttavia...

"Umpf, spudorato!"

Fei sogghignò; non si sforzò nemmeno. Ondeggiò la mano e lo scagliò via prima ancora che il mercenario potesse toccarlo. "Crack!" Il mercenario fece la stessa fine del suo compagno pelato; era diventato all'istante un cadavere senza testa. Il suo corpo barcollò e cadde a terra. La forza di un barbaro di livello 5 era praticamente nulla di fronte a quella di un barbaro di livello 16.

Fei poi si girò e fissò il guardiano Oleg, che era davvero scioccato.

"Sua maestà, io... ho sentito tutti quei rumori e pensavo che qualcosa fosse andato storto. Temevo che fosse se in pericolo, così... io..." Mentre stava parlando, Oleg si inginocchiò velocemente. "Le mie scuse sua maestà! Le mie scuse. Non sarei dovuto entrare senza il suo permesso!"

Fei guardò il guardiano che stava tremando come se fosse in un congelatore e si calmò. <em>'Quando Oleg è entrato di corsa, non ha visto nulla di segreto. Inoltre era preoccupato per la mia sicurezza.'</em> Dopo un momento di silenzio, Fei disse: "La prossima volta non ci saranno eccezioni. Vista la tua lealtà, non ti punirò per la tua intrusione stavolta. Ora va per favore!"

"La ringrazio vostro onore per avermi perdonato! La ringrazio!" Oleg si alzò velocemente e uscì dalla stanza.

Le fiamme ardevano e i quattro cadaveri giacevano a terra con il petto aperto accanto al mago scheletrico mezzo morto. L'atmosfera nella stanza era davvero inquietante. Tuttavia Fei non poteva nascondere la sua contentezza. Toccò la pozione verde e la avvicinò al volto per osservarla più da vicino, poteva sentirne l'energia devastante al suo interno.

"Questa pozione verde... Chiamiamola pozione Hulk!"

Mormorò tra sé e sé Fei. Non si aspettava che Trova Pozione del barbaro avrebbe scoperto una pozione così pazzesca. Dopo aver pensato agli effetti magici che aveva avuto il liquido, a Fei era venuto in mente il famoso personaggio immaginario nei film dei supereroi: Hulk.

Un paio di giorni fa, Fei era preoccupato per il livello di forza di Chambord; ora aveva la pozione Hulk e aveva risolto il problema!



