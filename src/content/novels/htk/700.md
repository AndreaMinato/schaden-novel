---
title: Capitolo 700 - Un solo errore può causare dolore duraturo
pubDate: 2024-06-08T12:41:47.989Z
tags:
    - htk
---

Vedendo questo volto familiare di fronte a lui, Fei non seppe cosa dire per un momento.

“Un solo errore può causare dolore duraturo…” L’espressione di Una Spada era piena di desolazione e rimpianto.

Fei non aveva mai visto questo tipo di espressione in Una Spada, nemmeno in passato.

Dopo una breve pausa, Una Spada continuò a parlare con un sorriso pieno di amarezza: “Re di Chambord, vuoi ancora uccidermi per vendicare Zenit?”

Fei era silenzioso. Lentamente alzò gli occhi e chiese: “Sei stato tu a decidere di tradirci? O sei stato controllato da quello scheletro dorato…?”

“C’è differenza?” Una Spada alzò gli occhi verso il cielo e disse con rimpianto: “Ora l’intero impero sa che è arrivata l’Era del Caos e io, Una Spada, sono il più grande traditore. Ho condotto le truppe degli imperi Leon e Ormond e ho invaso il territorio di Zenit, circondando San Petersburg. È già un fatto e la rete di informazioni del quartier generale di Zenit ne è ben consapevole. Pensi che la gente crederà alla storia dello scheletro dorato?”

La fronte accigliata di Fei si rilassò lentamente, annuì e disse: “Ti credo.”

Una Spada ne fu un po’ sorpreso e all’improvviso si calmò.

Con un sorriso caloroso, disse: “Non mi aspettavo che avresti creduto in me… Lo rimpiango. Non avrei dovuto firmare l’accordo con quel misterioso scheletro dorato spunto dall’avidità. Non avrei dovuto scambiare la mia anima per un potere più grande!”

“...Quando sono andato nel fronte di Spartax con il principe ereditario Arshavin, ho prestato attenzione ad ogni informazione che ti riguardava. Quando ho saputo che sei avanzato alla classe lunare e che la tua velocità di coltivazione era ancora così veloce, io ero ancora bloccato e non riuscivo a fare progressi. Era una sensazione peggiore della morte…”

“...Ho iniziato a praticare tecniche di spada non appena sono riuscito ad impugnare una spada di legno. Mentre gli altri bambini venivano viziati dai loro genitori e giocavano con i loro amici, io allenato tecniche di spada giorno e notte. Crescendo, solo la spada è rimasta al mio fianco. Pensavo che sarei stato come l’Imperatore Yassin e che avrei potuto dire di non essere inferiore a nessuno. Per molto tempo ho potuto affermare di essere il numero uno della giovane generazione. Tuttavia la mia gloria è finita quando ti ho incontrato durante la competizione a San Petersburg sei mesi fa.”

Ora la carne delle braccia di Una Spada era sparita e il sangue continuava a colare, macchiando la sua armatura magica appariscente. Tuttavia sembrava che non lo stesse notando.

Fei lo guardò e disse: “In realtà ti ho incontrato prima della competizione a San Petersburg.”

“Uh?”

“Un anno fa, ci siamo incontrati sul picco della montagna orientale a Chambord. Durante la cerimonia di canonizzazione, sei apparso e hai aiutato la principessa Tanasha. Ci siamo incontrati per la prima volta lì.”

“Hai ragione. Ho visitato Chambord una volta in passato, ma non ti ho nemmeno notato. In appena un anno, sei diventato il più grande ostacolo e l’ombra più cupa nella mia mente…”

Mentre parlava, mostrò ancora più rimpianto.

Dopo una breve pausa, mormorò: “Dalle notizie che ho ricevuto in questi sei mesi, ho capito che non c’era modo per me di raggiungerti nemmeno se mi fossi allenato ogni giorno. La distanza tra noi sarebbe solo aumentata. Mi sentivo debole e impotente. Quando mi sono disperato, ho incontrato quel terrificante scheletro dorato. Di fronte alle sue tentazioni, ho commesso l’errore più grande della mia vita… so cos’ho fatto in questi ultimi giorni. Anche se ho ottenuto un potere supremo, non sono riuscito a controllarmi. Le conseguenze del mio errore sono irrimediabili.”

Fei sospirò e non seppe cosa dire.

Il giovane genio un tempo numero uno di Zenit era finito in queste condizioni. Si poteva solo dire che il fato era ingannevole e che sembrava fosse stato destino.

Dopo un momento di silenzio, Una Spada chiese con un’espressione speranzosa: “Re di Chambord, presto morirò. Prima posso chiederti un favore?”

“Cosa?”

“Ho commesso un enorme errore stavolta e merito di morire. Ma il regno Xuelun è innocente. Davvero… dato che ho combattuto per l’impero in passato, spero che tu possa proteggere il regno Xuelun e aiutarlo a preservare la sua stirpe.”

Una Spada proveniva dal regno Xuelun.

Una volta che le notizie del tradimento di Una Spada fossero state rese pubbliche, sarebbe stato odiato dai cittadini di Zenit. Non appena la famiglia reale avesse superato questa crisi, avrebbe fatto a pezzi il regno Xuelun.

Dato che Una Spada sapeva di aver commesso un errore irreparabile, temeva che la famiglia reale di Xuelun sarebbe rimasta coinvolta; dopotutto era un principe di quel paese.

Perciò Una Spada sperava che Fei potesse prendersi cura della sua famiglia.

“Va bene.” Fei annuì con sincerità senza esitare.

“Ahahahah! Grandioso! Il re Alexander rispetta la parola data e le sue promesse valgono più dell’oro. Adesso posso stare tranquillo!” Una Spada rise dopo aver sentito le parole di Fei ed ebbe la sensazione di recuperare vitalità.

La sua risata sembrava sollevata e calma.

In quel momento, Una Spada emanò una quantità d’energia incredibile.

Scie di energia rosso cupo lo avvolse immediatamente e riecheggiò una serie di crepitii.

La carne cominciò a ricrescere dalle sue spalle e fu così veloce da sembrare rampicanti alimentati da energia vitale. Al centro della nuova carne c’erano forti ossa bianche.

In appena un secondo era ricresciuto un nuovo paio di braccia.

Una Spada mosse lievemente un dito e una spada arrugginita e vecchia sfrecciò nelle sue mani come una meteora. La batté piano e il ronzio lo fece sorridere con sorpresa. Sembrava avesse trovato un raro tesoro.

Poi il suo corpo tremò e una quantità d’energia si scatenò, distruggendo all’istante l’armatura magica e i suoi abiti appariscenti.

“È vergognoso stare nudi, ma è ancora più vergognoso indossare la divisa del nemico. Ho già commesso un enorme errore, così come posso continuare ad indossare ciò che mi ha dato il nemico. Ahahahah! Sono venuto al mondo così e morirò nello stesso modo…”

Mentre rideva, Una Spada rivelò un temperamento eroico e coraggioso che Fei non aveva mai visto prima.

Una Spada sfrecciò verso la Xuan’ge ancora a mezz’aria e rise: “Re di Chambord, lascia che ti dia un ultimo dono!”

Mentre la sua risata risuonava nel cielo, la spada arrugginita nella sua mano brillò. Trapassò facilmente la sfera d’energia attorno alla Xuan’ge, come se stesse squarciando carta.

“Uccidere!”

La spada emanò scie d’energia senza mostrare pietà.

Più di venti soldati furono tagliati a metà all’altezza della vita. L’attacco era stato così veloce che i guerrieri non se ne resero conto finché non fecero altri passi veloci. Gridarono con terrore quando videro i loro corpi si separarono.

Una grossa pozza di sangue iniziò ad estendersi sul ponte.


