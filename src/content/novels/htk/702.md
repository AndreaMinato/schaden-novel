---
title: Capitolo 702 - Guardarti dominare
pubDate: 2024-06-08T14:43:07.720Z
tags:
    - htk
---

“Generale Peith, vengo ad aiutarti!” Xanchua rise e fece un balzo avanti, unendosi alla battaglia.

Attaccò spietatamente Una Spada con il suo coltello!

Con l’aiuto del principe, Peith ricevette finalmente il supporto di cui aveva bisogno.

Il principe Xanchua e il generale Peith erano ben coordinati, le loro tecniche di spada e di coltello si complementavano a vicenda. Potevano difendersi e attaccare a seconda delle loro necessità.

Xanchua dimostrò un lato ancora più folle di Peith.

Sembrava un leone impazzito mentre gridava e combatteva. La situazione che prima favoriva Una Spada gradualmente si ribaltò.

Fei poteva capire che Una Spada stava per entrare in svantaggio.

Anche se Una Spada aveva raggiunto temporaneamente la classe solare usando l’energia demoniaca che lo scheletro dorato aveva lasciato nel suo corpo e la sua forza spirituale, dopotutto non era un vero signore di classe solare e non era abituato ad usare questo potere. Perciò Peith e Xanchua che erano solo al picco della classe lunare potevano competere con lui. Altrimenti…

Di questo passo, Una spada avrebbe perso sicuramente. Dopotutto il suo tempo era limitato.

Mentre Fei stava pensando se intervenire, la battaglia sulla Xuan’ge cambiò nuovamente.

Peith menò un fendente orizzontale con la sua spada e la sua arma stellare brillò.

In quel momento, la sua lama stava già mettendo Xanchua in una situazione disperata e Peith cercò di attaccare per costringere Una Spada a girarsi e a difendersi.

Xanchua invece ignorò l’assalto di Una Spada perché si aspettava che il suo avversario sarebbe arretrato. Aveva intenzione di lanciare un contrattacco visto che lui e Peith potevano coordinarsi così bene.

Tuttavia accadde qualcosa di inaspettato.

“Ahahahah!” Una Spada scoppiò a ridere come un pazzo e si limitò ad inclinare la testa così che il colpo terrificante di Peith non lo decapitasse.

Invece di schivare, Una Spada raddoppiò la forza del suo colpo, trafiggendo il pettorale sinistro di Xanchua, che non se lo aspettava.

La lama arrugginita di Una Spada era affondata nel corpo di Xanchua ed era già spuntata dalla sua schiena. Senza dubbio doveva aver trafitto il suo cuore.

“Tu…” Il sorriso di Xanchua si irrigidì e non poteva credere ai suoi occhi mentre guardava la spada arrugginita nel suo petto. Ora il sangue stava colando lungo la lama.

<em>Puff!</em>

Il sangue schizzò.

Peith attaccò Una Spada e gli tagliò il braccio sinistro. La ferita era così profonda che Una Spada quasi fu tagliato a metà.

Ormai però era troppo tardi.

Questo generale coraggioso e feroce di Ormond poté solo rimanere a guardare mentre il principe del suo impero veniva trafitto al cuore. Non c’era modo che sopravvivesse.

Peith provò stordimento e il mondo nei suoi occhi collassò.

<em>’Questo sporco nativo è così impavido. È determinato ad uccidere sua altezza anche a costo di morire…’</em> Pensò.

“NO…” Peith ruggì, ma si fermò un secondo dopo.

Guardò giù e rimase di nuovo sbalordito.

La stessa spada arrugginita che aveva infilzato il cuore di Xanchua aveva penetrato il suo stomaco.

Non sapeva quando, ma Una Spada aveva estratto la sua lama dal corpo di Xanchua e l’aveva usata subito per attaccare.

Li aveva infilzati come spiedini. Ora la punta della lama stava sputando dalla schiena di Peith e il sangue stava colando incessantemente lungo la spada.

Era un assalto disperato! Una Spada era determinato ad ucciderli anche a costo di sacrificarsi.

“Maledetto nativo! Muori!!!!”

Peith era sia arrabbiato che spaventato. Colpì la schiena di Una Spada con il palmo e lo scaraventò via con forza.

<em>Bam!</em>

Una Spada impattò contro l’albero maestro ampio almeno quattro metri e schizzò altro sangue. Era chiaro che presto sarebbe morto.

Anche se Peith era gravemente ferito, sembrava ancora coraggioso e resistente. Si precipitò da Xanchua e lo prese tra le braccia. Tirò fuori una pozione curativa e gridò nel panico: “Sua altezza, come sta? Sua altezza, resti fermo! Ci dev’essere un modo per salvarla!”

Una boccata di schiuma di sangue colò dalla bocca di Xanchua. Con un amaro sorriso, balbettò e disse: “Eheh… così… questa è una vera battaglia. Coff… è… è più crudele dell’allenamento. Io… sono stato… troppo imprudente. Tuttavia, ahahahah, eh… in quanto principe… dell’impero, sono disposto a… morire per Ormond… sul campo di battaglia. Generale Peith, sei un vero generale dell’impero… Devi andartene… Vattene! Devi dire… dire a sua maestà di non sottovalutare… sottovalutare questi nativi. Sono… anche loro sono guerrieri coraggiosi!”

Mentre parlava, Xanchua usò le sue ultime forze per afferrare un pendente di giada alla sua vta e una formazione di teletrasporto apparì sul ponte.

Prima che Peith potesse aggiungere altro, Xanchua scagliò con un colpo di palmo il generale per farlo volarae nel portale.

La formazione scomparì dal ponte con un bagliore.

<em>Bam!</em>

Xanchua cadde sul ponte.

Questo principe giovane ma calcolatore dell’impero Ormond sarebbe dovuto brillare e dimostrare la sua forza nell’era del caos. Tuttavia, a causa della sua momentanea imprudenza e arroganza, aveva sottovalutato la forza di un impero di basso livello ed era morto nel cielo sopra Chambord. Era una storia miserabile.

Tuttavia l’era del caos era crudele.

Non importava quanto fosse talentuosa o prestigiosa una persona, avrebbe corso rischi come tutti gli altri. Una volta che fossero stati uccisi in guerra, i loro cadaveri sarebbero stati corrosi dal tempo e si sarebbero trasformati in nutrienti nel terreno.

“Ahahahah! Ho praticato la spada per 29 anni, ma ho commesso un errore troppo grande. Voglio uccidere più nemici, ma non posso più farlo. Lo rimpiango! Lo rimpiango!!”

Accanto alla vela maestra, Una Spada alla fine pianse e le lacrime scorsero lungo le sue guance.

Aveva commesso un grave errore e aveva condotto gli invasori di Ormond nel territorio di Zenit. Non poteva più redimersi.

Quasi la metà del suo corpo era rimasto mutilato e non scorreva più sangue dalla sua enorme ferita. Aveva bruciato la sua energia, la sua essenza e il suo sangue.

Cercò di fare del suo meglio per alzarsi e camminare fino al bordo della Xuan’ge usando la sua spada arrugginita come bastone, per poi guardare giù.

La sua espressione divenne calorosa e ammaliata, altre lacrime scorsero lungo le sue guance e caddero sul ponte.

All’improvviso si girò, guardò Fei e rise: “Ahahah, re di Chambord, ti guarderò proteggere Zenit e stabilire la sua suprema dominanza mentre le stelle mi abbracceranno… E stai attento a quello scheletro dorato!”

Dopo aver detto questo, balzò.

Sfrecciò nel cielo notturno come un uccello.

Un secondo dopo, prima che potesse cadere, il suo corpo si ridusse in particelle luminose e rosse, sembrava una scultura di sabbia.

Il vento notturno soffiò e le disperse, coprendo la terra di Zenit.

Uno spadaccino talentuoso dell’impero era caduto!



