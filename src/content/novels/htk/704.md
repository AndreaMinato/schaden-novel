---
title: Capitolo 704 - Due Uomini Strani
pubDate: 2024-06-08T16:43:07.721Z
tags:
    - htk
---

“Chi… chi sei?”

Chiese con voce tremante uno schiavo sulla trentina. Era un po’ sporco e tracagnotto. Aveva una gamba di legno al posto dello stinco e del piede destro.

Anche se questo schiavo non era debole ed era un guerriero a sei stelle, tutta la sua energia fu sigillata da Fei con un dito.

L’energia dorata aveva bloccato ogni suo canale di energia. Non importava quanto quest’uomo provasse a liberarsi; era inutile.

Accanto a lui, un altro uomo muscoloso e alto giaceva a terra. I suoi lunghi capelli neri erano legati in trecce e portava una bandana rossa sulla testa. Aveva due cerchi scuri attorno agli occhi, facendolo sembrare un panda. Anche se non si stava muovendo, i suoi occhi roteavano e sembrava molto astuto.

La sua forza era superiore perfino a quella dell’uomo con la gamba di legno, era al picco delle sei stelle.


Fei ignorò entrambi.

Seguendo le istruzioni di Aryang, si avvicinò ad un angolo della stazione di controllo dall’aspetto ordinario.

<em>Whoosh!</em>

L’energia spirituale di Fei si precipitò fuori e avvolse l’area.

Dopo circa un minuto, il sovrano sospirò profondamente e chiuse una piccola formazione magica delle dimensioni di un palmo che brillava di rosso.

Poi sollevò piano la copertura di una formazione magica con un dito, rivelando una mistica pietra bianca grande quanto mezza mano.

C’erano molti motivi sottili come un capello incisi su di essa e brillavano fiamme rosso sangue al loro interno.

“No!” Il vecchio Aryang ne fu sorpreso. Gridò: “Qualcuno ha già attivato la formazione autodistruttiva di questa Xuan’ge…”

Ogni singola Xuan’ge dell’Impero Ormond era stata costruita con un sistema di aiuto detonazione, in modo che non venissero mai catturate dal nemico. Dopotutto i materiali e il processo di creazione erano tutti i segreti principali dell’impero Ormond e non potevano lasciare che altri capissero come funzionavano e le replicassero.

“Ahahahah, voi sporchi nativi volete controllare questa Xuan’ge? Puoi scordartelo!” Un comandante di basso livello scaraventato via da Fei lo vide e rise come un pazzo: “Come può il grande impero di Ormond dominare il continente se i nostri nemici potessero appropriarsi facilmente delle Xuan’ge? Non disturbatevi nemmeno a provare! Sporchi nativi, morirete tutti in questa Xuan’ge!”

Le sue parole fecero arrabbiare e terrorizzarono gli schiavi, perfino quell’uomo con i cerchi neri attorno agli occhi divenne ansioso. Tuttavia non importava quanto cercassero di dimenarsi, fu inutile. Fei era troppo potente.

Invece i pochi comandanti di Ormond sembravano fanatici, orgogliosi di poter morire con la Xuan’ge.

I soldati d’élite e i comandanti di un impero di settimo livello di sicuro erano impavidi e coraggiosi.

Fei non disse altro. Chiuse gli occhi e usò di nuovo la sua energia spirituale.

L’energia spirituale si condensò in fili spessi quanto un capello e si fusero lentamente con i motivi magici della formazione detonante sulla pietra bianca.

Dato che aveva studiato ogni tipo di formazione insieme ad Akara e a Cain per circa un anno e aveva letto la Spada del Re Demoniaco, l’enciclopedia della coltivazione dell’Era Mitica, Fei era già un granmaestro di conoscenze magiche e tecniche di combattimento. Anche se i barbari non eccellevano nel campo della magia, Fei era un’eccezione.

Inoltre la sua energia spirituale era impareggiabile dopo averla allenata usando i metodi della misteriosa pergamena viola e conosceva molte misteriose tecniche che utilizzavano l’energia.

Finché ci fosse stato abbastanza tempo, non sarebbe stato facile per Fei decifrare e distruggere la formazione auto detonante di fronte a lui.

Dopo dieci secondi, i comandanti di Ormond strabuzzarono gli occhi, non potevano crederci; le fiamme rosso sangue d’energia che stavano brillando sulla pietra bianca si stavano gradualmente spegnendo.

“È impossibile!” Mormorarono i comandanti di Ormond impallidendo.

“Grazie al cielo! Ahahah! Grazie al cielo! Sopravviveremo…” L’uomo con la gamba di legno e quello con gli occhi con i cerchi scuri risero fragorosamente asciugandosi il sudore dalla fronte, sembravano davvero sporchi.

Ora Fei finalmente aveva il tempo di osservare con attenzione questa stazione di controllo.

La stanza era ampia circa centi metri quadrati e sulle pareti erano incise ogni tipo di runa magica.

Fei gettò un’occhiata verso di esse e capì all’istante le loro funzioni. Alcune di esse rafforzavano le mura, altre trasferivano energia e altre ancora trasmettevano comandi. Nella parte orientale della stazione di comando c’era uno schermo magico ampio cinque e alto due metri che assomigliava ad un pannello LED. Da qui si poteva capire con chiarezza cosa stava accadendo attorno alla Xuan’ge, Fei ne fu davvero sorpreso.

A parte le formazioni, c’erano alcuni meccanismi alimentati da tipi di cristalli magici specifici e anche certi meccanismi ordinari luminosi.

Dato che il legno di ferro aveva proprietà simili a quelle del metallo, era stato sfruttato al meglio. Le mura lisce e il pavimento sembravano fatti in lega, dando un aspetto molto pulito e tecnologicamente avanzato all’intera stazione di controllo.

All’improvviso ci fu un sussulto.

Un secondo dopo, quasi tutti sulla Xuan’ge ebbero la sensazione che l’intera imbarcazione stesse ondeggiando come un uomo ubriaco.

Attraverso lo schermo magico, Fei vide che l’enorme Xuan’ge stava precipitando.

Il vecchio Aryang si spaventò.

Si prcipitò velocemente verso il pannello di controllo sotto lo schermo, tirò via vari cristalli magici colorati da uno scrigno su cui erano incise formazioni e li scambiò con quelli già presenti nei vari meccanismi e marchingegni.

Fiamme verdi iniziarono ad apparire attorno alla Xuan’ge.

Anche se la velocità di discesa era diminuita, la Xuan’ge non riusciva ancora a rimanere a mezz’aria.

“Sua maestà, è inutile! Dobbiamo inventarci un altro modo! Questa Xuan’ge è enorme e potrebbe essere il centro di una flotta Xuan’ge, richiede almeno un equipaggio di cento persone per viaggiare. Ora quasi tutti gli operatori di Ormond sono stati uccisi da questi schiavi che si sono ribellati. Senza abbastanza operatori, non posso controllare da solo questa Xuan’ge! Prima o poi precipiterà!” Disse con serietà il vecchio Aryang.

“Ehi, ragazzino! Lasciaci andare! Sappiamo come operare questa nave! Davvero! Altrimenti non avremmo osato uccidere tutti questi cani di Ormond…” Gridò lo schiavo della nave con i cerchi neri attorno agli occhi e la bandana rossa, la sua voce sembrava un po’ femminea, non si addiceva al suo aspetto da duro. Accanto a lui, anche lo schiavo con la gamba di legno gli fece da eco.

I due si coordinavano bene e si complementavano bene a vicenda.

Fei gettò un’occhiata solo verso l’uomo con i cerchi neri attorno agli occhi e capì che doveva avere cattive intenzioni.



