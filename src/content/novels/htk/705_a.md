---
title: Capitolo 705 - Capitano Sparrow e capitano Barbossa (prima parte)
pubDate: 2024-06-08T17:43:07.721Z
tags:
    - htk
---

Dopo aver ridacchiato per un po’, Fei ignorò i due schiavi e guardò Robbin.

Robbin capì all’istante il suo ordine. Estrasse il coltello e uccise subito i comandanti di Ormond che li stavano insultando e stavano gridando. Poi gettò i cadaveri tra le pile di corpi degli operatori uccisi dai ribelli.

Tutti gli schiavi tremarono un po’, si erano raggelati.

<em>’Dato che questi tre uomini hanno ucciso facilmente tutti gli esperti di Ormond sulla Xuan’ge, non sono persone gentili e tranquille. Possono uccidere facilmente anche noi. Sono molto più assetati di sangue degli ormondiani.’</em> Questi schiavi simili a bestie si erano resi conto che, nonostante avessero ucciso un branco di lupi feroci, erano arrivati altri tre leoni terrificanti.

<em>’Anche se la Xuan’ge precipitasse, potrebbero andarsene facilmente. Noi invece non possiamo nemmeno muoverci e dovremo accettare la nostra morte!’</em> Pensarono gli schiavi.

Si erano resi conto che la situazione era peggiorata.

Ora l’uomo con la bandana rossa diventò molto più sincero e mostrò un’espressione ansiosa. Disse velocemente: “Ci arrendiamo! Ci arrendiamo! Sua maestà, siamo disposti ad ascoltare i suoi ordini! Per favore ci liberi! Possiamo aiutarvi a fare atterrare questa Xuan’ge in tutta sicurezza! Questa è una Xuan’ge potente. Grazie ad essa, le vostre truppe potranno dominare i cieli!”

“Sì, siamo uomini molto leali e coraggiosi! Dato che sua maestà ci ha salvato da quei maledetti ormondiani, è il nostro salvatore! Vi serviremo tutti d’ora in avanti…” Disse con sincerità l’uomo con la gamba di legno.

Nel frattempo la Xuan’ge era caduta di circa 400 metri e la gente nella stazione di controllo poteva vedere chiaramente le strutture a terra attraverso lo schermo magico.

Tuttavia Fei non era troppo preoccupato. Si sedette sulla sedia in mezzo alla stazione di controllo e riguardò gli schiavi. Alla fine posò gli occhi sull’uomo con la bandana rossa e quello con la gamba di legno; sembravano che avessero una certa influenza e fossero i capi del gruppo.

Fei li guardò con un sorriso e rimase in silenzio.

I due chiusero subito la bocca.

Per qualche motivo erano un po’ spaventati.

<em>’Anche se il giovane moro non sembra feroce, il suo sguardo è troppo potente! Perché ho la sensazione che mi possa attraversare con lo sguardo e che veda ogni mio segreto?’</em> Pensarono entrambi.

Anche se Fei era rimasto seduto a sorridere, la sua aura dominava completamente i due, terrorizzandoli e indebolendoli.

“Come vi chiamate?” Chiese all’improvviso Fei mentre guardava l’uomo con la bandana rossa. Il suo tono era così maestoso che gli altri non potevano rifiutare i suoi ordini.

L’uomo con la bandana rossa era sbalordito. Anche se voleva resistere, non poteva farlo. Perciò poté solo rispondere con sincerità: “Sono rimasto imprigionato in questa maledetta Xuan’ge per 11 anni e mi hanno trattato come un animale. Mi è stato dato solo un nome in codice e ho già dimenticato il mio vecchio nome…”

“E tu?” Chiese Fei rivolgendosi all’uomo con la protesi.

“Negli ultimi 16 anni mi hanno chiamato tutti gamba di ferro.” Rispose a denti stretti l’uomo sporco dalla barba folta.

Fei annuì e disse: “D’ora in avanti ti chiamerai Barbossa, Hector Barbossa. E tu…”

Si girò verso l’uomo con la bandana e disse con un lieve sorriso: “D’ora in avanti ti chiamerai Sparrow, Jack Sparrow.”

“Maledetto ragazzino! Chi ti credi di essere? Perché dovremmo ascoltarti?” Risposero i due allo stesso tempo.

La maggior parte degli schiavi erano arroganti, specialmente questi due. Erano astuti, spudorati ed egoisti. Anche se il sovrano poteva avere un’aura maestosa, non poteva persuaderli ad ascoltare ogni suo ordine.



