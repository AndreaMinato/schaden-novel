---
title: Capitolo 707 - Veli rossi e una cosa a tre (prima parte)
pubDate: 2024-06-08T19:43:07.722Z
tags:
    - htk
---

Quando Fei tornò nel castello celeste, i servi del palazzo divino del re avevano già preparato la colazione. L’aroma nella sala era ottimo!

Il re diede solo un assaggio alla colazione e capì che doveva averla preparata la regina Angela. Era troppo familiare con questo sapore, solo Angela era abbastanza intelligente e talentuosa da poter creare manicaretti che Fei adorava così tanto.

Tuttavia, Angela ed Elena non erano nella sala da pranzo ora, e questo sorprese un po’ Fei. Non ci rimuginò troppo sopra e si godette la colazione. Dopo aver finito, la luce del sole aveva già illuminato il palazzo.

Quando Fei entrò nelle camere da letto, fu bloccato da due belle domestiche alla porta.

Erano Primavera ed Estate.

Indossavano tradizionali vestiti rossi dai nastri dorati, e sorridevano radiosamente. Tenevano ciascuna un vassoio coperto di seta rossa. Su ognuno di essi c’erano piccoli scettri Ruyi placcati d’oro con delle nappine rosse, sulle estremità erano incise due anatre mandarine che giocavano nell’acqua.

“Giada ruyi? Questo…” Fei ne fu un po’ sorpreso e all’improvviso capì.

Si era ricordato di aver raccontato ad Angela di come veniva svolto un matrimonio cinese tradizionale, allora il suo tono era un po’ invidioso.

Angela era molto sensibile e si ricordava di tutto quello che Fei le diceva. Anche se la maggior parte del matrimonio era stato organizzato seguendo le rigide tradizioni nobiliari di Bast, l’interno delle camere era completamente diverso, facendo come preferito dal sovrano.

Questa scoperta toccò Fei, che si sentì un po’ in colpa.

Si sarebbe dovuto prendere cura delle sue mogli, ma il matrimonio stasera era stato pieno di sangue e morte. Anche se i tre avevano combattuto insieme e avevano ottenuto una vittoria miracolosa e memorabile, non era stato affatto un evento romantico.

Inoltre sembrava che Angela stesse confortando Fei.

Ora le due serve aprirono la porta e lo fecero entrare.

Accanto alla finestra, le due splendide regine avevano già indossato i tradizionali vestiti rossi ed erano sedute sul letto di pietra. Indossavano veli rossi sulla testa ed erano sedute in silenzio con le teste abbassate. Le loro mani bianche e morbide erano posate sulle loro ginocchia, il loro contrasto con il rosso le rendeva splendide.

Veli rossi!

Fei ne era davvero contento! Anche se si era adattato a questo mondo, le sue fantasie che derivavano dal mondo precedente non erano cambiate.

Il sovrano poteva capire che Angela stava tremando lievemente; era nervosa, timida ed entusiasta. Accanto a lei, Elena era seduta in silenzio come un fiore di loto delle nevi sul picco di una montagna glaciale, dimostrava un temperamento nobile, ma calmo.

Vedendo le due regine sedute accanto sul letto, estremamente attraenti, Fei rimase sbalordito e pensò: <em>’Che… sarà… un Ménage à trois?’</em>

Il re si entusiasmò.

Anche se si era sposato con le splendide regine allo stesso tempo, aveva pensato che si sarebbero alternate e avrebbero trascorso tempo con lui in giorni diversi, ma sembrava… una a cosa a tre… con queste due bellezze… era troppo da gestire.

Fei era così entusiasta che stava tremando. Raccolse entrambi i ruyi di giada dai vassoi e sollevò lievemente i veli rossi sulle teste di Elena ed Angela.

Fei vide i loro volti splendidi.

A causa della timidezza, Angela aveva chiuso gli occhi e abbassato la testa. Le sopracciglia tremolanti rivelavano quanto era nervosa.

Accanto a lei, la valchiria Elena alzò lo sguardo con coraggio. Anche se stava sorridendo, Fei poteva sentire che stava cercando di nascondere il nervosismo. In effetti era più nervosa adesso rispetto a quando aveva dovuto affrontare Baal, il boss finale del mondo di Diablo.

Dopo aver posato i veli rossi e la giada ruyi sui vassoi coperti di seta, Fei si sedette tra le due splendide regine con un sorriso radioso.

<em>’Eh… Così, il prossimo passo… è conquistarle. Chi dovrei scegliere prima?’</em> Fei aveva la sensazione di avere una decisione difficile da fare e fece cenno alle due serve di andare.

Poi abbracciò entrambe le ragazze, la morbidezza della loro pelle gli diede la sensazione di essere in paradiso.

Non appena le toccò, Angela ed Elena si tesero come cerbiatti spaventati. Era una scena difficile da descrivere.

La porta era chiusa e così anche le finestre.

La lanterna color rosso chiaro illuminava la camera da letto, rendendo l’atmosfera molto intima ma entusiasmante.

Fei ripensò all’improvviso all’esperienza condivisa da molti veterani sui blog della terra; in quel momento sarebbe dovuto essere lui a fare la sua mossa invece che aspettare le due ragazze.



