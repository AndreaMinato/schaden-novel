---
title: Capitolo 710 - Situazione Caotica (prima parte)
pubDate: 2024-06-08T22:43:07.724Z
tags:
    - htk
---

Alla sua attuale velocità, Fei poteva coprire i più di mille chilometri che separavano Chambord da San Petersburg in poco più di dieci minuti.

Tuttavia, invece di caricare il più rapidamente possibile, Fei esaminò le regioni lungo la strada.

La sua energia spirituale si estese come un’onda oceanica, trasformandolo in un radar umanoide che individuò ogni piccolo cambiamento.

All’inizio tutto sembrava andare secondo le sue ipotesi. Più si avvicinava a San Petersburg e maggiore sarebbe stata la forza delle truppe nemiche. C’erano molte barriere che ostacolavano i movimenti delle truppe di Zenit.

Entro cento chilometri da San Petersburg, la maggior parte delle aree era sotto il controllo delle truppe degli imperi Ormond, Leon e dei loro altri alleati. Le truppe regolari e le formazioni di cavalieri erano state disposte nelle varie aree, assicurando di poter inviare rinforzi quando necessario.

C’erano incendi ovunque e scie di fumo nero quasi coprivano il cielo. I cadaveri formavano montagne, sembrava un inferno.

Tutte le truppe nelle enormi città militari di Zenit e i soldati dei vari regni affiliati erano stati scoperti prima che potessero avvicinarsi entro cento chilometri da San Petersburg. Di conseguenza, erano stati circondati ed eliminati prima che potessero andare a proteggere la capitale.

Sembrava che questa fosse una parte delle strategie nemiche; stavano cercando di separare i vari eserciti di Zenit e distruggerli uno per uno invece che lasciare che si radunassero.

Ciò che sollevò un po’ Fei fu che non vide nessuna truppa ormondiana spostarsi verso Chambord. Pareva che per qualche motivo la vendetta di Ormond fosse stata rimandata per qualche motivo.

Lungo la strada, il re non mostrò pietà e annientò tutti i potenti nemici al di sopra delle quattro stelle.

Durante una guerra, mostrare compassione al nemico era come essere crudeli con i propri alleati.

Fei volava nel cielo e la gente a terra non poteva vederlo. Grazie alla sua energia spirituale, non doveva nemmeno muovere un dito per uccidere potenti nemici. Le sue scie di energia spirituale formarono degli aghi che puntarono verso le teste dei nemici, uccidendoli immediatamente.

Fei eliminò circa quaranta esperti e i nemici non avevano nemmeno capito com’erano morti. I loro eserciti precipitarono nel caos.

A causa di questi contrattempi, la velocità di Fei rallentò.

Circa un’ora dopo, finalmente arrivò a meno di trenta chilometri di distanza da San Petersburg.

Ora il numero dei soldati delle truppe unite era elevato, erano ammassati come formiche.

Fei poteva percepire la terrificante energia magica e da guerriero che proveniva dalla capitale, era chiaro che maghi e guerrieri stessero combattendo. I suoni della battaglia risuonavano molto lontano.

Vagamente, Fei sentì i ruggiti di decine di migliaia di persone e la foschia di sangue era evaporata nell’aria, tingendo il cielo di rosso.

Questo vapore cremisi assomigliava a dei pilastri che connettevano il cielo e la terra, mettendo in ombra perfino il sole. Sembrava una scena apocalittica.

Questo era un fenomeno che sarebbe accaduto solo durante enormi guerre.

Era passato un giorno da quando l’Ufficio delle Lettere aveva fatto rapporto a Fei riguardo a San Petersburg. Ora il sovrano non poteva nemmeno immaginare quanto fossero terrificanti le battaglie sanguinose attorno alla capitale.

Mentre Fei stava per aumentare la sua velocità, percepì qualcosa e abbassò la testa.

“Uh? Il secondo principe e… Non sono ancora entrati nella capitale? Sembra che abbiano incontrato qualche difficoltà.”

Risuonavano ruggiti fragorosi e rumori della battaglia da una collina.

Il gruppo di emissari di Zenit tornato a Chambord non aveva superato la linea difensiva nemica. Ora erano circondati ed erano stati costretti ad indietreggiare verso una collina, proteggendosi sfruttando il vantaggio del terreno e le pile di cadaveri attorno.

Solo un terzo delle trecento persone nel gruppo erano sopravvissute, mentre almeno 10.000 nemici stavano caricando verso di loro.

Dall’alto, sembrava che delle innumerevoli onde si stessero abbattendo su un corallo che stava per essere divorato da un momento all’altro.



