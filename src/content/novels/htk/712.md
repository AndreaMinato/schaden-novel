---
title: Capitolo 712 - Crudele Battaglia
pubDate: 2024-06-09T00:43:07.724Z
tags:
    - htk
---

La Donna Demoniaca Paris era un membro essenziale del gruppo del secondo principe ed era capace di fare la decisione migliore durante momenti critici, aveva anche il prestigio e l’autorità per radunare tutte le truppe che Dominguez aveva a San Petersburg.

Consolidando l’esercito prima caotico, avrebbe potuto aiutare l’imperatore a superare questo periodo pericoloso.

Inoltre anche le truppe di Dominguez che controllavano San Petersburg avevano bisogno di un comandante intelligente per sopravvivere.

“Va bene, allora è deciso. Non c’è molto tempo, andiamo. Anche Chambord può mandare un esperto per aiutare sua altezza per questa missione!” Fei accettò il piano.

Il sovrano voleva che il secondo principe organizzasse le truppe fuori da San Petersburg. Anche se non avessero ribaltato la situazione, avrebbero potuto fare da barriera per Chambord, trattenendo i nemici finché non fossero finiti tutti i preparativi.

Perciò Chambord doveva sostenere Dominguez sia perché era la decisione giusta che per proteggersi.

Con un potente esperto come Fei sulla collina, i soldati delle truppe non riuscirono ad avvicinarsi entro cento metri da loro visto che la sfera dorata del sovrano aveva avvolto l’area.

Nel frattempo, Fei aiutò velocemente Dominguez, Granello e gli altri soldati a guarire, poi condusse l’assalto e li aiutò ad uscire dall’accerchiamento.

Con un cenno della mano, aprì un percorso di sangue. Tutti i soldati di Leon alla carica furono ridotti in cenere.

“Forza! Forza! Forza!” I soldati di Dominguez ruggirono.

La presenza invincibile di Fei terrorizzò le truppe di Leon che si ritirarono velocemente come una marea. Poi più di una decina di esperti avvolti da energia magica o da guerriero sfrecciarono fuori dalle formazioni. Cercarono di fermarli, ma esplosero a mezz’aria dopo che Fei sollevò un dito. Perirono tutti senza avere il tempo di ritirarsi.

I corni suonarono e le truppe di Leon si distanziarono velocemente da Fei.

Mentre il sovrano proteggeva il gruppo di Dominguez e li condusse in un posto sicuro, i nemici non osarono inseguirli e si limitarono a “scortarli” fuori dall’area che controllavano.

Dopo che Dominguez e i suoi uomini si stabilirono in un posto sicuro, Fei si girò e sfrecciò verso San Petersburg insieme a Paris.

<em>’Solo le vicissitudini e il caos metteranno alla prova un eroe. La gente dice che il re di Chambord è troppo potente, ha troppa autonomia e che sarà il tumore dell’impero, ma è stato il primo a farsi avanti… Forse l’impero è fortunato ad avere un re così potente!’</em> Pensò Dominguez mentre guardava Fei e Paris diventare scie di luce dorata e scomparire in lontananza.

Granello il Barbarossa era rimasto in silenzio. Dopo un momento di esitazione, chiese: “Sua altezza, perché ha mandato la signorina Paris nella capitale? Paris ha appena…”

Paris aveva perso la compostezza quando Fei era apparso e l’avevano visto tutti. Dominguez e Granello erano tutti saggi e avevano capito cosa significava.

“Paris è rimasta con me per molti anni, ma dopotutto è una donna.” Dominguez capì cosa sottintendeva Granello, sorrise e spiegò: “Molti pensano che Paris sia la mia donna, ma non è vero. Finalmente si è innamorata, così perché cercherei di trattenerla? Il re Alexander è degno del suo amore.”

Granello rimase un po’ sbalordito.

“Vale lo stesso per te. Sei rimasto al mio fianco per molti anni e hai bloccato almeno venti tentativi di assassinio per me. Hai ricevuto più di dieci profonde cicatrici per via di ferite fatali. Dopo che l’impero tornerà alla pace, dovresti prenderti una bella pausa. Almeno dovresti sposare una bella donna e avere dei bambini, per continuare la tua stirpe.” Disse con un sorriso Dominguez.

Anche se Granello era rimasto con lui per molto tempo e ricopriva una posizione importante, non si era mai sposato dato che i conflitti nella capitale erano feroci e pericolosi.

Entrambi divennero silenziosi mentre spostavano gli occhi verso il cielo illuminato dal sole brillante.

Fei e Paris erano sul Trono del Caos, nascosti. Evitarono di attirare l’attenzione degli esperti delle truppe unite e si avvicinarono velocemente a San Petersburg.

Vedendo la capitale assediata da innumerevoli nemici come un’isola circondata dall’oceano, perfino l’esperta e intelligente Paris rimase sbalordita.

Era una guerra terrificante.

Una sfera d’energia magica arancione incredibilmente grande avvolgeva San Petersburg e proteggeva l’intera città. Proiettili di energia magica miravano contro la sfera, sembrava un’enorme tempesta. Le increspature gialle tremavano violentemente sullo scudo d’energia, che sembrava sul punto di rompersi da un momento all’altro.

Negli scontri individuali tra guerrieri di classe lunare o solare, i maghi non sarebbero stati in vantaggio. Tuttavia, durante le guerre, il potere della magia avrebbe superato di molto quello dei guerrieri.

Anche maghi di basso livello, una volta raggiunto un certo numero, avrebbero potuto infliggere molti più danni.

Se non fosse stato per la sfera d’energia arancione, San Petersburg sarebbe stata già annientata.

Tuttavia questa protezione magica poteva difendere solo da energia magica e non da attacchi fisici.

Ora il fossato attorno a San Petersburg era pieno di cadaveri e sangue, praticamente lo avevano riempito. Molti soldati dalle armature gialle, nere e di vari altri colori scavalcarono i corpi dei loro compagni e spinsero avanti le loro armi d’assedio, passando attraverso la sfera d’energia.

Stavano lanciando attacchi verso le mura difensive di questa grande città

Oltre ai soldati ordinari, i guerrieri stellari stavano balzando per scalare le mura difensive, potevano superare una parete alta centinaia di metri senza usare alcuno strumento. Come agili scimmie, schivavano le frecce e le pietre, arrivando in cima per uccidere spietatamente i soldati di Zenit.

Anche gli esperti di Zenit reagivano e si stavano svolgendo battaglie mortali sopra e fuori dalle mura difensive.

C’erano fumo e cadaveri freddi ovunque.

Se le mura difensive di San Petersburg non fossero state così alte, le pile dei cadaveri sotto sarebbero state sufficienti per essere usate come scale dagli invasori.

Molti membri d’élite di classe lunare stavano partecipando alla battaglia e creavano facilmente molto trambusto. Anche se non potevano ribaltare velocemente le sorti della battaglia, erano come lame taglienti che causavano enormi perdite ad entrambe le parti.

In quanto a numero di membri d’élite di classe lunare, Zenit era in netto vantaggio.

Nella maggior parte dei casi, Zenit poteva solo sfruttare le enormi mura difensive, le balestre enormi e i cannoni per attaccare gli esperti di classe lunare nemici. Anche se non era molto utile, li stava rallentando.

Sembrava una guerra infernale.

Il cielo era coperto da fumo denso e l’odore penetrante del sangue permeava l’aria. Il sangue scorreva a fiumi e i cadaveri formavano montagne. I soldati di entrambe le fazioni sembravano formiche e ne morivano centinaia ogni secondo mentre colorata energia da guerriero e da mago bruciava. Sembrava un incubo.

Questa era la prima volta che Fei vedeva un conflitto su così larga scala con i suoi occhi.

La vita umana sembrava insignificante e perfino i guerrieri stellari così stimati dalla gente comune erano solo formiche un po’ più forti. Non potevano controllare il proprio fato e sarebbero periti facilmente.

Il territorio era permeato dalla morte e la guerra continuava.

Era una fortuna che San Petersburg fosse ancora sotto il controllo degli zenitiani dopo un giorno e mezzo di conflitti, non era stata conquistata come si aspettava Fei.

Durante questa guerra, i preparativi fatti dalla famiglia reale a Zenit negli ultimi venti anni erano diventati cruciali.

San Petersburg era resistita nonostante un assedio di più di trenta ore.

Probabilmente gli ormondiani e i leoniani non se lo erano aspettati. Di conseguenza avevano pagato un caro prezzo.

Guardando dall’alto, Fei e Paris valutarono la situazione e capirono che le truppe di Ormond e di Leon dovevano aver perso più di 100.000 soldati.

“Cosa dovremmo fare? Ci intrufoliamo nella città o uccidiamo un po’ di nemici?” Fei rise mentre stringeva i pugni.



