---
title: Capitolo 713 - Il Piano di Paris (seconda parte)
pubDate: 2024-06-09T01:43:07.724Z
tags:
    - htk
---

Fei percepì l’area con la sua energia spirituale e rise: “Non preoccuparti! Ahah, nessuno qui può competere con me!”

“Preoccuparsi? Chi si preoccuperebbe per un selvaggio come te? Umpf!” Mormorò tra sé e sé Paris, così piano che poteva sentirlo solo lei stessa.

Poi disse ad alta voce: “Bene! Non rivelare ancora la tua presenza. Aspetta il momento perfetto, così farà ancora più effetto l’attacco.”

Poi chiese a Fei di portarla dagli altri quattro lati di San Petersburg per osservare la situazione. Alla fine decise di rimanere vicino alla porta principale.

Guardando dall’alto, l’entrata era piena di nemici.

Tra tutti gli imperi delle truppe unite, Leon era quello dominante nella regione entro 500.000 chilometri da Zenit e aveva il compito di superare la porta principale di San Petersburg.

Molti soldati di Leon stavano caricando contro la porta principale. Erano tutti impavidi e mostravano sorrisi feroci.

“Carica! I zenitiani non possono più resistere! Ahah! Uccidete tutti quei maledetti zenitiani!”

“Entriamo a San Petersburg! Uccidiamo tutti gli uomini e le loro donne grideranno sotto di noi! Ahah! I loro tesori saranno nostri!”

“Il comandante della legione ha dato un ordine! Chiunque entrerà a San Petersburg sarà ricompensato con 100.000 monete d’oro. Una volta che conquisteremo la città, potremo saccheggiarla per tre giorni! I tesori e le splendide donne saranno a vostra disposizione! Chi primo arriva meglio alloggia!”

Risuonavano grida.

I soldati di Leon erano impazziti; i tesori e le donne li avevano accecati. Sarebbero stati ricompensati se avessero potuto invadere la capitale! Gli innumerevoli assassini avevano spento i loro cervelli ed erano guidati dal loro istinto primitivo e animalesco. Sarebbe stato inimmaginabile quanti danni avrebbero potuto fare se fossero potuti entrare a San Petersburg.

Fei aveva una vista acuta ed era sorpreso di vedere che la persona che stava difendendo la porta principale era proprio il principe ereditario Arshavin, il Dio della Guerra di Zenit

Arshavin indossava l’armatura rosso cupo della legione Sangue di Ferro ed era seduto nella torre di guardia sulla porta principale, emanava un’aura assassina, ma maestosa. La sua espressione era calma, nessuno sapeva cosa stava pensando.

Accanto a lui, gli esperti della sua legione lo proteggevano, come satelliti attorno alla luna.

L’atmosfera sulle mura difensive era intensa, ma Arshavin stava tenendo tutto sotto controllo. Più di venti messaggeri correvano attorno alle mura difensive, trasmettendo gli ordini del principe ereditario.

Ogni pericolo e potenziale punto debole nelle difese veniva notato subito da Arshavin, che inviava ordini per stabilizzare la situazione.

La sua calma e intelligenza erano impressionanti.

Incoraggiati dalla presenza di Arshavin, i soldati di Zenit sfruttavano al massimo le loro capacità combattive e nessuno si ritirava. Avevano costruito un alto muro difensivo con i loro corpi, impedendo ai nemici di invadere.

Fuori dalle mura difensive, i maestri di Zenit e Leon combattevano ferocemente.

Tra di loro, il più appariscente era un giovane di bell’aspetto con un’armatura dorata.

Con una lancia dorata, usava l’energia dell’elemento metallo con fare sbalorditivo. Nessuno dei nemici poteva affrontare i suoi attacchi e una decina di maestri di Zenit lo seguivano e cooperavano sotto il suo comando. Avevano ucciso più di trenta maestri di Leon e avevano distrutto più di venti grandi macchine d’assedio.

Questo giovane era il decimo cavaliere del palazzo imperiale, Chris Sutton.



