---
title: Capitolo 716 - Inganno (seconda parte)
pubDate: 2024-06-09T04:43:07.725Z
tags:
    - htk
---

Se Paris non gli avesse chiesto di nascondere la sua forza, Fei avrebbe potuto distruggere facilmente più di dieci membri d’élite di classe lunare con un dito.

Ora doveva mostrare arroganza; doveva attirare più figure influenti nemiche.

“Tu… sei troppo arrogante! Sono un nobile dell’impero Leon e sono…” Prima che potesse finire di parlare, sangue iniziò a schizzare fuori dai suoi pori.

Era ancora vivo solo perché la vitalità di un membro d’élite di classe lunare era formidabile.

“Aiuto…” L’uomo era terrorizzato e scappò via velocemente chiedendo aiuto agli altri due suoi compagni a mezz’aria. Temeva che Fei lo avrebbe inseguito e ucciso.

“Ahahah! Sei un maestro dell’impero Leon? Sei peggio di un cane! Togliti dalle palle! Oggi non mi disturberò ad ucciderti!” Fei rise con arroganza. In effetti era una risata così forte che sovrastò il rumore della battaglia di centinaia di migliaia di soldati.

“Nullità! Come osi essere così arrogante? Muori!”

I due membri d’élite di classe lunare di Leon in volo che stavano cercando di fare esaurire frecce ai soldati di Zenit finalmente notarono cosa stava accadendo a terra. Si infuriarono vedendo che questo guerriero nemico stava facendo un discorso arrogante mentre un loro compagno scappava. Perciò uno dei due sfrecciò giù, attaccando con tutta la sua potenza mentre lasciava una serie di immagini residue nell’aria.

Ai suoi occhi, questo guerriero non emanava fluttuazioni di energia significative, così non credeva di poter perdere.

<em>Bam!</em>

Risuonò un fragore e ondate d’energia si espansero in ogni direzione.

Due pugni si scontrarono e il membro d’élite di classe lunare mostrò un’espressione sorpresa.

Si aspettava di poter fare vomitare sangue a questo giovane di Zenit, ma dopo lo scontro aveva sentito un impatto sorprendente e i canali d’energia del suo braccio destro erano rimasti danneggiati.

“Ahahah! Un altro cane di Leon! Vi ucciderò tutti!”

Fei rise con arroganza come un leone impazzito e iniziò a scagliare altri pugni.

<em>Bam! Bam! Bam! Bam!</em>

Il membro d’élite di classe lunare di Leon non si fece cogliere dal panico e contrattaccò un colpo dopo l’altro.

Dato che coltivava l’elemento fuoco e concentrava l’energia nei suoi pugni, le fiamme avrebbero avvolto le sue mani mentre attaccava. Mentre scatenava tutto il suo potere, il fuoco gli arrivava alle braccia! Era una tecnica combattiva astuta che gli permetteva di iniettare di nascosto energia bruciante nel corpo dell’avversario, distruggendo i suoi meridiani.

L’aveva usata per sconfiggere molti esperti nelle sue battaglie precedenti.

In passato grazie a questa tecnica aveva bruciato gli organi interni di un membro d’élite di classe lunare molto più potente di lui, lasciando solo una coperta di pelle umana.

Così non aveva paura anche se si era reso conto di aver sottovalutato un po’ il suo nemico. Era sicuro che avrebbe ucciso anche lui e si entusiasmò quando vide che Fei stava combattendo in modo ravvicinato.

Ogni volta che i loro pugni si scontravano, avrebbe usato quella tecnica segreta.

<em>Boom! Boom! Boom!</em>

Il membro d’élite di classe lunare all’improvviso non mostrò più un’espressione feroce, ma sorpresa. Sembrava che qualcosa fosse andato storto.

Dopo diverse centinaia di pugni, il suo avversario si sarebbe già dovuto ridurre ad una coperta di pelle umana, eppure stava diventando sempre più potente, mentre le sue braccia si erano intorpidite.

Ora sentiva un sapore metallico in bocca e rivoli di sangue colavano dal suo naso.

“Maledizione! Questo ragazzino mi ha ingannato!” Il membro d’élite di classe lunare di Leon si rese conto di essere già avvolto dalle fiamme d’energia dorate del nemico e che poteva morire da un momento all’altro.

Perciò ruggì e balzò nell’aria scagliando pugni con entrambe le mani.

<em>Boom!</em>

Ondate d’energia terrificanti si espansero in ogni direzione e questo membro d’élite di classe lunare sfuggì al controllo del nemico.

In quel momento però si rese conto che quasi tutte le sue ossa e la sua carne erano state quasi ridotte in polvere, la forza di quegli attacchi rea folle!

“Aspetta, chi sei tu? Chi ca**o sei tu?!” Chiese con fare duro: “Da quando Zenit ha un esperto come te?”



