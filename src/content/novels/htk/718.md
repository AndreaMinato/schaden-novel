---
title: Capitolo 718 - Osi affrontarmi
pubDate: 2024-06-09T06:43:07.726Z
tags:
    - htk
---

Proprio come si aspettava, accadde ciò che sperava.

“Ahahah! I maiali rimangono maiali dopotutto! Stavo per preparare il coltello e lasciarvi vivere ancora un po’, ma vuoi morire prima, vero? In tal caso esaudirò il tuo desiderio!” La stessa risata arrogante e barbarica attraversò la tempesta di lame e sovrastò le grida entusiaste dei leoniani.

Poi una figura sfrecciò fuori dalla tempesta di lame e volò verso l’alto nonostante tutti i fendenti di energia stessero cercando di farlo a pezzi. Le lame d’energia non potevano nemmeno avvicinarsi!

Fei apparì all’istante di fronte al membro d’élite di classe lunare Leon e lo afferrò per il collo come se stesse cercando di strozzare un gallo rumoroso!

“Tu… come hai fatto?” Sentendo la morte che si avvicinava, questo guerriero di Leon sembrò aver notato qualcosa. Spalancò gli occhi incredulo e chiese: “Impossibile… Non sei di classe lunare! Chi… chi sei tu?”

“Non meriti di saperlo.” La risposta di Fei rimase la stessa.

<em>Crack!</em> Girò lievemente la mano e spezzò il collo del suo avversario come se stesse spaccando un pezzo di legno inutile.

<em>Bam!</em>

L’ultimo membro d’élite di classe lunare mandato a conquistare San Petersburg perse la vita e cadde a terra impotente.

Come un maiale macellato caduto dal tagliere, il cadavere di questo esperto crollò a terra sollevando un po’ di polvere. Insignificante.

Tutti sul campo di battaglia rimasero sbalorditi e centinaia di migliaia di soldati si ammutolirono. Era una scena bizzarra.

I soldati di Leon prima esultanti si erano fermati. Anche se stavano ancora mostrando espressioni entusiaste, erano rimasti a bocca spalancata. Erano già abituati da più di trenta ore a vedere come gli esperti di Zenit venivano surclassati, così questo improvviso evento aveva stravolto ogni loro aspettativa e non potevano credere ai loro occhi.

I soldati di Zenit prima disperati, adesso saltavano di gioia. Avevano la sensazione che i loro cuori stessero per balzare fuori dai loro petti e alcuni di loro gridarono e batterono armature con le loro armi per fare rumore.

Alcuni di loro risero, altri piansero, e altri ancora si inginocchiarono e pregarono per chi era morto a causa dei membri d’élite di classe lunare di Leon.

“Ahahah! Siete tutti esperti di un impero di sesto livello? Siete troppo deboli! È troppo deludente!” Fei sfrecciò sopra le mura difensive di San Petersburg. Con la schiena rivolta verso la porta principale, guardò i soldati di Leon e rise: “Chi altro osa farsi avanti ad affrontarmi?”

La sua voce tuonava come quella di una divinità e riecheggiò nel cielo.

“È lui. Questo tipo… il re Alexander di Chambord. È qui?”

Il principe ereditario Arshavin finalmente riconobbe questo potente esperto. Oltre ad essere sorpreso, si arrabbiò e si riempì d’odio. Tuttavia ogni emozione fu rimpiazzata velocemente da qualcos’altro; sollievo.

Chiaramente perfino Arshavin credeva istintivamente che Chambord fosse invincibile.

<em>’Con quel tipo qui, la capitale ora sembra al sicuro.’</em> Pensò Arshavin. <em>’Spero solo che questo tipo non causi guai e infranga la legge militare…’</em>

Tuttavia presto si rese conto che non avrebbe potuto fare nulla nemmeno se il sovrano di Chambord avesse violato ogni legge.

Gradualmente, anche i soldati di Zenit riconobbero Fei.

“È il re di Chambord! Ora ho capito! È il re Alexander di Chambord!”

“Lo riconosco! È venuto nella capitale un po’ di tempo fa e ha causato guai qui! È un esperto terrificante!”

“È lui! Non mi aspettavo che sarebbe venuto qui! È qui per proteggere la capitale? I nobili non hanno detto che è uno spregevole traditore? Così perché è venuto qui? È completamente diverso da ciò che hanno detto i nobili!”

“Perché lo chiedi? Da quando i nobili sono buoni? Il fatto che stiano cercando di diffamarlo significa che è una brava persona!”

“Sì! Quando gli altri tre imperi hanno assassinato il nostro Grande Guerriero, è stato il re di Chambord a rischiare la vita e a catturare quelle persone malvagie. Pensaci! Come poteva il Grande Guerriero aver contato su un traditore?”

“Uh? Non ci avevo mai pensato!”

“Ahahah! Non mi importa! So che il re di Chambord ha ucciso due membri d’élite di classe lunare dell’impero Leon e che ha difeso San Petersburg! Solo questo lo rende un eroe di Zenit!”

I soldati ordinari presto seppero dell’identità di Fei e scoppiò del trambusto. Anche i guerrieri che avevano frainteso Fei a causa della propaganda dei nobili stavano esultando. Tutti sapevano che con un esperto così potente, sarebbero stati molto più al sicuro.

“Re di Chambord! Invincibile! Invincibile! Invincibile!”

“Forza! Forza! Ahahah, chi altri osa affrontare il nostro re di Chambord?”

“Stupidi leoniani, ora rimanete lì impalati? Ahahah, ora il re di Chambord è qui! Voi maledetti invasori dovreste tornare a casa dalla vostra mammina!”

I comandanti di Zenit non ebbero nemmeno bisogno di dare ordini che i soldati ordinari cominciarono a gridare il nome di Fei in coro. Si erano risollevati di morale e risero mentre provocavano i leoniani che erano qui per conquistare il loro impero.

L’atmosfera di questa battaglia era cambiata drasticamente.

Fuori dalle mura difensive, i centinaia di soldati di Leon molto vicini a San Petersburg si girarono istintivamente, cercando di rivolgersi al loro capo comandante, per capire se gli esperti di Leon avrebbero osato affrontare il re di Chambord.

“Umpf! Un pagliaccio impudente! Hai vinto per un colpo di fortuna una volta e ti ritieni invincibile? Sei proprio il membro di un impero di basso livello! Ahahah! Lascia che vendichi i miei compagni e che ti mandi all’inferno!”

All’improvviso risuonò una voce fragorosa da molto lontano, proveniva dal posto in cui si trovavano tutti i comandanti di Leon.

Poi una figura muscolosa sfrecciò nel cielo come un lampo.

Quest’uomo aveva delle sopracciglia folte e taglienti che erano quasi connesse, e i suoi lunghi capelli biondi erano legati da una fascia nera. Il suo volto sembrava quadrato e aveva un’espressione altera. Il suo abito nero era scosso dal vento, facendolo sembrare maestoso.

Indicò Fei dall’alto e disse con un’espressione piena di derisione: “Darò una scelta ad una povera anima come te. Puoi suicidarti o ti torturerò a morte!”



