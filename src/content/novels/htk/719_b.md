---
title: Capitolo 719 - Battaglia tra Esperti (seconda parte)
pubDate: 2024-06-09T07:43:07.730Z
tags:
    - htk
---

I soldati ai confini della zona sentirono le forte raffiche e furono spinti indietro per diversi metri, avevano difficoltà a respirare. Perfino i guerrieri stellari dovettero usare la loro energia per resistere anche se erano a più di 500 metri di distanza.

“Ahahah! Non puoi vincere con una forza così misera!” Fei scagliò diversi pugni ridendo.

Poi all’improvviso gli venne un’idea e usò una tecnica bizzarra.

L’energia diventò da dorata a rossa, e la temperatura attorno aumentò.

Fei stava emanando un calore bruciante.

Sembrava che la sua energia avesse assunto un attributo di tipo fuoco!

Questo cambiamento sorprese Revier.

Tra tutti gli esperti che aveva incontrato finora, non aveva mai visto qualcuno capace di modificare così facilmente il suo elemento!

Dopotutto i mortali avevano una durata della vita limitata ed era già arduo coltivare un tipo di energia allo stadio della classe lunare. Solo grandi geni o pazzi potevano allenare due tipi di elementi e raffinarli al punto da mostrare una forza allo stadio della classe lunare!

<em>’Dev’essere un enorme talento!’</em> Pensò Revier, che non osò più sottovalutare il suo avversario. Sapeva che potevano accadere altri imprevisti se la battaglia fosse continuata, così decise di finirla non appena possibile.

Sporse i palmi in avanti per creare un po’ di distanza tra lui e il nemico. Poi giunse le mani ed estrasse elementi della terra arancioni dal terreno attraverso delle fenditure!

Poi una serie di fluttuazioni d’energia si espansero e iniziarono a proteggere Revier che stava per attivare una potente tecnica di combattimento. Gli elementi della terra apparirono di fronte a lui e si compressero, formando lentamente una spada di luce gialla lunga più di cento metri.

Fei non colse l’opportunità per attaccare. Invece osservò con attenzione il suo avversario e cercò di esaminare la sua tecnica.

In pochi secondi, Revier preparò la tecnica di combattimento. Un’enorme spada lunga più di cento metri apparì. Non aveva una guardia, né un’impugnatura, sembrava antica.

Mentre un’aura ferma simile a quella di una montagna emergeva dal corpo di Revier, apparve l’immagine di un orso giallo che ruggiva dietro di lui.

“Ahahah! Idiota! Non sai nulla! Hai lasciato che finissi di preparare la mia tecnica di combattimento, così ora puoi morire! Ahahah! Beccati la punizione della terra! Spada della Terra!!!”

Revier era coperto da fiamme gialle e arancioni, la sua risata sembrava strana.

Mentre rideva, premette entrambe le mani verso il basso.

All’istante il terreno cominciò a rimbombare come se il dio della terra fosse arrabbiato, e si scatenò un’energia terrificante. Mentre l’immagine dell’orso terrificante dietro Revier ruggiva, la spada della terra squarciò il cielo e attaccò rapidamente Fei.

Il sovrano si accigliò.

Questa spada della terra era proprio una tecnica di combattimento di alto livello; non era un semplice fendente.

Prima che il colpo lo raggiungesse, ebbe la sensazione che il suo corpo fosse attirato dal terreno, come un magnete risucchiato da un campo di forza, senza schivare.

Tuttavia questo livello d’energia non rappresentava una minaccia per lui.

All’improvviso le fiamme arancioni avvolsero Fei, dando l’impressione che avesse preso fuoco.

“Pugno nascosto del fuoco!”

Poco prima che la spada raggiungesse la sua fronte, Fei alzò la mano e scagliò un pugno.

L’energia di colore rosso chiaro non emanava alcuna aura; lo faceva sembrare un guerriero di basso livello che aveva appena iniziato a coltivare energia interna. Pareva quasi che si stesse suicidando davanti allo spadone lungo più di cento metri.

Era un contrasto terrificante.

Tuttavia risuonò una serie di crepitii.

Fenditure apparirono per tutta la spada d’energia dall’aspetto invincibile. Come una fragile giara di porcellana, questa spada cominciò a riempirsi di crepe dalla punta, dove si era scontrata con il semplice pugno del re di Chambord.

<em>Whoosh!</em>

Il sovrano balzò, veloce come un fulmine. Sfrecciò in avanti e, come un’arma, il suo pugno frantumò la lama d’energia poco a poco mirando verso Revier.

<em>Boom!</em>

Revier rimase scioccato e lanciò frettolosamente un pugno per difendersi.

Non appena i loro pugni si scontrarono, il tempo sembrò congelarsi. Poi i loro corpi tremarono e sembrava che Fei fosse stato respinto indietro.

Presto il polverone si calmò e i due combattenti parevano indenni.

Tuttavia i guerrieri di alto livello che stavano osservando la battaglia scoprirono qualcosa di strano; notarono l’espressione spaventata di Revier. Questo esperto di Leon continuava a tremare e guardava il sovrano di Chambord come se avesse visto un nonmorto in pieno giorno.

