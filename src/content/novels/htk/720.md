---
title: Capitolo 720 - Invincibile (seconda parte)
pubDate: 2024-05-21T14:17:20.635Z
tags:
    - htk
---

Il vento agitò i suoi lunghi capelli neri, che assomigliavano ad una cascata che ricadeva a mezz’aria.

In quel momento ogni zenitiano aveva la sensazione che un dio invincibile stesse proteggendo la porta principale di San Petersburg!

“Ahahahah! Spazzatura come questa sarebbe l’esperto di un impero di alto livello? È troppo debole! Avanti! Fatevi sotto! Chi altro osa combattere contro di me?” Gridò Fei.

Questa provocazione tirannica risuonò nell’aria come il ruggito di una divinità e le terrificanti onde soniche si diffusero in ogni direzione, sollevando perfino un polverone.

In effetti le onde soniche erano così potenti che centinaia di soldati di Leon impallidirono e arretrarono di diversi passi senza avere il coraggio di alzare gli occhi.

Perfino la stazione di comando delle truppe di Leon localizzata lontano sembrò sprofondare in un breve momento di silenzio.

…..

A mezz’aria.

La Donna Demoniaca Paris rimase seduta in silenzio sul Trono del Caos. Usando il potere di questo tesoro misterioso, poteva continuare a nascondersi perfino da un Signore di Classe Solare.

Tuttavia poteva vedere esattamente cosa stava succedendo.

Dato che nessuno era attorno a lei, questa donna diabolica poteva finalmente togliersi la maschera.

I suoi splendidi occhi si spostarono sull’uomo che si stava comportando con arroganza come se fosse rimasta ammaliata.

Era toccata anche dal fatto che Fei avesse ascoltato la sua raccomandazione e li avesse provocati nascondendo il suo vero potere.

Quando si erano incontrati per la prima volta sul picco della montagna orientale di Chambord, si erano guardati con sdegno. Tuttavia, da quando Fei l’aveva salvata dal tentativo di assassinio di Spartax quella notte alla taverna…

Anche questa donna intelligente non si era accorta di aver provato un’emozione unica e diversa nei confronti di questo piccolo re astuto e spudorato.

Una raffica di vento agitò i capelli di Paris.

Scosse lievemente la testa e non pensò più a queste strane emozioni. Si destò dal suo incanto e capì che i leoniani avevano iniziato a prestare attenzione a Fei; stava per iniziare la vera sfida!

“Combatti Piccolo re! Sta per iniziare la tua era!”

…

Dopo un po’ di momenti di silenzio, i leoniani risposero alla provocazione di Fei.

Bam! Bam! Bam!

Risuonarono battiti di tamburo tonanti, sembrava che il terreno si stesse per spaccare. Sembrarono risollevare il morale dei soldati di Leon.

Erano i tamburi reali di Leon! Tutti i loro soldati coraggiosi li sentirono e recuperarono un po’ di fiducia.

Ogni volta che i leoniani erano in difficoltà, i tamburi reali di Leon sarebbero stati suonati e i loro battiti tonanti avrebbero condotto il loro esercito alla vittoria e alla gloria.

Presto cinque scie di luce sfrecciarono da dietro le truppe e volarono verso il centro del campo di battaglia.

Erano apparsi altri cinque membri d’élite di classe lunare.

Emanavano aure terrificanti. Sembrava che i tamburi reali di Leon avessero evocato antiche bestie millenarie e la loro energia terrificante fece tremare di paura la gente nel campo di battaglia.

Dovevano essere davvero potenti!

Si precipitarono verso Fei senza sprecare tempo.

Senza dire nulla, si avventarono su di lui come leoni che avevano preso di mira la preda e scatenarono tutta la loro energia. Sembrava che avrebbero usato i loro attacchi finali da un momento all’altro.

“Spudorati! Stanno usando più esperti in battaglia!” Alcuni soldati sulle mura difensive di San Petersburg iniziarono a maledirli.


