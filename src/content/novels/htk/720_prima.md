---
title: Capitolo 720 - Invincibile (prima parte)
pubDate: 2024-05-21T14:19:08.097Z
tags:
    - htk
---

“È impossibile! Chi sei? Chi ca**o sei? Perché conosci il pugno nascosto del fuoco di Neon?”

Revier era rimasto illeso, ma dalla sua espressione sembrava aver visto il cupo mietitore. Mentre il suo corpo si afflosciava, scie di fumo nero fuoriuscirono lentamente dagli orifizi del suo volto. Era una scena bizzarra! Sembrava che bruciasse un fuoco dentro il suo corpo!

Tuttavia, prima che potesse finire di parlare, accadde di nuovo qualcosa di terrificante.

Una brezza soffiò via l’abito nero di Revier, il fumo stavano fuoriuscendo da ogni poro del suo corpo adesso, fino ad avvolgerlo.

In soli tre secondi le correnti grigie si dispersero e accadde una scena terrificante.

Il comandante della legione del Tornado, che era un membro d’élite di classe lunare superiore di ottavo livello, cadde dal cielo come una foglia, ondeggiando lentamente. Sembrava che fosse quasi privo di peso.

Quando la gente lo riesaminò, si resero conto che Revier era stato ridotto ad una coperta di carne, i suoi organi interni, la carne e le ossa erano stati ridotti in cenere, era rimasta solo la sua pelle.

Questo era l’effetto unico della tecnica di quel primo membro d’élite di classe lunare, Neon, che era morto per mano di Fei. Il pugno nascosto del fuoco poteva ridurre i nemici in gusci vuoti. Era una tecnica di combattimento crudele che incuteva terrore.

Revier era morto incredulo, non poteva capire perché il suo avversario era stato in grado di usare la tecnica di un esperto di Leon.

’Nemmeno Neon poteva sconfiggermi usando questa tecnica, figuriamoci distruggere la Spada della terra, che è una tecnica di combattimento di livello superiore. Com’è riuscito a fare trapelare elementi del fuoco nel mio corpo? Le fiamme sono così potenti da avermi bruciato in pochi secondi?!’ Erano stati gli ultimi pensieri di Revier prima di morire.

I centinaia di migliaia di soldati di Leon non potevano credere ai loro occhi.

Questo leggendario comandante che aveva espanso i territori dell’impero e che sembrava invincibile aveva ottenuto molti seguaci e ammiratori, ma era morto per mano di un giovane sconosciuto di un paese di basso livello! Questo colpo devastante sciolse il morale dei soldati come un enorme pezzo di ghiaccio gettato in una pentola d’acqua bollente.

Al confronto, l’esercito di Zenit era entusiasta.

Dopo aver resistito per più di trenta ore sulle mura difensive e aver assistito alla morte dei loro compagni, i soldati stanchi e feriti avevano ripreso le forze. Un momento fa erano sul punto di crollare, ma ora pareva che fossero pieni di adrenalina ed energia. Saltavano ed esultavano.

Le loro voci erano abbastanza forti da fare tremare le montagne e spostare gli oceani.

“Invincibile! Invincibile! Invincibile!”

“Zenit è invincibile! Il re di Chambord è invincibile!”

Sulle mura difensive di San Petersburg, gli ufficiali di alto livello e i soldati ordinari esultavano. Perfino i membri della milizia che si occupavano solo di trasportare frecce, rocce e olio bollente si diedero delle pacche sul petto, abbracciavano le persone attorno e sfogavano le loro emozioni.

Il re di Chambord aveva combattuto contro quattro esperti e aveva ucciso tre membri d’élite di classe lunare. Questo record leggendario poteva fare gridare d’orgoglio gli zenitiani che erano stati definiti come sporchi nativi!

Fei galleggiò a mezz’aria.

Sopra di lui, il fumo nero e la foschia rosso sangue si intrecciavano e si levavano verso l’alto, bloccando la luce del sole.

Sotto di lui, i cadaveri dei soldati morti macchiavano la terra fertile, il loro sangue scorreva in ogni direzione, tingendo l’area di rosso.


