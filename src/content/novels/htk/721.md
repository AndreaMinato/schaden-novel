---
title: Capitolo 721 - Ripagare con la stessa moneta
pubDate: 2024-05-21T15:19:08.098Z
tags:
    - htk
---

Solo il vento si stava muovendo sul campo di battaglia, così la maggior parte delle persone sentirono le imprecazioni dei soldati di Zenit.

Di solito gli scontri tra esperti si svolgevano uno contro uno.

Tuttavia c’erano delle eccezioni quando si combatteva tra gruppi.

Era raro che cinque esperti attaccassero una sola persona. Agli occhi della gente di Azeroth era ingiusto e demoralizzante, così molti lo trovavano disonorevole.

Per questo tutti gli zenitiani avevano protestato.

I cinque esperti erano quasi della stessa età ed erano quattro maschi e una femmina.

Il loro capo aveva una barba lunga e marrone, ed era piuttosto muscoloso. I due dietro di lui erano magri e si assomigliavano; l'unica differenza tra di loro era che uno aveva i capelli lunghi e l’altro corti. Dietro ancora c’erano un tipo grasso e magro dalla pelle bianca e liscia, e una donna di bell’aspetto. Il grassone sorrideva e non sembrava assassino; assomigliava di più ad un ricco nobiluomo. Accanto a lui, la donna sembrava essere sulla ventina ed era fredda quanto un ghiacciaio, avrebbe mantenuto a distanza le persone solo con la sua aura.

Dopo aver sentito le maledizioni, le loro espressioni rimasero impassibili, non mostrarono imbarazzo.

In quel momento risuonò una voce fragorosa dalla stazione di comando di Leon. Riecheggiò una voce altera: “Ahahah! Ridicolo! Non sono ammessi scontri tra squadre? E Zenit può anche mandare altri quattro membri d’élite a partecipare se vuole… Ahah! Cinque contro cinque!”

Moltissimi smisero di imprecare.

I soldati di Leon che avevano provato imbarazzo dopo aver sentito le maledizioni adesso stavano ridendo fragorosamente.

Il capo dei comandanti era proprio crudele.

Sapeva che l’Impero Zenit non aveva altri guerrieri a parte il re di Chambord e si stava approfittando di questo svantaggio. Tuttavia stava facendo finta di seguire le regole tacite del continente, quest’uomo spudorato era disposto ad usare ogni trucco possibile.

“Esatto! Ci muoviamo sempre insieme! Anche se il nostro avversario fosse un signore di classe solare, combatteremmo insieme!” L’uomo barbuto a capo del gruppo guardò Fei e lo provocò: “Ehi, canaglia! Sei solo una canaglia di questo piccolo impero! Se hai paura, puoi arrenderti e spezzarti le braccia, se lo farai ti lasceremo vivere!”

“Eheheh, se non vuoi spezzarti le braccia, puoi toglierti i pantaloni e inginocchiarti! Funziona anche quello!” Uno dei guerrieri magri vestiti di nero sogghignò e rise.

“Sono passati già sei dei dieci secondi. Se Zenit non manderà rinforzi, sarai spacciato!” Quella donna splendida sulla ventina si leccò le labbra e mostrò un sorriso crudele. Mentre fissava Fei come una bestia che guardava la preda, fece segno a Fei che gli avrebbe tagliato la gola.

Dall’altra parte, Fei sembrò mostrare un’espressione seria, come se stesse riflettendo.

Pareva davvero che stesse considerando i suggerimenti dei nemici. Alcuni pensarono che stesse pensando di accontentare gli avversari per salvarsi la vita.

“I maestri degli imperi di alto livello sono solo un branco di codardi che hanno paura della morte e contano solo sul loro vantaggio numerico! I guerrieri di Zenit non temono mai la morte! Combattimenti tra squadre? Anche se io, Chris Sutton, non sono forte, sono ancora vivo! Cosa può accadere di peggio? Morire? Fatevi sotto!” Il Cavaliere del Sole Dorato a terra non poté trattenersi dal gridare.

Le sue parole riaccesero l’orgoglio dei soldati di Zenit.

Anche se Arshavin, il Dio della Guerra di Zenit e il capo dei comandanti non avevano detto nulla, l’esercito di Zenit aveva già iniziato a gridare.

Il Cavaliere del Sole Dorato aveva detto la verità, anche se erano deboli, nel peggiore dei casi sarebbero solo morti!

“Giusto! Contate anche su di me!”

“Che importa dei membri d’élite di classe lunare? Cos’altro possono fare se non ucciderci! Contate anche su di me!”

L’esercito di Zenit avrebbe combattuto fino alla morte e i suoi comandanti non cedettero sotto la pressione.

“Ahahah!” I cinque membri d’élite di classe lunare di Leon cominciarono a ridere con sdegno.

L’uomo barbuto gettò un’occhiata verso Chris Sutton a terra e ai soldati di Zenit sulle mura difensive, per poi scoppiare a ridere come se avesse sentito la barzelletta più divertente al mondo: “Voi? Che siete voi? Non siete degni di partecipare ad una battaglia tra esperti! Dovreste aver raggiunto almeno la classe lunare per farlo! Siete deboli come formiche! Come osate fare dichiarazioni così ridicole? Ahahah! Gli imperi di basso livello sono ignoranti dopotutto! Che branco di idioti! Cos’altro potete fare se non accettare la morte?”

“Voi…” Il Cavaliere del Sole Dorato era infuriato, ma sapeva anche che le persone ordinarie non potevano partecipare ad una battaglia tra esperti; era un duello sacro!

Fei all’improvviso sembrò rilassarsi. Rise e disse: “Almeno un membro d’élite di classe lunare? Eheh…”

Mentre parlava, mosse una mano verso il basso e una scia di energia dorata sfrecciò nel corpo di Chris Sutton.

“Cosa…” Sutton ne fu scioccato.

Un momento dopo un’ondata di calore viaggiò per il suo corpo.

Il dolore acuto che arrivava fino al midollo delle sue ossa gli diede la sensazione che uno sciame di formiche lo stesse divorando dall’interno e il gonfiore dei suoi canali di energia lo fecero quasi gemere di dolore nonostante il suo orgoglio di cavaliere.

Era una sofferenza troppo intensa, ma passò anche velocemente.

Un momento dopo, Sutton ebbe la sensazione di aver finalmente superato il blocco che gli stava impedendo di avanzare di stadio da molto tempo, scoprendo tutti i segreti dietro di esso. Un mondo nuovo si stava rivelando dietro i suoi occhi.

Un’aura potente, ma estranea apparì lentamente su Sutton.

Poi, questo bel giovane cavaliere si levò gradualmente dal terreno e volò nel cielo.

Un membro d’élite di classe lunare!

Il Cavaliere del Sole Dorato era avanzato allo stadio della classe lunare!

I cinque membri d’élite di classe lunare di Leon né rimasero scioccati! Avevano capito subito che l’avanzamento di stadio era stato causato dalla fiamma dorata che Fei gli aveva lanciato.

<em>’Ha creato un membro d’élite di classe lunare così facilmente? Come? È scioccante! È al livello di una divinità!’</em> Pensarono.

Questi cinque membri d’élite di classe lunare esitarono per diversi secondi e il conto alla rovescia che avrebbe dato inizio all’incontro era terminato da tempo.

L’esperto barbuto di Leon si ridestò dallo stupore e lo derise con un sorriso gongolante: “Hai un piccolo aiutante? E allora? Quella povera anima non ha nemmeno superato la sfida della natura! È debole come un neonato ai nostri occhi! Non è diverso da un suicidio! Ahah, dato che sono passati già dieci secondi e Zenit non ha mandato altri esperti, MORITE!”

Non appena finì di gridare, sfrecciò come un fulmine cercando di lanciare un attacco a sorpresa.

Ora il Cavaliere del Sole Dorato si era già reso conto che il re di Chambord aveva usato le sue tecniche miracolose per farlo passare dalle nove stelle alla fase lunare! Ogni risentimento che aveva provato nei suoi confronti scomparì e il sovrano diventò il suo idolo.

Sutton fu sorpreso dall’attacco dell’uomo barbuto e fu sul punto di…

Un’enorme quantità d’energia spinse via Sutton e la risata di Fei risuonò nelle sue orecchie: “Chris, concentrati e fa circolare la tua energia da guerriero! Preparati ad affrontare la sfida della natura! Ti proteggerò! Questi codardi che si stanno approfittando del loro vantaggio numerico sono troppo deboli per noi due…”

Fei sfrecciò in avanti e apparì accanto all’esperto barbuto come se si fosse teletrasportato.

Era una velocità inimmaginabile! Tutti gli spettatori avevano visto solo una serie di immagini residue e avevano sentito la sua voce, ma il suo pugno era già atterrato sul petto del nemico.

Prima che l’esperto barbuto potesse reagire, le fiamme dorate di Fei si erano accese e avevano fatto esplodere l’avversario!

Un colpo per uccidere!

Tutti erano rimasti sbalorditi!

Prima che gli altri quattro membri d’élite di classe lunare di Leon potessero reagire, ebbero la sensazione di essere bloccati in una palude. L’aria attorno era diventata densa e non potevano muoversi.

All’improvviso apparirono fiamme d’energia arancione.

Una lama fatta da elementi della terra lunga più di cento metri era apparsa davanti a Fei.

“Ahahah! Vi ripagherò con la stessa moneta! Spada dela Terra! All’attacco!!!” Gli spiriti dei nemici furono distrutti dalla sua voce.

Era la Spada della Terra! La vera Spada della Terra!


