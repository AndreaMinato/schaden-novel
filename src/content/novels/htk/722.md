---
title: Capitolo 722 - Prezzo (seconda parte)
pubDate: 2024-05-21T16:17:20.635Z
tags:
    - htk
---

Risuonò un lieve strappo, ma in qualche modo tuonò nelle orecchie della gente. Prima che la folla potesse reagire, una linea rossa apparì su ogni membro d’élite di classe lunare di Leon, partiva dalle loro fronti fino a raggiungere i loro inguini, e il sangue iniziò a schizzare.

I quattro esperti erano stati tagliati a metà e i loro corpi fatti a pezzi caddero dal cielo in una pioggia rossa di organi.

I maestri un momento fa così tirannici adesso erano stati ridotti in otto pezzi.

Morte istantanea!

Un altro assassinio istantaneo!

Tutti sul campo di battaglia rimasero sbalorditi e per un momento non riuscirono a proferire parola.

<em>’Uccidere quattro membri d’élite in un attimo di secondo. Cosa… cosa sta succedendo?’</em> Pensarono dopo un po’.

Il morale dei soldati e dei comandanti di Leon subì un altro duro colpo. Era precipitato anche dopo i battiti dei tamburi reali di Leon.

Non capivano perché questo zenitiano che non aveva nemmeno il temperamento di un esperto disponesse di una forza così assurda! Non potevano credere che i loro membri d’élite di classe lunare fossero stati uccisi facilmente come pecore!

<em>Boom!</em>

Risuonò una forte esplosione e destò tutti dallo shock.

Fei si girò e mostrò compostezza. L’enorme marchio di un pugno volò e distrusse la scia d’energia rossa che lo aveva attaccato da dietro. Anche se Fei si era mosso dopo, aveva reagito in tempo.

Le terrificanti onde d’urto si dispersero nell’area e l’energia caotica si calmò dopo un po’ di tempo.

Ora al posto dei quattro membri d’élite di Leon c’era un’enorme figura che assomigliava ad una bestia e indossava un’armatura nera.

Sembrava avere circa venticinque anni, ma era alto più di due metri e mezzo. Aveva la pelle scura e un aspetto brutto. La sua pelle era rugosa per via delle cicatrici e i suoi capelli ricci erano legati in molte treccine. La sua peluria folta e i suoi denti taglienti lo facevano parere una scimmia.

Emanava un’aura opprimente indescrivibile mentre faceva una smorfia arrabbiata.

Questo uomo dall’aspetto sgradevole fissò Fei e disse con uno sguardo pieno di intento omicida: “Imperdonabile! Stupido sporco nativo! Io, il principe di Leon, ti ho già ordinato di fermarti!”

Il sovrano alzò le spalle e rispose: “Oh, mi dispiace. Sei stato troppo lento e l’hai detto troppo tardi!”

“Sei morto!” La scimmia nera rimase sbalordita per un momento per poi infuriarsi.

Luci sanguinose brillarono ed emanò un’energia mistica che fu sul punto di avvolgere Fei.

Il suo tono era davvero prepotente, sembrava che stesse rimproverando qualcuno di molti livelli inferiore a lui. Significava che era abituato a dare ordini.

Era arrogante. Lo stava sottovalutando anche se Fei aveva dimostrato una forza notevole.

Non sembrava che lo stesse minacciando adesso, ma che stesse semplicemente dichiarando una verità inevitabile.

Tutto questo indicava che fosse un potente esperto e che la sua forza superasse di gran lunga quella degli altri maestri di Leon.

Di fronte a questa presenza incombente, i membri d’élite di classe lunare ordinari non sarebbero riusciti a rimanere in piedi di fronte a lui nemmeno per qualche secondo prima di collassare mentalmente, figuriamoci affrontarla.

Ma Fei non era un membro d’élite di classe lunare comune.

“Cosa? Maledizione, credi che non sappia come vantarmi?” Il re distrusse all’istante l’atmosfera che il nemico aveva costruito. Continuò: “Scimmione, non provare a competere con me in questo campo, hai molta meno esperienza.”

“Miserabile ignorante! La pagherai per la tua impudenza! Ti torturerò!” La scimmia nera sembrava infuriata. Nessuno aveva osato rivolgersi a lui in questo modo da molti anni.

Sorrise crudelmente con i suoi denti gialli e taglienti e disse con voce roca: “Ti prometto che ucciderò ogni singolo zenitiano, uomo o donna, giovane o vecchio! Eliminerò tutti voi sporchi nativi che non meritano di avere una terra!”

“Che idiota di alto livello, congratulazioni! Sei riuscito a farmi arrabbiare!” L’espressione di Fei divenne fredda. “Non mi piace essere minacciato, così dovrai pagare per ciò che hai detto. Non è un prezzo così elevato, solo la tua vita!”


