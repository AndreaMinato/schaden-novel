---
title: Capitolo 724 - Inseguimento (prima parte)
pubDate: 2025-01-02T11:23:24.299Z
tags:
  - htk
---

“Pugno Invincibile dell’Imperatore!”

Fei scagliò un pugno e la sua energia dorata sfrecciò come una meteora lasciando dietro di sé una lunga scia.

“Ahahah! Idiota! Muori! Pugno del Fuoco Supremo!”

La “scimmia nera” notò che il sovrano aveva smesso di imitare le sue tecniche e si emozionò. Sapeva quanto erano terrificanti le capacità di copiatura di Fei, erano praticamente divine!

Dato che il suo avversario aveva ceduto alle sue provocazioni, il principe pensò di aver ottenuto una rara opportunità.

Perciò usò all’istante la sua tecnica più potente, il Pugno del Fuoco Supremo.

La vaga immagine di un dio del fuoco apparì dietro di lui. Era robusta e indossava un abito tradizionale e appariscente, sembrava un’entità suprema che incuteva timore nel resto del mondo.

Quando la scimmia nera attaccò, raggi uscirono dagli occhi di questa divinità, che incrociò le mani e lanciò un pugno verso il basso. Questo colpo pareva sul punto di lacerare lo spazio e distruggere il mondo.

Questo era il pugno più potente di questa scimmia nera.

Boom!

L’energia dorata del Pugno Invincibile dell’Imperatore si scontrò con quello della divinità.

Le onde d’urto dell’esplosione si espansero e si dispersero nell’area.

Terrificanti nuvole cupe coprirono il cielo sempre di più e la polvere sul terreno si fuse con le nubi d’energia color rosso scuro per poi levarsi nell’aria, come se un enorme splendido fiore letale fosse apparso nel mondo.

Per un momento, divenne l’aspetto più appariscente nella regione.

Ogni persona per il campo di battaglia guardò questo bellissimo fiore pericoloso trattenendo il respiro, il loro nervosismo era indescrivibile.

La persona che stava rappresentando l’impero in battaglia era il leggendario principe Gomi che non era mai stato sconfitto da quando era asceso, ma questo zenitiano aveva sconvolto troppo i soldati di Leon e li aveva gettati nella disperazione più volte. Si erano resi conto che la vittoria non era così facile da ottenere.

Gli uomini di Zenit invece erano preoccupati. Anche se il sovrano di Chambord era famoso per il suo potere e la sua imprudenza, non erano sicuri che potesse ancora resistere ad una pressione del genere.

Colta dall’emozione, la gente avrebbe perso la compostezza e la ragione.

Tuttavia videro presto il risultato dello scontro.

Un lampo brillò all’improvviso come una saetta e una persona volò verso le truppe di Leon con un’espressione terrorizzata, sembrava un cane sconfitto con la coda tra le gambe.

Era la scimmia nera Gomi, il leggendario principe di Leon.

Non appena si era scontrato con Fei, aveva capito di aver sottovalutato il suo avversario.

Si era reso conto che questo avversario moro di bell’aspetto era ancora più spaventoso quando non copiava le sue tecniche. Fei aveva superato ogni sua aspettativa.

Anche se Gomi aveva ancora qualche asso nella manica che non aveva ancora rivelato, sapeva che sarebbe stato inutile dato che il suo nemico l’avrebbe surclassato.

Perciò aveva preso una decisione ed era scappato velocemente.

Anche se fuggire era vergognoso, se non l’avesse fatto sarebbe stato ucciso.

Poteva ancora redimersi dopo, ma avrebbe perso tutto se fosse morto.

La sua risolutezza superava di gran lunga quella dei suoi coetanei.

Fei non si aspettava che il principe arrogante e vanaglorioso dell’impero Leon scappasse all’istante. Dopotutto il suo avversario non era davvero rimasto ferito per via della collisione.

Perciò, quando Fei aveva reagito velocemente alla situazione, il suo avversario era già fuggito.

Tuttavia, il sovrano non si sarebbe lasciato scappare un nemico così potente, qualcuno che rappresentava una minaccia per Zenit.

Fei lo inseguì immediatamente senza esitare e le sue immagini residue sembrarono lacerare il cielo.

Nessuno aveva previsto un cambiamento della situazione così drastico.

Furono i leoniani a reagire per primi. Anche se la fuga del leggendario principe Gomi aveva fatto precipitare il loro morale, i soldati cominciarono a tirare diverse frecce su ordine dei comandanti Come un grosso sciame di locuste affamate, i dardi puntarono verso Fei.
