---
title: Capitolo 726 - Una trappola calcolata con attenzione (seconda parte)
pubDate: 2025-01-13T16:06:08.248Z
tags:
  - htk
---

San Petersburg era sull’orlo del collasso e i zenitiani erano davvero ansiosi. Fei era apparso proprio durante un momento critico ed era diventato il vero ero nei cuori dei zenitiani, proprio come aveva pianificato Paris.

Il potere invincibile del re di Chambord aveva offerto loro un briciolo di speranza in questa guerra che sembrava persa in partenza.

Perciò l’attenzione di centinaia di migliaia di soldati di Zenit era tutta concentrata su di lui.

Quando avevano visto il re di Chambord inseguire il principe di Leon come se stesse dando la caccia ad un animaletto, i zenitiani avevano sentito di poter sfogare finalmente la loro frustrazione.

Ora ogni soldato di Zenit che finalmente aveva visto un barlume di speranza si era disperato vedendo i cannoni magici degli spregevoli ormondiani fare fuoco contro il re di Chambord!

Sapevano bene quanto fossero formidabili le capacità di quei pezzi di artiglieria; gli ormondiani avevano usato i cannoni durante l’assedio. Ogni volta che ci ripensavano, ai zenitiani si rizzavano i capelli.

Tuttavia, per qualche motivo, una delle Xuan’ge si era separata dalle altre ed era partita, mentre le altre sei aeronavi avevano interrotto il loro assedio. Altrimenti forse San Petersburg sarebbe stata già conquistata dal nemico.

In quel momento, i quattro raggi d’energia avevano avvolto il re di Chambord sotto gli sguardi attenti di tutti.

Non appena si scontrarono con il sovrano, si formò una sfera così enorme da sembrare un altro sole nel cielo. La luce penetrò all’istante tutta la polvere e il fumo, sovrastando tutto il resto e tingendo di rosso la regione.

Quasi tutti gli spettatori si sentirono bruciare gli occhi, facendoli lacrimare.

Il bagliore accecò i soldati ordinari più vicini alla sfera brillante e li fece gridare di dolore.

Era una scena terrificante.

Poi la sfera di luce iniziò ad espandersi come un palloncino che si stava gonfiando.

Un momento dopo risuonò un’enorme esplosione e terrificanti onde d’urto marchiarono il cielo rosso cupo. Queste fenditure conducevano al vuoto e sembravano fauci che volevano divorare il mondo.

Pareva che le divinità celesti si fossero arrabbiate e stessero condannando a morte il re di Chambord.

A diversi chilometri di distanza, i soldati e i comandanti di Zenit furono soffocati dalla pressione e i più deboli svennero.

Questo rendeva l’idea di quanta pressione stesse sopportando il re di Chambord che era al centro dell’esplosione. Era un impatto sovrumano!

‘Anche se il sovrano di Chambord è forte, è un mortale pure lui. Come potrebbe resistere?’ Pensò la gente.

Vedendo lo spazio al centro dell’esplosione collassare e cadere nel vuoto, gli zenitiani iniziarono a perdere le speranze.

Avevano pregato gli dei con fervore e finalmente un potente eroe era venuto a salvarli.

‘Prima che però potesse condurci alla vittoria, è morto a causa di una trappola degli ormondiani! Che gli dei stiano cercando di annientare Zenit?’ Pensarono.

…..

In alto nel cielo.

Sul Trono del Caos, Paris fissò il centro dell’esplosione con determinazione.

Non poteva controllare il Trono del Caos, così poteva solo rimanere ferma ad aspettare, non poteva avvicinarsi al centro dell’esplosione.

“Sarai sano e salvo, resisterai, vero? Avanti, mostrati! Mi hai sentito… sei ancora vivo!”

Più una persona era coinvolta emotivamente, meno sarebbe stata razionale.

Questa Donna Demoniaca famosa per la sua freddezza e la sua crudeltà stava mormorando tra sé e sé con un tono lamentoso.

…

“Ahahah! Sei morto! Ahah! Finalmente sei morto! Non avevi detto che volevi uccidermi? Ahahah! Ora Zenit è spacciata!”

Dentro la sfera magica verde della Xuan’ge più vicina al centro dell’esplosione, il leggendario principe Gomi di Leon era sul ponte dell’aeronave e rideva con arroganza come un pazzo.

Il suo grido risuonò per tutta la regione e il tono della sua voce sembrava trionfante e feroce.

I zenitiani erano arrabbiati, ma impotenti.
