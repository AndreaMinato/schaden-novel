---
title: Capitolo 727 - Dovete avere fiducia nel Re di Chambord (prima parte)
pubDate: 2025-01-15T08:23:21.410Z
tags:
  - htk
---

Risuonarono subito i corni dalle formazioni e dagli accampamenti nemici sprofondati nel caos.

Stavano cogliendo l’opportunità per riorganizzarsi e reagire.

Il combattimento aereo e la risata arrogante di Gomi risollevarono il morale delle truppe degli alleati.

Invece i cavalieri di Zenit, nonostante fossero feroci, non erano protetti da esperti. Senza il tirannico re di Chambord ad aiutarli, iniziarono ad affrontare sempre più ostacoli. Inoltre lo svantaggio numerico stava cominciando a farsi sentire, limitando la loro mobilità.

Gradualmente le perdite della cavalleria di Zenit aumentarono.

…..

Fuori dalla torre di controllo sulla porta principale di San Petersburg.

“Sua altezza, ora la situazione è terribile! Il re di Chambord è morto in battaglia! Senza la sua soppressione, questi maledetti bastardi si riorganizzeranno velocemente e attaccheranno con efficacia la nostra cavalleria! Siamo in svantaggio numerico, dovremmo richiamarli!”

“Sì sua altezza! Dovremmo richiamarli adesso! Abbiamo già ottenuto una piccola vittoria. Se continueranno a combattere, verranno uccisi tutti!”

“Ci sono troppi nemici! I nostri cavalieri coraggiosi potrebbero non riuscire a tornare…”

Dichiararono i comandanti della Legione del Sangue di Ferro con espressioni arrabbiate, ma solenni. Anche se erano disperati, non potevano farci nulla.

Anche se in passato provavano ostilità nei confronti del re di Chambord, stavolta avevano tifato per lui e non avevano gongolato affatto quando lo avevano visto in difficoltà.

Inoltre avevano mantenuto la loro razionalità e stavano cercando di convincere il dio della guerra di Zenit Arshavin a richiamare la cavalleria.

Ora il principe ereditario rivelò una rara espressione esitante.

Arrivò di fronte ad un parapetto e fissò il centro dell’esplosione in lontananza anche se le onde d’energia rosse si stavano ancora espandendo in ogni direzione. Sembrava che stesse cercando di scoprire qualcosa.

Mentre stringeva la pietra del muro, le luci si riflettevano sui suoi occhi; era chiaro che stava cercando di fare una decisione difficile.

Alla fine chiuse lentamente gli occhi e si accigliò.

In meno di una decina di secondi, un po’ di gocce di sudore iniziarono a colargli giù per le tempie. Era un effetto collaterale dell’eccessivo rimuginio.

Tutti i generali attorno ad Arshavin erano uomini leali che erano rimasti al suo fianco per molti anni.

Arshavin aveva mantenuto la calma in tutte le guerre precedenti ed era riuscito a distruggere i nemici mentre sorrideva e chiacchierava. I suoi uomini non l’avevano mai visto in queste condizioni e non osarono più dire altro, temendo di poterlo distrarre.

Questo singolo minuto sembrò un’eternità per loro.

Alla fine Arshavin aprì gli occhi con determinazione e calma.

“Trasmettete il mio ordine! Usate le bandiere per comunicare alla cavalleria che deve continuare a caricare, devono impedire ai nemici di riorganizzarsi. Allo stesso tempo, dite alla Frusta del Signore del Fulmine a guardia della porta ovest, alla legione della Forza Enorme a nord, alla Legione della Pietra ad est e a quella della Tempesta a sud di mandare due terzi dei loro membri d’élite ad attaccare sotto la guida dei loro comandanti.
Non sono ammessi ritardi e chi disubbidirà a questo ordine sarà considerato un traditore. L’intero impero deve attaccare! Questo deciderà il risultato della guerra!” Scandì con chiarezza Arshavin.

“Cosa?” I suoi comandanti leali rimasero tutti sbalorditi, impallidirono perfino.

Non si aspettavano che il principe ereditario Arshavin avrebbe dato un ordine così folle dopo un intenso periodo di riflessione. Se non l’avessero sentito personalmente da lui, avrebbero pensato che fosse stato un pazzo a decidere.

“Trasmettete i miei ordini! Tutti nella legione del Sangue di Ferro, dai comandanti, ai cuochi e agli scudieri, si deve preparare! Seguitemi ad uccidere i nemici fuori dalle mura difensive!”

Era chiaro che Arshavin avesse deciso. Aveva intenzione di fare un ultimo sforzo e usare l’intero potere militare di Zenit.
