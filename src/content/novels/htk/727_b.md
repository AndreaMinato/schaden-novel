---
title: Capitolo 727 - Dovete avere fiducia nel Re di Chambord (seconda parte)
pubDate: 2025-01-15T08:23:31.052Z
tags:
  - htk
---

Di solito non avrebbe mai spiegato il motivo dietro le sue decisioni.

Tuttavia diede una pacca sulle spalle di un giovane comandante accanto a lui e si girò per poi dire: “Dobbiamo credere nel re di Chambord.”

Un evento davvero raro.

‘Credere nel re di Chambord?’ Pensarono gli altri comandanti.

Questa frase sarebbe sembrata ridicola e imbarazzante in qualsiasi altro momento, ma dopo questo conflitto suonava onorabile alle orecchie dei guerrieri della legione del Sangue di Ferro.

Quasi ogni cosa era determinata dal fato.

Non appena Arshavin smise di parlare, risuonarono dei rimbombi da lontano, come se fossero stati una risposta alle sue parole. Furono così fragorosi da sovrastare tutti gli altri suoni ed erano talmente terrificanti che sembrava che il mondo stesso stesse collassando.

Tutti ne furono sorpresi e alzarono gli occhi per vedere cos’era successo.

In lontananza, le sei Xuan’ge dall’aspetto maestoso e divino avevano iniziato a tremare.

Come se un’enorme mano invisibile le avesse afferrate, sussultarono con violenza mentre le sfere d’energia verdi attorno ad esse si stavano offuscando.

Poi, come se avessero perso il loro potere, traballarono a mezz’aria e cominciarono a precipitare.

“Cosa…” I comandanti della legione del Sangue di Ferro si scambiarono delle occhiate con espressioni piene di gioia, non potevano credere ai loro occhi.

“È Alexander! Il re Alexander di Chambord! Ahahah! È lui!” Perfino Arshavin iniziò a ridere, una reazione molto rara per lui.

Era la prima volta che rideva con entusiasmo menzionando il nome “Alexander”.

Proprio come desideravano, quel mare di fiamme dorate era tornato a bruciare.

Era il potere del Pugno Dominatore del Cielo del re Alexander di Chambord.

Il re di Chambord non era morto!

Riecheggiò una serie di grida sulle mura difensive di San Petersburg.

“Ahahah! Grandioso! È grandioso! Carica! Trasmettete i miei ordini, carica!”

Le grida di Arshavin risuonarono per le mura difensive e le sue fiamme da guerriero dell’elemento metallo brillarono.

Balzò giù dalle mura come una grossa aquila. I soldati della sua legione ben armati proprio dietro avevano già preparato un cavallo da guerra per lui.

Tink! Montò subito sul cavallo e sfoderò la sua spada.

La sollevò.

L’enorme porta di ferro della città si stava sollevando di fronte a lui.

I soldati d’élite della legione del Sangue di Ferro lo seguivano, parevano un’onda nera.

Il vento scosse il mantello del Dio della Guerra di Zenit.

Mosse anche i suoi lunghi capelli rossi, facendoli sembrare una nuvola cremisi.

“Non crediamo nella guerra e odiamo le cicatrici causate dalle armi, ma quando siamo costretti ad usare la forza, noi coraggiosi zenitiani non ci arrenderemo mai! Ora, l’eroe dell’impero, l’invincibile re di Chambord, sta già sconfiggendo i maledetti invasori! Coraggiosi soldati, seguitemi fuori dalla capitale e uccidiamoli tutti!”

La porta di San Petersburg si aprì lentamente e la luce solare illuminò il corridoio.

Con un cenno della spada, il principe ereditario Arshavin sfrecciò fuori dalla città per condurre la carica.

Dietro di lui, tutti i soldati che indossavano armature nere lo seguirono senza esitare.

Quasi allo stesso tempo, le quattro piccole Xuan’ge di fronte alla formazione persero il controllo e precipitarono lentamente.

Riecheggiò una sirena assordante e le luci di avvertimento abbaglianti brillarono sulle aeronavi.

Tutti i soldati di Ormond correvano per i ponti come formiche.

Sembrava che la perdita d’energia delle Xuan’ge non fosse una nuovità per questi soldati ben addestrati e stavano cercando di ripararle con fare organizzato. Stavano usando ogni genere di manuale e marchingegno di riserva, senza abbassare la guardia.

Tuttavia presto gli ormondiani si resero conto che non potevano più ripristinare le funzioni delle quattro aeronavi.

Furono sopraffatti dall’ansia e dalla paura.

“Cosa sta succedendo?” Il leggendario principe Gomi di Leon, sul ponte della prima Xuan’ge, si accigliò. Il suo istinto da guerriero gli suggerì che la situazione stava volgendo al peggio. Proprio quando fu sul punto di scappare, si irrigidì.

Gomi non si era accorto che Fei era già arrivato dietro di lui sul ponte. Con un sorriso di derisione stampato in faccia, il re disse lentamente: “Mi scuso per averti fatto aspettare. Ora finalmente ho tempo per ucciderti!”

Il suo intento omicida già traboccava dal suo sguardo.

Vedendo questo, il principe Gomi ebbe un tuffo al cuore, si sentì gelare il sangue ed ebbe l’impressione di sentire la chiamata del cupo mietitore.
