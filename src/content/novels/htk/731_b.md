---
title: Capitolo 731 - Bottino di Guerra (seconda parte)
pubDate: 2025-01-20T07:01:51.773Z
tags:
  - htk
---

Capitolo sponsorizzato, ringraziamo Gae!
12 capitoli in coda, 0/1 (sponsorizzazioni 1 euro a capitolo),
-Schadenfreude

Con l’aiuto dell’energia spirituale che non aveva confini e delle spiegazioni dei due scienziati pazzi, Fei aveva compreso bene il funzionamento delle Xuan’ge.

I sistemi magici complicati e confidenziali ora non erano nulla ai suoi occhi e poteva distruggere le formazioni chiave in pochi secondi.

Disarmò facilmente le formazioni auto-detonanti e usò i sistemi magici di contrattacco ideati dai due scienziati pazzi per fare perdere il controllo della Xuan’ge ai vari equipaggi.

Nel frattempo la Xuan’ge di Chambord era stata potenziata.

Anche se il legno di ferro prodotto nell’impero di Ormond era resistente, perfino l’acciaio non era nulla in confronto ai membri d’élite al picco della classe lunare e ai signori di classe solare. Inoltre le Xuan’ge non erano molto veloci e le armi di cui disponevano erano limitate. Eccetto per i due enormi cannoni sulla prua e sulla poppa dell’aeronave, il resto dell’artiglieria magica più piccola aveva un potere limitato.
Erano sufficienti per piccole battaglie aeree, ma non potevano scatenare colpi distruttivi continui. Dopotutto gli enormi cannoni principali erano difficili da muovere, lenti a caricarsi e non potevano attaccare frequentemente.

Questi erano tutti problemi critici che avevano riscontrato dopo la battaglia a Chambord.

Ora che il laboratorio degli scienziati pazzi aveva compreso alcune delle antiche rune divine e avevano accesso all’enciclopedia dell’Era Mitica, la Saggezza del Re Demoniaco, non era stato troppo difficile potenziare la Xuan’ge.

Dopo non molto tempo, l’aeronave catturata da Chambord sarebbe diventata la vera sovrana del cielo! Avrebbe potuto intimidire perfino i signori di classe solare in futuro.

L’appetito di Fei così era aumentato drasticamente.

Avrebbe fatto di tutto per ottenere le sei Xuan’ge qui come bottino di guerra!

Se avesse potuto prenderle, il regno di Chambord avrebbe disposto di un’invincibile flotta aerea in futuro. In un certo senso, non sarebbe stata inferiore agli imperi di nono livello.

Perciò Fei ignorò completamente Gundogan. Non gli importava di trattati di pace e alleanze, non erano tangibili.

Era la famiglia reale di Zenit a dover considerare questi aspetti, ma non riguardava il sovrano di un regno affiliato. Così Fei aveva deciso di delegare tutto il lavoro all’imperatore Yassin.

In meno di due minuti, l’ultima Xuan’ge più piccola fu disattivata da Fei e tutti i sistemi magici si spensero. Mentre gli enormi paracaduti di cuoio volavano e altri meccanismi fisici venivano attivati, la Xuan’ge discese a terra senza danneggiarsi troppo.

A terra.

Il principe ereditario Arshavin era proprio il Dio della Guerra di Zenit.

Dopo aver distrutto le formazioni di Leon con la sua legione del Sangue di Ferro, caricò con i suoi uomini tra gli accampamenti di Ormond. Dato che Fei aveva ucciso tutti i loro esperti e aveva inflitto loro molte perdite, i meno di 10.000 soldati si arresero facilmente scoraggiati.

Questi guerrieri sconfitti non potevano fare molto di fronte a Fei.

Arshavin era un comandante instancabile. Stava mostrando lo stesso atteggiamento assassino e spietato che aveva usato contro Fei in passato.

Ordinò ai suoi uomini di disarmare e rimuovere l’equipaggiamento dei nemici, per poi farli imprigionare subito. Anche se non aveva torturato o ucciso questi soldati sconfitti, il suo atteggiamento fu comunque gelido.

L’impressione che Fei aveva di Arshavin migliorò dopo la battaglia di oggi.

Anche se c’erano stati conflitti tra il Dio della Guerra e Chambord, non avevano ostacolato la loro coordinazione.

Il sovrano ammirava l’acume di Arshavin e il principe ereditario era riuscito a cogliere il momento chiave della battaglia per ribaltare la situazione!

Aveva portato Zenit alla vittoria e non si era arreso implorando pietà.

“La pagherai per ciò che hai fatto!” Gundogan strinse i denti e lo maledì dalla sfera d’energia trasparente.

Fei gettò un’occhiata verso di lui e lo ignorò.

Iniziò un conto alla rovescia con un sorriso.
