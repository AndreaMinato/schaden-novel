---
title: Capitolo 732 - Invincibile Dio della Battaglia
pubDate: 2025-01-20T07:02:09.907Z
tags:
  - htk
---

Capitolo sponsorizzato, ringraziamo Gae!
11 capitoli in coda, 0/1 (sponsorizzazioni 1 euro a capitolo),
-Schadenfreude

La pergamena che aveva imprigionato Gundogan era stata prodotta dal laboratorio degli scienziati pazzi.

Era basata sulla sfera d’energia trasparente che proteggeva la Saggezza del Re Demoniaco nella misteriosa stanza di pietra. Era un’antica tecnica di imprigionamento che risaliva all’Era Mitica ed era stata creata partendo da rune semi divine.

Dopo che Akara e Cain le avevano decifrate, avevano scoperto i simboli incisi sulle sedie e le lanterne di pietra e si erano ispirati ad essi per progettare questa invenzione.

Quando Fei era entrato nel vasto oceano sotterraneo della città delle Due Bandiere alla ricerca dell’Altare Mistico, Akara gli aveva dato questo tipo di pergamena magica per proteggersi in caso di pericolo.

Tuttavia le Pergamene di Imprigionamento allora potevano bloccare solo membri d’èlite di classe lunare, era impossibile che resistessero a signori di classe Solare.

Dopo che però Fei aveva scoperto il posto ancestrale finale dei nani e aveva scoperto le rune divine incise sulle mura, Akara e Cain avevano potuto trarre spunto da esse per capirne i fondamenti.

Da allora, le rune divine erano state utilizzate in ogni progetto a Chambord.

Anche le pergamene di imprigionamento erano state rafforzate. Ora potevano bloccare anche signori di classe solare al di sotto della fase Nascente.

Naturalmente non era un sigillo perfetto, c’era un limite di tempo.

Prendendo un signore di classe Solare come Gundogan per esempio, avrebbe potuto imprigionarlo per meno di trenta minuti.

Visto che la pergamena era stata attivata da diverso tempo, Gundogan stava per essere liberato in circa trenta secondi.

Vedendo che il limite di tempo stava quasi per scadere, Fei aveva iniziato un conto alla rovescia.

Pop! Quando contò fino a zero, risuonò un lieve scoppio e la sfera d’energia che conteneva Gundogan all’improvviso scomparì come una bolla di sapone.

L’improvviso recupero della libertà sbalordì il principe per un secondo e ci mise un po’ a reagire.

“Ahahahahahah!” Iniziò a ridere come un pazzo e intento omicida traboccò dal suo sguardo. Fissò Fei con i suoi occhi blu e sogghignò: “Ahah, così il tuo asso nella manica ha un limite di tempo! Ahahah! Ora è il mio turno! Anche se non potrò ucciderti, potrà ridurre in poltiglia centinaia di migliaia di zenitiani! Siamo tutti signori di classe Solare e abbiamo entrambi assi nella manica. Sarebbe difficile per te uccidermi…”

Mentre parlava, vaste quantità d’energia di tipo fuoco eruttarono fuori dal suo corpo. Era così maestosa da essere difficile da descrivere.

Gundogan coltivava l’energia dell’elemento fuoco ed era molto più potente di Xanchua, che era morto per mano di Una Spada.

Anche se aveva liberato tutto il suo potere, non bruciavano molte fiamme d’energia attorno a lui. Tuttavia la temperatura dell’area aumentò vertiginosamente.

Hiss! L’intenso calore fece evaporare l’acqua nell’aria, lo spazio attorno a lui sembrò destabilizzarsi e un enorme buco nero apparì dietro di lui.

L’aria attorno a Gundogan scoppiettò, sembrava una pentola d’acqua bollente. L’energia bruciò un po’ di avvoltoi che stavano volando a migliaia di metri di distanza e che stavano cercando di divorare cadaveri. Presero fuoco ed esplosero ancora prima di poter emettere un gemito. Furono ridotti in cenere prima ancora di poter cadere a terra.

Inoltre la vegetazione secca a terra iniziò a bruciare.

Il potere dei signori di classe Solare superava proprio le possibilità dei mortali e sembrava quasi divino. Erano davvero terrificanti e, se Fei non fosse stato qui, Gundogan avrebbe davvero potuto uccidere centinaia di migliaia di soldati d’élite di Zenit.

Inoltre, dato che era caduto nella trappola del sovrano già una volta, adesso era molto più in allerta e non si sarebbe fatto imprigionare di nuovo.

In quanto principe di un impero di settimo livello, doveva avere molti tesori con sé e aveva assi nella manica su cui contare. Perciò, anche se Fei era molto più forte di lui, non aveva paura; aveva intenzione di vendicarsi.

“Ahahah! Verserò fiumi di sangue per Zenit e la cancellerò dalla storia! Giuro che se non ucciderò ogni zenitiano, io…” Anche Gundogan tirò fuori una pergamena mistica mentre urlava, la carta emanava l’aura di un incantesimo di livello proibito.

Proprio quando fu sul punto di usarla, Fei fece un cenno impaziente.

“Parli troppo…”

“Cosa…” Gundogan cambiò completamente espressione.

Aveva sentito un brutto presentimento. La sua visuale si era offuscata ancora prima che potesse aprire la pergamena.

Mentre sentiva lo spazio-tempo attorno muoversi, l’ambiente attorno cambiò. Non era più nel campo di battaglia e non poteva vedere l’enorme San Petersburg di colore bianco. Invece si era ritrovato in una caverna oscura dopo aver attraversato un passaggio misterioso.

Ruggiti terrificanti di mostri e demoni risuonavano nelle sue orecchie e un’aura malvagia e tetra lo avvolse. Aveva la sensazione di essere precipitato all’inferno.

“Anomalia… di classe solare?” Gundogan capì subito cosa stava accadendo e sbiancò dalla disperazione. Abbandonò ogni speranza dopo aver visto lo strano spazio attorno.

Capiva cosa significa trovarsi in un’Anomalia di classe Solare.

Una volta intrappolati nell’Anomalia di un avversario, le possibilità di uscirne erano quasi zero.

…

Quando quella sensazione bruciante avvolse l’area, i soldati ordinari di Zenit provarono terrore guardando le due figure nel cielo. Mentre le divinità combattevano, i mortali avrebbero sofferto; valeva la stessa logica qui.

Se i due signori di classe Solare avessero combattuto a mezz’aria, i soldati ordinari non sarebbero riusciti a scappare.

Tuttavia la scena che videro dopo sarebbe rimasta impressa nel profondo delle loro anime…

Il re di Chambord aveva fatto un cenno come se stesse cercando di sbarazzarsi di una zanzara, aveva fatto apparire una fenditura nel cielo e aveva fatto scomparire entrambi.

Era un metodo semplice ma terrificante! Era un potere divino, che superava ogni immaginazione per i mortali.

“È questa la forza di un signore di classe Solare? Può distruggere montagne e smouovere i mari, e può aprire lo spazio come vuole…” Arshavin mostrò un sorriso pieno di amarezza e la gioia che aveva provato dopo aver sconfitto le truppe nemiche si spense in un istante. Ora aveva capito di non avere possibilità di competere con il sovrano di Chambord.

Tutti fissarono la crepa nel cielo con nervosismo.

Anche se non potevano capire potere di quel livello, la maggior parte di loro sapeva che il principe di Ormond non era morto e la battaglia non era ancora finita. Il re di Chambord non voleva coinvolgere soldati ordinari nello scontro, così aveva usato il suo superpotere per spostare il campo di battaglia nel vuoto.

Normalmente un’attesa del genere sarebbe stata lunga e straziante.

Tuttavia stavolta fu davvero veloce.

In meno di una decina di minuti, riapparì un’altra fenditura nera nel cielo e ai zenitiani balzò il cuore in gola.

Quando videro il re di Chambord uscire dalla crepa illeso tenendo il debole e impotente Gundogan, rimasero tutti sbalorditi.

Dopo un breve momento di esitazione, la gente esultò.

Il Dio della Battaglia di Zenit era tornato vincitore!
