---
title: Capitolo 733 - Situazione (seconda parte)
pubDate: 2025-01-21T07:16:11.781Z
tags:
  - htk
---

***Capitolo sponsorizzato, ringraziamo Gae\!***
*9 capitoli in coda, 0/1 (sponsorizzazioni 1 euro a capitolo),*
*\-Schadenfreude*

Questo significava che il livello di Zenit era aumentato drasticamente e che i suoi cittadini ora erano sotto la protezione di un signore di classe Solare.

Guerrieri del genere erano molto importanti al giorno d’oggi\!

Dopo l’Era Mitica, potenti dei, demoni, draghi e varie altre potenti razze erano quasi sparite. Perciò i signori di classe Solare erano praticamente considerati pari alle divinità a questo punto; rappresentavano invincibilità e forza\!

Anche il sognatore più ottimista di Zenit non si era immaginato che il suo paese un giorno avrebbe avuto un signore di classe Solare\!

Questa notizia scioccante e positiva aveva diluito la tristezza portata dalla morte e dalla guerra.

I zenitiani che avevano appena provato terrore a causa delle battaglie ora stranamente non sembravano più ansiosi e spaventati, ma contenti ed entusiasti. Quando vedevano i loro amici, il primo argomento di cui avrebbero parlato sarebbe stato: “Ehi, hai sentito che il nostro impero adesso ha un signore di classe Solare…”

…

La vittoria iniziale aveva respinto molte delle nuvole nere che fluttuavano sopra l’orso gigante del nord.

La battaglia di San Petersburg aveva scoraggiato il nemico, ma la situazione non era così ottimistica per Zenit.

A giudicare dalle informazioni dei ricognitori, le truppe unite avevano ancora 200.000 soldati nella provincia della Foglia Rossa di Zenit, a circa 50 chilometri di distanza da San Petersburg. Stavano cercando di usare l’ampio fiume della Foglia Rossa come barriera naturale per bloccare i soldati avversari e avevano colto l’opportunità per raggrupparsi e ideare una strategia. Inoltre stavano per arrivare ulteriori rinforzi e presto avrebbero attaccato di nuovo la capitale.

Perciò questa guerra era lontana dall’essere finita\!

Almeno sei province di Zenit erano sotto il controllo nemico.

Per il quartier generale militare e la famiglia reale, la battaglia difensiva di San Petersburg era stato il punto di svolta della guerra. Avrebbero potuto vincere completamente solo dopo aver respinto ogni invasore\!

Nella capitale, tutte le legioni da battaglia principali stavano facendo i loro ultimi preparativi e fioccavano innumerevoli ordini dal quartier generale e dal palazzo reale.

Quella notte, la famiglia reale introdusse una seconda coscrizione usando il nome dell’imperatore Yassin. Tutti i cittadini maschi di Zenit furono obbligati a raccogliere le armi e a proteggere l’impero.

Allo stesso tempo, l’imperatore malato diede un altro ordine di mobilitazione e delegò il potere militare di cui aveva disposto sempre lui; era stato un evento davvero raro.

Ora, tutti i nobili, i regni affiliati, i castellani e anche famiglie prominenti avrebbero potuto radunare le proprie truppe e milizie reclutando soldati. Avrebbero potuto attaccare gli invasori indipendentemente. Chi uccideva i nemici sarebbe stato ricompensato e anche i cittadini ordinari sarebbero potuti diventare generali e nobili, mentre i nobili potevano perfino salire di rango.

Aspetto ancora più sorprendente fu il terzo ordine; si diceva che l’imperatore malato si fosse destato dal suo sonno e avesse dato al re Alexander il titolo di Grande Guerriero.

Così Fei era diventato il successore di Krasic sarebbe potuto risiedere nella montagna del Grande Guerriero e avrebbe potuto godere di ogni privilegio di questa carica.

Era il primo Grande Guerriero che proveniva da un regno affiliato.

Tuttavia nessuno obiettò.

Dopo questa battaglia, nessuno a Zenit avrebbe osato offendere il sovrano, inclusa la famiglia reale. Questo giovane re era cresciuto molto velocemente fino ad essere quasi indipendente e le sue parole avrebbero potuto determinare il destino di ogni cittadino dell’impero, inclusi nobili e reali.

Inoltre il re di Chambord aveva un gruppo di sostenitori leali sia nel settore militare che a San Petersburg.

Finché Fei avesse dato un ordine, molti guerrieri e persone coraggiose lo avrebbero seguito.

Dato che era ancora tempo di guerra, il sovrano aveva rifiutato l’idea di tenere una grande cerimonia e si era diretto verso la montagna del Grande Guerriero
Quella notte stessa.

Dal centro della capitale, poteva monitorare l’area e diventare il protettore del paese.

Quando qualcuno avesse alzato gli occhi verso la vetta, avrebbe provato un senso di sicurezza senza precedenti\!
