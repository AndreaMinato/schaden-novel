---
title: Capitolo 734 - Traditori (prima parte)
pubDate: 2025-01-22T07:39:42.427Z
tags:
  - htk
---

***Capitolo sponsorizzato, ringraziamo Gae\!***
*8 capitoli in coda, 0/1 (sponsorizzazioni 1 euro a capitolo),*
*\-Schadenfreude*

San Petersburg.

Era quasi notte ed era ancora visibile un barlume di sole nel cielo, era rosso come il sangue.

Sembrava che tutto al mondo fosse stato tinto con il sangue.

Ora mancavano ancora quattro-cinque ore prima dell’inizio del coprifuoco stabilito dal settore militare.

Prima del calare della notte, l’impero aveva mandato molte persone a ripulire i campi di battaglia fuori dalla città. I cadaveri dei soldati di Zenit erano stati identificati ed erano stati spostati nella capitale per essere cremati secondo la cerimonia d’onore tradizionale.
Anche i corpi degli invasori sarebbero stati bruciati, ma le loro ceneri sarebbero state sparse per il terreno per diventare fertilizzante.

Dato che scoppiavano spesso guerre nel continente di Azeroth, ogni impero aveva i suoi metodi per gestire i cadaveri e impedire che si diffondessero malattie.

Il fumo nero che proveniva dalle pile di cadaveri brucianti aleggiava nel cielo, portando un’atmosfera cupa e opprimente nell’area.

Tuttavia la situazione a San Petersburg era completamente diversa.

Le stazioni di reclutamento per la coscrizione erano ovunque in città e la gente era occupata ad iscriversi. Gli ufficiali stavano registrando informazioni su ogni candidato, che poi avrebbero messo alla prova prima di disporli in varie legioni.

Bisognava ammettere che i cittadini di Zenit ascoltavano e seguivano gli ordini che provenivano dalla famiglia reale.

Sotto la pressione e la minaccia degli invasori, ogni cittadino divenne patriottico. I giovani nelle fasce d’età di coscrizione si erano presentati agli uffici per registrarsi. Tutti sapevano che, se l’impero avesse perso, sarebbero tutti diventati schiavi. Senza la protezione del loro paese, sarebbero finiti tutti nella classe di più basso livello, avrebbero perso i loro cari e avrebbero condotto una vita tragica.

Si stavano presentando perfino alcuni giovani nobiluomini per unirsi all’esercito.

I zenitiani stavano dimostrando un’unità senza precedenti di fronte alla minaccia nemica. Il conflitto tra i nobili e i cittadini era diminuito significativamente. In qualche stazione di reclutamento, i giovani di classe superiore che indossavano armature appariscenti stavano chiacchierando con i cittadini ordinari e stavano perfino ridendo insieme.

I nobiluomini stavano dimostrando le loro conoscenze e tecniche di combattimento, e i cittadini comuni stavano guardando con approvazione. Inoltre il coraggio e la passione che la gente comune stava mostrando veniva ammirata dai nobili solitamente alteri.

La guerra aveva causato feriti e tragedie, ma aveva anche dato vitalità e stabilito un nuovo percorso.

Naturalmente, eccetto queste scene pacifiche e calorose, alcune aree specifiche di San Petersburg si erano riempite di crudeli esecuzioni. Lì si sentivano maledizioni, grida, gemiti e preghiere, insieme all’intento odore di sangue che permeava l’aria.

Mentre l’impero era in pericolo, alcuni avevano dimostrato raro coraggio e patriottismo, e anche ragazzini di sedici anni avevano osato raccogliere le armi e andare a combattere. Alcuni invece avevano scelto di abbandonare il loro onore e tradire l’impero. Certe figure influenti avevano comunicato con i nemici in privato ed erano stati disposti a commettere tradimento nella speranza di poter sopravvivere e conservare le proprie ricchezze.

Sotto le luci delle fiamme della guerra, si poteva distinguere facilmente una persona ignobile da una onorevole.

L’improvvisa comparsa di Fei aveva portato alla sconfitta inaspettata delle truppe dei dieci imperi, che si erano ritirati frettolosamente e avevano lasciato molte risorse ai zenitiani.

Si diceva che dopo che il principe ereditario Arshavin avesse fatto irruzione negli accampamenti di Leon e avesse scoperto molte lettere e documenti che i nemici non avevano fatto in tempo a distruggere. Tra di esse c’erano delle prove che alcuni nobili stavano commettendo tradimento. Un po’ di nobili molto influenti a San Petersburg avevano ceduto alle richieste dei nemici e avrebbero distrutto le grandi formazioni difensive attorno alla capitale durante momenti critici e avrebbero spalancato le porte della città.

Il comportamento spudorato dei traditori aveva fatto infuriare tutto l’impero.
