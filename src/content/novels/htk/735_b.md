---
title: Gettone del Grande Guerriero (seconda parte)
pubDate: 2025-01-23T07:59:01.533Z
tags:
  - htk
---

Capitolo regolare,
7 capitoli in coda, 0/1 (sponsorizzazioni 1 euro a capitolo),
-Schadenfreude

La giovane si rivolse al boia che le stava mettendo una corda spessa attorno al collo con le lacrime che le scorrevano lungo le guance. Sperava che potessero perdonare suo figlio.

Provò un dolore straziante quando vide che stavano preparando la corda anche per suo figlio.

“Per favore perdonatelo! È l’unico discendente della famiglia reale di Xuelun! Vi prego! Molti soldati coraggiosi di Xuelun sono morti per l’impero! Per favore perdonatelo!”

I suoi lamenti e le sue grida erano commoventi e normalmente avrebbero fatto piangere un’intera folla.

In effetti molti tra la gente erano rimasti toccati dalle sue preghiere e provarono compassione per lei.

Tuttavia il boia scosse la testa con crudeltà. L’ordine di esecuzione era stato dato dal quartier generale militare e dal Dio della Guerra di Zenit. Anche se la gente di Xuelun avesse destato compassione, Una Spada aveva comunque commesso tradimento.

Qualcuno doveva prendersi la responsabilità di questo e calmare la furia della famiglia reale, del quartier generale e dei cittadini di Zenit. Nessuno poteva salvarli ormai.

Tutti i prigionieri erano stati posti sui patiboli.

Corde spesso avvolgevano i loro colli, erano legate ad una spessa trave di legno sopra di loro. I prigionieri stavano sopra delle botole.

Non appena il boia avesse dato l’ordine, avrebbero spinto le leve e le botole sotto i prigionieri si sarebbero aperte.

Senza supporto, i prigionieri sarebbero stati impiccati. Era un metodo d’esecuzione crudele. Le corde spesse avrebbero soffocato lentamente i prigionieri, che avrebbero provato un dolore straziante!

I membri del regno Xuelun erano disperati.

Quella giovane donna li stava ancora implorando con le lacrime al viso…

Proprio mentre l’addetto alzò una mano e fu sul punto di gridare l’ordine, incoraggiato dal coro della folla, risuonò una voce chiara che sovrastò ogni rumore.

“Aspettate!”

Un giovane di bell’aspetto dai lunghi capelli neri si fece strada tra la folla e fermò l’esecuzione.

“Chi è? Come osa interrompere l’esecuzione? È davvero imprudente!”

Immediatamente i soldati cercarono di fermarlo.

L’addetto era un uomo di mezz’età dall’aspetto un po’ cattivo. Dopo aver dato un’occhiata al giovane, si rese conto che indossava solo un abito ordinario senza identificativi speciali.

Tuttavia le parole del giovane scioccarono tutti quanti:

“Una Spada è innocente e anche il suo regno Xuelun lo è. Lasciateli andare!”

Era una dichiarazione sovversiva e alcuni si chiesero se i cittadini arrabbiati lo avrebbero assalito.

Come previsto, molti in effetti si arrabbiarono.

“Chi ca**o sei tu? Come osi difendere un bastardo come Una Spada?”

“Quest’uomo è impazzito! Dev’essere un cospiratore! Arrestatelo e impiccatelo!”

Risuonò una serie di imprecazioni e tutti guardarono questo giovane con ostilità.

L’addetto di mezz’età guardò i soldati, facendo segno loro di arrestare questo giovane.

Il quartier generale e il principe ereditario Arshavin si sarebbero infuriati se avessero lasciato andare questo sovversivo.

Tuttavia la vista della gente sembrò offuscarsi e il giovane riapparì sul plotone d’esecuzione e spezzo tutte e 31 le corde spesso attorno ai colli dei prigionieri con un cenno della mano.

“Arrestatelo! Come osi liberare i prigionieri? Quest’uomo dev’essere una spia dell’impero Leon! Arrestatelo! Uccidetelo se osa resistere!” L’addetto era terrorizzato.

Presto molti soldati si precipitarono sul posto da ogni direzione, circondando l’area. Centinaia di frecce magiche furono incoccate e le corde erano diventate tese mentre le punte dei dardi miravano verso il giovane e i prigionieri.

Avrebbero sparato non appena fosse successo qualcosa di strano.

La situazione era davvero pericolosa.

Tink!

All’improvviso un gettone nero fu lanciato ai piedi dell’addetto militare e il giovane disse con leggerezza senza voltarsi: “Una Spada è innocente! Nessuno ha il permesso di toccare la gente di Xuelun!”

“Chi ti credi di…” L’addetto fu sul punto di maledirlo, ma si irrigidì non appena esaminò il gettone. Le parole gli morirono in gola.

Impallidito, tremò e chiese: “Il gettone del Grande Guerriero… tu… tu sei…”
