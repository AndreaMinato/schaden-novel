---
title: Capitolo 737 - Secondo Discepolo (prima parte)
pubDate: 2025-01-27T13:39:30.184Z
tags:
    - htk
---


Capitolo sponsorizzato, ringraziamo Gae!
9 capitoli in coda = 4 capitoli in coda di Gae + 5 di anonimo (cioè nickname non specificato),
0/1 sponsorizzazioni 1 euro a capitolo,
-Schadenfreude


Il vecchio re di Xuelun guardò Fei con un’espressione piena di emozioni contrastanti.


Sapeva che suo figlio aveva considerato il re di Chambord il suo più grande rivale. Dopo la competizione a San Petersburg circa sei mesi fa, Una Spada aveva iniziato ad allenare la sua tecnica come un pazzo. Voleva avanzare di livello in modo da poter sconfiggere il sovrano


‘Ora mio figlio è morto e la sua reputazione è rovinata, ma è stato il suo nemico a lavare via questa macchia. Il destino è capriccioso!’ Pensò il vecchio re di Xuelun.


“Grazie per aver ridato onore a sua altezza!” I pochi uomini robusti che erano stati torturati si inginocchiarono di fronte a Fei ed espressero la loro gratitudine.


Fei non disse nulla, ma fece un cenno con il dito, rompendo i ganci di ferro e le catene che legavano le loro spalle, riducendoli in polvere senza nemmeno toccare le loro ferite. Poi passò alla modalità paladino e iniettò energia sacra in questi uomini, guarendoli.
Anche se era stato veloce e il paladino di Fei non era ad un livello elevato, le lesioni erano per lo più sparite e si sarebbero ripresi completamente dopo qualche mese.


Erano persone leali e virtuose, così fecero una buona impressione su Fei.


“Presto, vieni qui! Piccolo Luffy, ringrazia subito il Grande Guerriero Marziale! Ringrazialo per averci salvati!” La donna bellissima non era pensosa quanto il vecchio re. Si inginocchiò rapidamente e si prostrò, cercando di esprimere la sua gratitudine. Considerava Fei quasi una divinità visto che aveva salvato suo figlio e la stirpe di Una Spada era stata preservata.


Fei mosse una mano e un’energia invisibile aiutò questa donna ad alzarsi.


“Sei tu lo zio Alexander? Grazie per aver salvato mio nonno, mia nonna, mia mamma e i miei zii. Sei un grande uomo!” Il piccolo Luffy era un po’ magro e la sua pelle era abbronzata. I suoi grandi occhi scuri erano adorabili e, nonostante il suo tono fosse infantile, cercava di comportarsi come un adulto, era divertente.


Sembrava che Luffy non avesse paura degli estranei. Tirò la maglia di Fei e raccontò con aria dispiaciuta: “Una volta, quando mio papà parlava con me in privato, mi ha detto che il Re Alexander di Chambord è un vero maestro! Ha detto che tu eri la persona che voleva battere più di tutte, ma anche la persona che ammirava di più… Zio Alexander, dov’è andato papà? Puoi insegnarmi a combattere? Voglio diventare un grande eroe come te e papà!”


“Eh?” Fei non si aspettava che Una Spada lo avesse elogiato così tanto in privato. In un certo senso, venire stimato in questo modo da un avversario era un grande traguardo.


Il re guardò Luffy, che lo fissava con i suoi grandi occhi pieni di speranza e serietà, e sorrise annuendo: “Va bene. Se vuoi accettarmi come tuo maestro, puoi diventare il mio secondo discepolo!”


Fei non aveva fatto questa offerta con leggerezza.


Una Spada era morto e la maggior parte dei soldati élite di Xuelun erano stati uccisi in battaglia quando avevano seguito il principe ereditario Arshavin nel fronte di Spartax circa sei mesi prima.
Inoltre erano stati puniti dall’impero Zenit e sia la reputazione che la forza del loro paese erano diminuite drasticamente. Sarebbe stato impossibile per loro mantenere la posizione di regno affiliato di primo livello, forse sarebbero stati declassati al quarto o al quinto grado.


Dato che Una Spada era stato freddo e solitario per gran parte della sua vita, aveva offeso molte famiglie nobili e potenti organizzazioni dell’Impero. Anche se Fei aveva salvato oggi la famiglia reale di Xuelun, altri avrebbero potuto usare ogni tipo di scusa per causare loro problemi e rendere la loro vita più difficile.
