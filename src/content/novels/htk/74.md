---
title: Capitolo 74 – Il Diritto di Inseguire i Propri Sogni
pubDate: 2024-05-13T10:41:47.863Z
tags:
    - htk
---

Capitolo sponsorizzato, ringraziamo Ivan!
1 (Ivan) capitoli in coda, 0/5
-Schadenfreude

"Eh, prima di tutto, credo che questa Prigione di Ferro sia molto cupa e umida. Non c'è abbastanza luce del sole qui, è un ambiente orribile. Ho anche letto nei documenti che molti prigionieri deboli sono morti nelle segrete a causa di malattie non guarite in tempo.
Questo dimostra che non è un posto troppo adatto a tenere dei prigionieri, specialmente dato che i cittadini di Chambord sono persone comuni. Solitamente non commettono crimini gravi. Dispute tra vicini e violazioni non dovrebbero essere gestite in questo modo. Perciò ho deciso di costruire una semplice prigione fuori da questo labirinto sotterraneo per imprigionare questi trasgressori.
Oleg, occupatene tu per me il più velocemente possibile."

Oleg ne fu sorpreso.

Non si aspettava che la prima richiesta del re sarebbe stato questo. Logicamente parlando, queste Segrete dell'Acqua erano al 100% sicure. Nessuno era scappato da qui per secoli; era la prigione perfetta. Tuttavia... Oleg non osò obiettare e questionare le decisioni del re. Lusingò velocemente il sovrano per mostrare la sua lealtà: "Sua maestà è gentile e molto compassionevole nei confronti dei suoi sudditi. Non si preoccupi, costruirò la prigione esterna nel più breve tempo possibile."

Fei annuì e aggiunse con preoccupazione: "Eh, ottimo. Ma ricorda, non disturbare il pubblico e non reclutare forzatamente dei cittadini... Mmh, l'ospedale per i soldati feriti è inguardabile. Che ne dici se porti lì un po' di persone e sistemi quel luogo; trasformalo in una semplice prigione. Il regno al momento ha delle risorse limitate, fai solo delle semplici riparazioni."

Oleg sapeva che era un'opportunità per lui. Prese subito l'iniziativa: "Sua maestà, pagherò io le riparazioni e la trasformazione della nuova prigione. Il regno non dovrà spendere un centesimo."

Fei stava aspettando che lo dicesse.

Sorrise mentre dava una pacca sulle spalle ad Oleg e accettò: "Eh, sono molto soddisfatto della tua lealtà. Ricorda, il mio principio di governo ripartisce con imparzialità ricompense e punizioni. Se i tuoi meriti e i tuoi sacrifici saranno preziosi e verranno riconosciuti da tutti i cittadini, verrai premiato."

Dopo aver detto questo, Fei sorrise e si diresse verso l'uscita delle Segrete dell'Acqua.

Oleg si entusiasmò quando sentì queste parole di incoraggiamento.

Sentiva perfino calore sulla sue spalle dove il re gli aveva dato una pacca. Sapeva che trasformare la prigione era un'ottima opportunità per lui. Era determinato a fare un buon lavoro per completare l'operazione, anche a costo di spendere tutte le sue ricchezze. Inoltre il re aveva chiaramente suggerito che non avrebbe dovuto soddisfare solo lui, ma anche i cittadini... Questo tipo di accenno gli diede più sicurezza.

.....

Dopo aver lasciato la cupa prigione, Fei mandò via le guardie e si diresse lentamente verso il centro della città da solo seguendo il percorso sulla montagna mentre si godeva la bellezza del suo regno sotto la luce del tramonto.

Si era occupato di un po' di faccende oggi: la ristrutturazione della Prigione di Ferro e la scoperta sorprendente della preziosa mappa delle mitiche rovine. Fei era entusiasta; ebbe l'impulso di ruggire al cielo vedendo lo splendido paesaggio e i suoni della natura.

Sotto il tramonto sembrava tutto dorato. Era l'ora di cena, e il fumo delle cucine si attorcigliava per le residenze. Gli uccelli tornavano nei loro nidi e le foglie alle loro radici.

Fei camminò con tranquillità per il castello; non aveva fretta di tornare.

Voleva osservare da vicino come vivevano i suoi cittadini. Ogni scena era nuova e fresca per Fei che era appena entrato in questo mondo. Aveva la sensazione di essersi ritrovato in un mondo fantasy; le strutture di pietra e le costruzioni, le enormi state di pietra degli dei, la cultura esotica e ogni cosa attorno a lui era una novità. Aprendo gli occhi, aveva una strana sensazione di essere sul punto di fondersi con questo mondo.

Il castello era silenzioso e pacifico, come un paradiso.

La "fama" di Fei era impareggiabile; tutti lo riconoscevano. Quando camminava per strada, la gente si avvicinava e lo salutava frequentemente. Anche se la propria posizione aveva un'enorme importanza nel continente di Azeroth, i sudditi non dovevano inchinarsi ogni volta che lo vedevano come nei tempi antichi sulla terra. Questo risparmiò molti problemi a Fei. Sorrise e rispose alla gente mentre camminava per il castello e si godeva l'atmosfera esotica. Fu sorpreso nello scoprire di aver iniziato ad affezionarsi a questo piccolo regno remoto e di esserne diventato parte. La sua sensazione di responsabilità aumentò all'impazzata come dell'erba dopo una forte pioggia.

"Ehi, furbetto, smettila di correre Zacker!"

Le risate dei bambini risuonarono nelle orecchie di Fei. Un ragazzo impacciato si precipitò fuori da un vicolo buio e si scontrò senza volere con il re. Il piccoletto spalancò i suoi occhi cristallini blu simili a diamanti e fissò Fei. Un gruppetto di ragazzini lo stava inseguendo, bambini e bambine. Erano sporchi; i loro visini erano tutti pieni di polvere e i loro abiti erano sgualciti. Sorrisero quando videro Fei.

Il re fu sorpreso nel vedere la figlia di Pierce, Louise, tra la folla. La ragazza che sembrava una bambola delicata e bella al momento i capelli scompigliati le ricadevano sulle spalle e un po' di macchie di fango scuro "decoravano" il suo viso bianco. Era difficile per Fei collegarla con la ragazza fredda e matura che sarebbe stata disposta a diventare la sua amante se avesse salvato suo padre. Era una bambina dopotutto; avrebbe mostrato il suo lato immaturo e giocoso quando giocava con i suoi coetanei.

"È il re Alexander..."

Nel momento in cui Fei riconobbe Louise, anche lei lo notò. Una timidezza impercettibile e furtività trapelarono dalla sua espressione. lei e i suoi amici circondarono velocemente Fei.

Presto, i cittadini di Chambord scoprirono qualcosa di molto interessante.

Come se avessero scoperto un giocattolo preferito, sempre più ragazzini birichini formarono un cerchio nella piccola piazza. Si sedevano silenziosi a terra mentre posavano le teste sulle ginocchia e occasionalmente scoppiavano a ridere. In mezzo al cerchio, c'era il loro supremo re Alexander che raccontava loro delle storie. Mostrava un brillante sorriso; come i poeti viaggiatori e cantastorie, teneva i ragazzini in braccio e diceva loro delle storie, senza badare allo sporco sui loro vestiti.

"Dio della Guerra, grazie per la sua generosità per averci dato un re così coraggioso e onorabile."

Tutte le persone che videro la scena si emozionarono. All'inizio, alcune donne stavano cercando arrabbiate i loro bambini con una scopa in mano. Tuttavia, dopo aver visto i loro figli ascoltare le storie del re Alexander, ne furono sorprese e contente. Rimasero tutte in disparte ad ascoltare pazientemente.

.....

In mezzo al cerchio.

"Ahah, va bene. Basta per oggi. Ho altre storie sulle avventure del grande mago malvagio Bumblebee e il suo servo pigro Sam. Se volete, vi dirò di più domani. È già buio, tornate a casa e mangiate la vostra cena!" Fei sfregò lo sporco di un piccoletto che era seduto accanto a lui. Poi si alzò e si batté il fondo schiena per scuotersi la polvere di dosso e sorrise mentre finiva la sua sessione di storie per oggi.

"Oh... non voglio andare a casa. È così noioso." Mormorarono i bambini mentre si lamentavano.

I piccoletti volevano sentire altri racconti. Fissarono Fei con riluttanza. Fece provare molto orgoglio al re, come se avesse vinto una guerra. Rise: "Siete ancora giovani. Quando crescerete, potrete diventare maghi prestigiosi e onorabili guerrieri. Come Bumblebee, farete esperienze e avventure con i vostri servi..."

"Ma non possiamo diventare maghi e guerrieri... Sua maestà, mio padre sa solo come lavorare con il metallo. Posso solo diventare un fabbro." Disse amareggiato un ragazzo.

"Sì, nessun mago istruirebbe ragazzini di una famiglia ordinaria e non abbiamo pergamene per allenare l'energia..." Disse un altro ragazzo con i vestiti sgualciti... "La mia famiglia è troppo povera. Non possiamo nemmeno permetterci dei pasti completi. Mio padre ha detto che mi manderà nella tenuta del visconte Lousie per diventare un servo..."

"Solo i nobili e i mercanti ricchi di Chambord possono permettersi di avere un precettore mago o un guerriero per istruire i loro figli..." Aggiunse il bambino Louise dai capelli rossi: "Se solo qualcuno fosse disposto ad insegnarci... peccato, ma il mio pigro papà non sa nulla di energia, umpf!"

I ragazzini provarono delusione all'improvviso. I loro sorrisi scomparirono dai loro visetti sporchi e furono rimpiazzati da tristezza che non apparteneva a bambini della loro età. Volevano tutti diventare eroi, ma la crudele realtà aveva soppresso i loro sogni sul nascere. La loro posizione inferiore e la pressione della sopravvivenza aveva tolto loro il diritto di inseguire i loro sogni.

Dopo aver visto le loro espressioni avvilite, Fei si addolorò.

All'improvviso però gli venne un'idea magnifica.

.....

Dopo che tornò a palazzo, i servi gli avevano già preparato la cena. Angela ed Emma non c'erano e Fei lo trovò un po' strano. Le tecniche degli "chef" reali non erano così buone; negli ultimi due giorni, eccetto carne arrostita,  pane e latte, c'era solo frutta. Fei ne era già stufo, ma doveva mettere qualcosa sotto i denti. Dopo aver mangiato un po' di bocconi, si diresse nella sua area privata nel palazzo. Voleva un po' di pace e quiete, così da poter riflettere sul paio di piani importanti che voleva eseguire.

In quel momento, Angela tornò finalmente insieme ad Emma.

"Dove siete andate? Non vi ho visto per tutto il giorno?" Fei sorrise.

"Eheheh, sua maestà, ti è mancata Angela?"

Emma gli fece l'occhiolino e spinse Angela tra le sue braccia. Ridacchiò: "Che coincidenza. Abbiamo incontrato la principessa Tanasha nella legione di canonizzazione reale e abbiamo chiacchierato con lei per molto tempo... Sua maestà, sua altezza è molto amichevole. Non ha mostrato arie di superiorità. Ha fatto una bella conversazione con Angela... Eheh, ha anche fatto molte domande su sua maestà."



