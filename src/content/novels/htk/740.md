---
title: Capitolo 740 - Non voglio imparare la spada (Seconda parte)
pubDate: 2025-01-31T17:03:59.034Z
tags:
    - htk
---


Capitolo regolare,
3 capitoli in coda = 3 di anonimo (cioè nickname non specificato),
0/1 sponsorizzazioni 1 euro a capitolo,
-Schadenfreude


Poi tirò fuori un voluminoso libretto dal suo anello inventario e lo consegnò a Sutton.


“Questo libretto contiene la mia comprensione dell’energia da guerriero dell’elemento metallo, e ci sono anche alcune tecniche di coltivazione e da combattimento. Spero che ti sia d’aiuto.”


Sutton era entusiasta e lo sfogliò rapidamente non appena lo ebbe tra le mani. Poi iniziò a tremare per l’eccitazione.


Anche se Sutton era molto meno potente di Fei, proveniva da una famiglia nobile e aveva frequentato il palazzo dei Cavalieri Imperiali. Perciò la sua comprensione e conoscenze erano molto più ampie rispetto ai guerrieri ordinari. Solo dopo aver letto qualche pagina, capì subito che era un manuale eccellente. Se gli altri combattenti dell’elemento metallo fossero venuti a sapere dell’esistenza di questo libro, sarebbero scoppiate battaglie sanguinose per ottenerlo.


Non si aspettava che il re di Chambord, che non coltivava l’energia dell’elemento metallo, avesse una comprensione così profonda al riguardo e Fei divenne ancora più impressionante ai suoi occhi.


Non si poteva immaginare che Fei avesse scritto questo libretto nell’arco di una notte, basandosi sulla Spada del Re Demoniaco e sul suo attuale livello. Era stato fatto su misura per lui!


Se avesse lavorato sodo e coltivato secondo le istruzioni del manuale, avrebbe potuto raggiungere lo stadio Solare in meno di dieci anni.


“La ringrazio, Grande Guerriero!” Sutton ripose con cura il libretto per poi esprimere nuovamente la sua gratitudine.


“Eh, finché ti sarà d’aiuto. Non rimarrò qui a lungo. D’ora in avanti, tutte le operazioni e la gestione saranno affidate ai discepoli del mio predecessore, il Grande Guerriero Krasic. Potrai dedicarti completamente alla coltivazione e, nel frattempo, potrai istruire Luffy mentre proteggerai questa montagna. Ricorda, più diventerai potente, più l’impero sarà al sicuro!”


“Ah? Sta… lasciando la città? Se i maestri di Ormond dovessero attaccare e…” Sutton rimase sbalordito quando sentì che Fei stava per partire. In quel momento, Zenit non poteva sopravvivere senza di lui.


“Non preoccuparti, c’è ancora un potente esperto nella Capitale e la sua forza non è inferiore alla mia. Anche se dovessero arrivare signori di classe Solare, potrebbero non riuscire a tornare vivi. La capitale è più sicura di quanto credi, quindi non devi preoccuparti.” Fei non rivelò l’identità di questo maestro e Sutton non riuscì a immaginare nessuno che corrispondesse a quella descrizione, nonostante ci avesse riflettuto.


Visto che Fei non lo aveva rivelato, Sutton non se la sentì di chiedere ulteriori dettagli.


Dopo una breve pausa, il sovrano sorrise e disse: “Per oggi è tutto; devo ancora occuparmi di altri ospiti. Hanno già preparato una residenza per te e puoi andare a vedere se ti piace o no.”


Quando Fei terminò, un membro della montagna del Grande Guerriero si avvicinò e condusse via Sutton, scomparendo nella foresta verde.


Allora, Fei ebbe finalmente l’occasione di parlare con il suo secondo discepolo, Luffy.


Man mano che conversavano, si rese conto che quel bambino era piccolo ma piuttosto maturo ed era bravissimo a fare complimenti. Le sue abilità nel lusingare erano alla pari con quelle del ruffiano Oleg.


La sua personalità non assomigliava affatto a quella di suo padre, Una Spada. Suo padre era altero e solitario, mentre Luffy era fin troppo giocoso e loquace.


“Maestro, Maestro! Non voglio imparare le tecniche di spada! Mio padre ha praticato la spada per tutta la vita, si è allenato duramente, ma non è comunque riuscito a sconfiggerti…” Quel ragazzino si era già affezionato a Fei e gli tirava la mano mentre lo supplicava.


Laura, che stava in disparte, era terrorizzata, temeva che suo figlio potesse in qualche modo offendere il Grande Guerriero.


Fei rise e chiese: “Ahahah, va bene. Se non vuoi imparare ad usare la spada, allora cosa vuoi imparare?”





