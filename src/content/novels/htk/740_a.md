---
title: Capitolo 740 - Non voglio imparare ad usare la spada (prima parte)
pubDate: 2025-01-29T12:28:35.473Z
tags:
  - htk
---

Capitolo sponsorizzato, ringraziamo Anonimo!
3 capitoli in coda = 3 di anonimo (cioè nickname non specificato),
0/1 sponsorizzazioni 1 euro a capitolo,
-Schadenfreude

Fei non mostrava la solita arroganza di chi aveva una posizione prestigiosa come il Grande Guerriero Imperiale e aveva un atteggiamento disinvolto.

Dopo aver chiacchierato per un po’, Sutton si rese gradualmente conto che stava iniziando a capire la natura dell’uomo leggendario di fronte a lui.

Nei circoli dell’alta società si diceva che il re di Chambord fosse fosse selvaggio, rude, scortese e arrogante.

Ora, Sutton si era reso conto che erano solo voci, dopotutto. Solo le persone vicine al Re di Chambord sapevano davvero com’era.

Sutton era molto grato a Fei per averlo aiutato ad avanzare di stadio.

Fei agitò la mano e spiegò con un sorriso sul volto: “Nemmeno i signori di Classe Solare possono spingere un guerriero alla classe lunare ad avanzare di livello così facilmente. Altrimenti i guerrieri di classe Lunare sarebbero molto più comuni.
Se fosse così, gli imperi con signori di classe Solare avrebbero un gran numero di membri d’élite di classe lunare. L’aspetto più importante è che tu eri già sulla soglia, ad un passo dal diventare un guerriero di Classe Lunare. Per superare quell’ostacolo ci volevano determinata forza, fortuna, coraggio, stabilità mentale, condizioni specifiche… Quel giorno in battaglia, il tuo spirito, la tua energia e la tua mente erano in perfetta armonia, e ti eri pienamente concentrato sul combattimento.
Eri in uno stato di Furia, uno dei quattro stati che possono facilitare l’avanzamento di stadio. Io ti ho dato solo una piccola spinta; è stato il tuo duro lavoro e la tua perseveranza ad averti portato fin qui. Se avessi avuto paura dei maestri di Leon, non sarei stato in grado di aiutarti ad avanzare di stadio nemmeno fossi stato molto più potente!”

Fei stava dicendo la verità.

Quel giorno Sutton si trovava in uno stato unico. Fei era stato come quell’amico che spingeva a fare un passo decisivo e a dichiararsi. Da quel punto in poi, tutto era avvenuto naturalmente.

Se le condizioni fossero cambiate, forse Fei non sarebbe stato in grado di aiutare quella persona a diventare un guerriero di Classe Lunare.

Nonostante ciò, Sutton era comunque molto grato.

Sapeva che, se avesse perso quell’occasione e non avesse ricevuto l’aiuto di Fei, avrebbe potuto impiegare uno o due anni per avanzare alla Classe Lunare da solo. Inoltre, dato che il sovrano lo aveva aiutato, l’energia della classe Solare aveva lasciato segni nel suo corpo che avrebbero potuto guidarlo in futuro.

In un certo senso, ora c’era un seme della classe Solare nel suo corpo, che lo avrebbe aiutato a comprendere l’energia di un livello superiore.

Era davvero fortunato!

Fei annuì e guardò Sutton mentre diceva: “Non sono stato io a convocarti qui; è stata la famiglia reale a inviare l’ordine dell’imperatore, chiedendoti di lasciare il Palazzo dei Cavalieri Imperiali, rinunciare alla posizione di decimo cavaliere esecutivo e venire qui a coltivare e praticare le tecniche. Sei disposto a farlo?”

Sutton rimase stordito per un momento per poi capire cosa stava succedendo.

Se fosse successo un anno fa, non sarebbe stato disposto a rinunciare all’onore e alla gloria di essere un membro del palazzo dei cavalieri imperiali per andare ad abitare in una montagna isolata. Anche se la montagna del Grande Guerriero era un ottimo ambiente per coltivare, era troppo nascosta e non c’era quasi nessuna opportunità di mettersi in mostra.

Tuttavia, dopo tutte le esperienze che aveva vissuto quell’anno, questo cavaliere un tempo arrogante e presuntuoso, era cresciuto molto ed era più distaccato dai beni materiali.

Così Sutton accettò velocemente con entusiasmo.

“Eh, dato che è arrivata l’Era del Caos e stanno per scoppiare guerre tra gli imperi, anche Zenit rimarrà coinvolta. Anche se è molto remota, a nord del continente, e non sarà la protagonista di quei conflitti, è difficile che ne resti completamente fuori.
Questa guerra tra Zenit e le truppe unite dei dieci imperi ha messo in evidenza molti punti deboli del nostro impero. Il problema più importante è che ci mancano membri maestri di alto livello e membri d’élite di classe lunare. La famiglia reale vuole che tu studi nella montagna del Grande Guerriero perché hai un grande talento. In quanto uno dei migliori geni di questa giovane generazione, hai il potenziale per raggiungere livelli più alti…” Spiegò ulteriormente Fei.
