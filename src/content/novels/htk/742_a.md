---
title: Capitolo 742 - Oscurità Incombente (prima parte)
pubDate: 2025-01-30T10:29:41.552Z
tags:
  - htk
---


Capitolo sponsorizzato, ringraziamo Anonimo!
1 capitoli in coda = 1 di anonimo (cioè nickname non specificato),
0/1 sponsorizzazioni 1 euro a capitolo,
-Schadenfreude

Anche se Fei li aveva invitati a sedersi nel padiglione, le Nove Aquile dal Sangue Freddo non osarono essere così informali di fronte al loro idolo. Annuirono tutti sentendo le parole del sovrano, ma rimasero in piedi dietro Modric con fare rispettoso.

Fei non insistette.

Da quando l’organizzazione era stata fondata, erano stati Modric e Zolasc ad occuparsi dello sviluppo dell’Ufficio delle Lettere e Fei non era mai intervenuto. Era chiaro che Modric avesse i suoi metodi di selezione. Le Nove Aquile dal Sangue Freddo erano famose nel mondo clandestino ed erano molto più forti di Modric, eppure mostravano molto rispetto nei suoi confronti. Perciò il sovrano non voleva minare inavvertitamente il prestigio del giovane.

Guardando quest’uomo biondo di fronte a lui, Fei ebbe la sensazione di rivedere quel ragazzo magro che aveva rischiato la vita per rubare un tozzo di pane per il suo amico che stava morendo di fame nella fossa delle miniere di Pietranera.
Una volta liberato, questo giovane lo aveva accompagnato a Chambord ed era cresciuto, assistendo all’ascesa del piccolo regno di sesto livello ad un’organizzazione suprema nell’impero, e anche all’aumento di forza scioccante del sovrano.

Fei era di ottimo umore.

I due chiacchierarono per un po’, e Modric gli raccontò molte storie di come lui e Zolasc stavano gestendo l’Ufficio delle Lettere, dandogli anche un rapporto dettagliato sulle dimensioni, sulla copertura e le reti di informazioni dell’organizzazione.

Ora l’Ufficio delle Lettere si era espanso al di fuori di Zenit. Grazie al potente supporto di Chambord sia in termini economici che militari, avevano una rete di informati in ogni grande impero nel raggio di 500.000 chilometri da Zenit. In effetti alcune spie stavano eseguendo delle missioni in paesi al di fuori di questa zona.

Quest’anno l’Ufficio delle Lettere aveva reclutato molte persone e alcune di loro erano membri d’élite di classe lunare. Inoltre aveva aiutato alcuni talenti. Ad esempio, due membri d’élite di classe lunare sulla sessantina tra le Nove Aquile dal Sangue Freddo erano progredite di recente dopo aver completato una missione importante e avevano ricevuto le erbe divine che Fei aveva raccolto nella regione principale del Palazzo Mitico.

Un aspetto degno di essere menzionato era che l’Ufficio delle Lettere non stava solo cercando di costruire reti di informazione; aveva anche aiutato Chambord a stabilire molte vie commerciali nascoste. Anche se non erano ancora canali vasti, Fei non aveva più avuto bisogno di contattare la Sacra Chiesa o il gruppo di mercanti Soros per scambiare le gemme di grado perfetto che aveva creato con il Cubo di Horadrim. L’Ufficio delle Lettere poteva eseguire questo compito e tutte le ricchezze erano state passate al regno di Chambord.

Allo stesso tempo, gli scienziati pazzi continuavano ad inventare ogni tipo di congegno avanzato per la trasmissione di messaggi e piccole formazioni di teletrasporto per l’Ufficio delle Lettere. Così l’organizzazione era molto più avanzata tecnologicamente rispetto alla concorrenza e aveva le informazioni in modo più veloce, accurato e affidabile.

Non sarebbe stato esagerato dire che il 60% della forza di Chambord dipendeva dall’Ufficio delle Lettere.

In effetti nemmeno Fei sapeva esattamente quanto fosse terrificante questa organizzazione, ma era sicuro che non sarebbe stato difficile rovesciare un impero di primo livello come Zenit. Naturalmente questo dipendeva dal fatto che l’Imperatore Yassin fosse vicino alla morte

Attualmente l'Ufficio delle Lettere era diviso in due dipartimenti.

Modric, il Giovane, era responsabile degli affari interni, mentre Zolasc, il Vecchio, si occupava di ciò che accadeva fuori dall’impero. Per questo motivo Zolasc il Vecchio non si era potuto presentare qui per incontrare Fei nella montagna del Grande Guerriero oggi, era a centinaia di di chilometri di distanza.

"Questi sono i rapporti importanti che lo zio Zolasc ha inviato utilizzando le piccole stazioni di teletrasporto. Ci dia pure un'occhiata..." Modric tirò fuori alcuni pile spesse di carta dal suo anello inventario e le ripose ordinatamente sul tavolo.

"Eh." Fei annuì e iniziò a leggere dalla prima pila.
