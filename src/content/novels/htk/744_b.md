---
title: Capitolo 744 - La seconda Pietra del Mondo (seconda parte)
pubDate: 2025-02-05T07:59:22.570Z
tags:
    - htk
---


Capitolo regolare,
0 capitoli in coda,
0/1 sponsorizzazioni 1 euro a capitolo,
-Schadenfreude


Convocò Akara e Cain nel Castello Celeste.


Non era la prima volta che questi due scienziati pazzi erano venuti in questa leggendaria città, ma ne furono comunque impressionati. Ogni singola struttura o incisione magica li avrebbe affascinati.


Guidati da Fei, entrarono nello spazio misterioso dentro la montagna centrale usando la capacità unica di teletrasportarsi del Trono del Caos, apparendo di fronte all’Altare Mistico.


Akara e Cain si scambiarono un’occhiata per poi chiedere con serietà a Fei: “Ne sei sicuro? L’infusione d’energia probabilmente trasformerebbe un po’ questa enorme città, ma non ne siamo certi al 100%! Forse sprecherai solo una Pietra del Mondo stavolta!”


“Il mio istinto mi suggerisce che non andrà così male!” Fei sorrise e salì sull’enorme Altare Mitico.


Quando Fei aveva purificato la Pietra del Mondo che aveva ottenuto nella modalità normale del Mondo Diablo, il suo sangue era colato per tutto l’Altare Mitico.


Il sovrano aveva sentito una connessione unica tra lui e il Castello Celeste, come se fosse una persona cara.


Poi estrasse lentamente la Pietra del Mondo che aveva trovato nella modalità Incubo del mondo di Diablo.


Era una Pietra del Mondo corrotta dall’energia infernale ed era era delle dimensioni di tre pugni. Aveva una forma ovale ed emanava una luce cremisi accecante che tinse l’ambiente attorno di rosso. Un’energia malvagia divampò dal suo interno, rendendo l’aria attorno densa come il sangue.


Akara e Cain si fecero entrambi molto seri.


Erano le persone più esperte nel Campo delle Ranger ed erano quasi esistenze antiche. Avevano assistito alle leggendarie battaglie tra il paradiso e l’inferno, avevano visto angeli e demoni combattere. Avevano percepito questa energia malvagia in passato e sapevano quanto era terrificante. Villaggi erano stati distrutti, la terra era stata fatta a pezzi, i cadaveri si erano trasformati in zombie, gli eroi erano decaduti fino a ridursi in demoni e gli scheletri erano strisciati fuori dalle loro tombe.


Erano familiari con questa energia e la odiavano.


Dopo aver riposto questa Pietra del Mondo corrotta sull’Altare Mitico, Fei sospirò lievemente e chiuse gli occhi, evocando il misterioso pilastro di pietra nel suo corpo.


Presto ricevette risposta.


L’Altare Mitico silenzioso iniziò a tremare. Come se un’energia misteriosa si fosse ridestata all’improvviso, il pilastro per la prima volta ascoltò gli ordini di Fei e sfrecciò fuori dal suo corpo. All’inizio era solo delle dimensioni di un avambraccio, ma divenne spesso quanto un grosso albero e lungo più di cento metri, premendo contro il soffitto di questo spazio dentro alla montagna.


L’Altare Mitico rilasciò una serie di ruggiti, come se avesse percepito l’energia malvagia.


Fei e i due scienziati pazzi tornarono sul Trono del Caos.


Un momento dopo, l’Altare Mitico a nove piani cominciò a spostarsi. Ogni livello girò a sinistra o a destra con ritmi e frequenze diversi. Sembrava che stesse seguendo un qualche tipo di misterioso criterio.


Poi le rune color oro argento brillarono in ogni piano e uscirono lentamente dall’altare, tracciando immagini a mezz’aria. Sembrava che stesse calcolando qualcosa o stesse formulando un qualche tipo di profezia.


Fei l’aveva già visto all’opera, così non ne fu sorpreso.


Akara e Cain però iniziarono a tremare incontrollabilmente per lo stupore.


Mentre le luci brillavano nei loro occhi, fissarono le rune divine che si spostavano e formavano diverse immagini e parole.


Era chiaro che avessero scoperto qualcosa.


