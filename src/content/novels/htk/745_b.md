---
title: Capitolo 745 - Purificazione Incompleta (seconda parte)
pubDate: 2025-02-12T14:16:12.152Z
tags:
  - htk
---


Capitolo regolare,
0 capitoli in coda,
0/1 sponsorizzazioni 1 euro a capitolo,
-Schadenfreude

Il misterioso pilastro di pietra in cima all’Altare Mitico aveva assorbito molta energia attraverso il processo di purificazione e si stava trasformando.

Anche se non cambiò dimensioni, molta della sua superficie ruvida simile alla pietra cadde, rivelando una superficie lucida e riflettente sotto.

Sembrava giada bianca e priva di rune o immagini. Emanava una luce calorosa e un’ondata di fluttuazioni spirituali che solo Fei poteva percepire.

Dopo che l’Altare Mitico smise di muoversi, brillò una luce argentata e il misterioso pilastro di pietra si rimpicciolì di nuovo e sfrecciò nel corpo di Fei. Pareva che fosse tornato nelle sue condizioni di prima e ricaduto in un sonno profondo.

“Uh? La Pietra del Mondo non è stata purificata completamente. Solo circa un decimo…”

Un po’ sorpreso dal comportamento della colonna misteriosa, Fei notò che la Pietra del Mondo della modalità Incubo posta sull’Altare Mitico non era stata purificata completamente. Solo circa un decimo di essa era diventata blu e il resto era ancora rosso sangue e piena di energia infernale.

“Non è strano. Questa Pietra del Mondo e centinaia di volte più grande della precedente. Ha potuto purificare l’ultima in una sola volta, ma per questa dovremo ripetere il processo diverse volte prima di purificarla completamente!”

L’enciclopedia vivente Cain spiegò velocemente la situazione.

Dopo aver riflettuto un po’, aggiunse: “Tuttavia la porzione purificata può essere già utilizzata. È raro vedere energie sia pura che malvagia risiedere nella stessa Pietra del Mondo, e non stanno lottando tra di loro. Forse una Pietra del Mondo che contiene entrambi i tipi di energia è più potente e terrificante!”

“Eh, sembra che l’Altare Mitico abbia bisogno di riposare un po’ prima di essere riutilizzato. Dobbiamo accontentarci stavolta…” Akara annuì. Poi all’improvviso si ricordò di qualcosa e si entusiasmò. Gridò mentre tirava Fei per la manica: “Presto! Trascrivi tutte le rune divine e gli antichi testi che hai memorizzato! Non pensare di ingannarci! So che la tua memoria è eccellente e che le hai memorizzate tutte! Presto! Presto! Presto!”

“Sì, scappi sempre da noi! Stavolta non ci puoi sfuggire! Se non scrivi tutto, noi… noi…” Anche Cain divenne molto ansioso. Dopo gli venne in mente un’idea per minacciarlo e rise con orgoglio: “Smetteremo di lavorare! Ahah!”

Fei sorrise quando vide la loro impazienza e non rifiutò. Dopo che i tre tornarono nel Divino Palazzo del Re, Fei trascrisse l’un per cento delle informazioni che si ricordava e per farlo ci mise circa un’ora, producendo diverse pagine.

Dopodiché mise via il pennello e disse: “Le immagini, i motivi e le scritte delle rune divine sono troppi e non posso trascrivere tutto in una sola volta. Ci sono circa cento fogli di informazioni e sono sufficienti a farvi studiare per diversi mesi. Dopo che le comprenderete tutte, ne disegnerò altre per voi!”

Akara e Cain accettarono visto che avevano capito che Fei stava dicendo la verità.

I due presero tutti i fogli e tornarono nel loro laboratorio costruito nella misteriosa stanza di pietra. Sembravano due ragazzini che avevano agguantato una grossa torta.

Fei mostrò un’espressione contenta.

Aveva appena scoperto il più grande segreto del Castello Celeste!
