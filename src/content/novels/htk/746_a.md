---
title: Capitolo 746 - 81 Funzioni (prima parte)
pubDate: 2025-02-13T13:12:09.472Z
tags:
  - htk
---

Capitolo regolare,
0 capitoli in coda,
0/1 sponsorizzazioni 1 euro a capitolo,
-Schadenfreude

Fei era stato istruito da Akara e Cain e aveva assimilato alcuni concetti e conoscenze riguardanti le rune divine. Per questo motivo, era riuscito a comprendere parte delle informazioni che aveva memorizzato. Inoltre, grazie al suo legame di sangue unico con il Castello Celeste, all’improvviso ebbe un’intuizione dopo la partenza di Akara e Cain.

Si avvicinò lentamente al piccolo stagno di fronte al trono nella Divino Palazzo del Re.

Al momento, solo un bocciolo di loto dorato era maturo, con i petali completamente aperti. Tuttavia, sebbene gli altri otto boccioli non fossero ancora sbocciati, erano ormai vicini alla fioritura.

Quel loto dorato era sempre stato lì. Quando Fei era entrato per la prima volta nel Divino Palazzo del Re, la pianta aveva solo tralci e foglie. In seguito, uno dei boccioli era fiorito, circondato da altri germogli verdi e rampicanti. Ora, quasi tutti e nove i boccioli di loto dorato stavano per sbocciare completamente. Stavano cambiando in qualche modo.

All'inizio, Fei aveva pensato che fossero un semplice elemento decorativo e non ci aveva prestato molta attenzione.

Mentre cercava di memorizzare tutte le parole runiche per i due scienziati pazzi, era riuscito a comprendere molte informazioni e ottenere indizi dai simboli divini. Ora, finalmente capiva che il loto dorato serviva per controllare tutti i meccanismi del Castello Celeste, inclusi, ma non limitati a, difesa, attacco, formazioni e illusioni.

Era un'inaspettata scoperta!

Fei aveva sempre avuto la sensazione che il Castello Celeste non avesse ancora rivelato tutto il suo splendore e la sua potenza.

Secondo le leggende, era una gigantesca città mistica che persino gli dei desideravano controllare. Si diceva inoltre che l'attuale Grande Guerriero del Continente, Maradona, fosse stato solo un modesto guerriero d’élite lunare quando era entrato per caso al suo interno. Dopo quell'esperienza, aveva iniziato a brillare come una stella luminosa, diventando l'essere più potente di tutto il continente.

Tuttavia, quando Fei si era impadronito di questa città leggendaria aveva scoperto che era solo in grado di volare e che aveva capacità di occultamento basilari. La realtà era ben lontana dai miti che affermavano possedesse ogni sorta di potere.

Ora Fei si era reso conto di non aver ancora appreso il vero metodo per controllare il Castello Celeste.

Chiuse gli occhi e cercò di organizzare tutte le informazioni che aveva raccolto fino a quel momento. Poi passò alla modalità Druido, e un'ondata densa di energia naturale lo avvolse.

Sembrava che il loto dorato in fiore stesse percependo quell'energia, perché iniziò ad ondeggiare dolcemente, come se stesse danzando e gioendo.

Fei si avvicinò al loto dorato e allungò un dito. Un flusso intenso di elementi naturali verdi si riversò in uno dei boccioli in procinto di sbocciare.

Come una bella addormentata che si risvegliava aprendo lentamente gli occhi, il bocciolo iniziò a fiorire, rivelando tutta la sua magnificenza.

I petali lisci e bianchi, circondati da una luce dorata, si dischiusero gradualmente, come se il processo fosse stato accelerato di cento volte. In poco tempo, l'intera pianta di loto dorato, composta da nove livelli con un bocciolo su ciascuno di essi, fiorì completamente. Ogni bocciolo si trasformò in un loto a nove petali. Tra di essi, i nove stami cristallini, bianchi come la neve, sembravano creazioni divine.

Sembrava che la pianta avesse una propria coscienza, poiché ondeggiava leggermente di fronte a Fei, quasi volesse giocare con lui.

Allo stesso tempo, Fei percepì improvvisamente la comparsa di una sfera di energia invisibile. Partendo dal Divino Palazzo del Re, situato sulla vetta della montagna centrale, la sfera si espanse rapidamente fino ad avvolgere l’intera costruzione.

Diversamente dalla precedente barriera, che serviva solo per occultare la città, questa nuova sfera di energia era incredibilmente solida; forse nemmeno Fei sarebbe stato in grado di distruggerla.

Tutto ciò era dovuto al fatto che la pianta di loto dorato controllava il sistema di difesa del Castello Celeste.
