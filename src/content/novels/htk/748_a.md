---
title: Capitolo 748 - Bel Faccino (prima parte)
pubDate: 2025-02-27T07:34:28.603Z
tags:
    - htk
---


Non appena Fei salì al secondo piano, quasi scoppiò a ridere. Le prime persone che vide furono le quattro guardie che dovevano proteggere Jessica. In quel momento erano legate da corde fatte da cuoio di bestia demoniaca con lividi in faccia.


Il più forte tra di loro era un guerriero a quattro stelle, così era chiaro che non potessero sconfiggere l’uomo misterioso che poteva dare ordini ad un combattente ad otto stelle.


Sembrava che le quattro guardie avessero provato a reagire, ma erano state surclassate e legate. Fortunatamente il loro avversario non le aveva uccise.


Vicino c’era un uomo forzuto che brandiva un coltello dalla strana forma curva e stava emanando un’aura pericolosa mentre guardava Fei e Husky con fare sorpreso. Era chiaro che quest’uomo aveva proiettato energia letale contro di lui.


Fei smise di accigliarsi.


Questo guerriero non era un chambordiano.


Indossava un paio di pantaloni rotondi come lanterne, una giacca aperta a strisce grigie e bianche e un cappello rotondo. Aveva una barba biondo chiaro e i suoi occhi erano marroni e profondi.


In effetti sembrava che fosse uno straniero venuto di recente a Chambord.


Più distante, un giovane con vestiti appariscenti e gioielli per tutto il corpo sentì i loro passi e guardò Fei ed Husky come se fossero già morti. Era scontento di essere stato interrotto mentre conversava e rideva con Jessica.

“Maledizione! Uccidete questi due zoticoni!” Disse con un’espressione impaziente.


Anche se Husky era sciocco, sapeva di non poter gestire la situazione da solo. Perciò si fece da parte e lasciò che fosse il re ad intervenire. Dato che era il sovrano era qui, non doveva preoccuparsi per l’incolumità di sua sorella.

Dopo aver ricevuto l’ordine, questo guerriero ad otto stelle non osò muoversi.


Aveva appena scagliato un attacco a tutta forza, ma quel colpo era stato gestito facilmente da qualcuno.


Aveva capito che uno dei due appena arrivati doveva essere un esperto, ma non sapeva chi dei due. A giudicare dal suo aspetto, sembrava che fosse l’uomo dalla pelle scura, ma in superficie era solo al secondo livello.


Tuttavia, le quattro guardie piene di lividi rimasero piacevolmente sorprese quando videro Fei. Pensarono: ‘Ehi, questo non è l’amante segreto del nostro capo? Finalmente questo bel faccino ci aiuterà adesso.’


Tra i quattro, il più giovane e impaziente, che aveva cercato di seguire Fei in passato, gridò direttamente: “Ehi, bel faccino! So che sei un professore all’università civile e militare di Chambord, e che probabilmente sei abbastanza forte. Ma devo ricordarti che queste persone non sono semplici come sembrano. Vai a chiamare il re Alexander, presto. Dì che un altro uomo sta dando problemi alla sua amata!”


“Bel faccino?” Fei quasi scoppiò a ridere e pensò: “Sembra davvero un bel faccino?”


Doveva essere clemente con loro però dato che era sempre venuto qui senza rivelare la sua identità e il rapporto tra lui e Jessica era un po’ dubbio. Era facile che altri fraintendessero.

“Cosa, cos’ha detto? Dando problemi all’amata di Chambord? Che sia…”


Fei capì subito cosa intendeva la guardia.

Il sovrano aveva sentito voci riguardo a lui e Jessica, ma non si era accorto che le dicerie si fossero diffuse a tal punto e che perfino le guardie della giovane credevano che fosse il suo amante.


Fei non si aspettava di scoprire una situazione del genere oggi e non sapeva come reagire.

