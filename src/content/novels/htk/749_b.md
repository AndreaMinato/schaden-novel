---
title: Capitolo 749 - Partenza (seconda parte)
pubDate: 2025-03-06T09:46:11.830Z
tags:
    - htk
---


Capitolo regolare,
4 capitoli in coda (4 Angelo),
0/1 sponsorizzazioni 1 euro a capitolo,
-Schadenfreude


Con un sorriso, Fei si girò e fece l’occhiolino alle quattro guardie malmenate. Poi si girò e disse: “Sono il re Alexander.”


Il guerriero ad otto stelle ne fu un po’ sorpreso, ma annuì e non disse altro. Poi fece un segnale al giovane incupito, suggerendogli di avere pazienza perché avrebbe cercato aiuto.


Poi scese giù per le scale e se ne andò velocemente.


Ora le quattro guardie piene di lividi erano scioccate.


Si scambiarono delle occhiate e notarono la sorpresa e l’imbarazzo l’uno negli sguardi dell’altro.


“Così il bel faccino bianco che pensavamo avesse osato rubare la donna del re di Chambord è il sovrano stesso. Questo…” Non avevano troppa paura perché sapevano che Alexander non li aveva presi sul serio, ma quella guardia impaziente che aveva esortato Fei prima stava arrossendo.


Il sistema amministrativo era molto pulito sotto il monitoraggio del re e il dipartimento della giustizia di Chambord era estremamente efficiente. Nel caso il sovrano fosse stato coinvolto personalmente, il processo era ancora più liscio. La prigione di Chambord, la Lista Nera, aveva già riservato la cella più centrale per questo giovane cupo e arrogante.

“Lo rimpianterai, misero re! Ti ritroverai morto entro domani mattina!”


Questo giovane cupo non aveva affatto paura, si dimenò e minacciò il re scoppiando a ridere con un’arroganza che non sarebbe dovuta appartenere ad un prigioniero.


…


Fei rimase in questo negozio per meno di trenta minuti per poi andarsene.


La cucina di Jessica era ottima. Aveva preparato solo un po’ di piatti semplici, ma erano tutti aromatici e deliziosi. Tuttavia Fei non era più dell’umore per banchettare. Aveva mangiato abbastanza per sbarazzarsi della fame e aveva chiacchierato per un po’ con la ragazza. Poi il sovrano uscì dal negozio sotto la scorta appassionata delle quattro guardie che erano state salvate da lui.


L’arrivo della flotta di carovane di mercanti di Villarreal insospettiva Fei.


Le divisioni del gruppo di mercanti Soros dei livelli di alto livello avrebbero mandato raramente delle persone in posti piccoli come Zenit.


‘Perché sono venuti qui? C’è perfino il figlio di un direttore di livello otto. È un po’ strano.’ Pensò Fei.


Quindici minuti dopo, un adorabile bambino biondo di dodici anni che puzzava di liquore entrò nel negozio di Jessica. I suoi occhi grandi e limpidi avrebbero spinto qualsiasi ragazza ad abbracciarlo e a sfregargli le guance.

“Il mio nome è Arthur e il re i ha raccomandato di lavorare temporaneamente qui.” Mostrò un’espressione adorabile e disse a Jessica: “Bella sorella, non ho abbastanza cibo e buoni vestiti. Non ho nemmeno un lavoro e gli altri mi prendono in giro. Mi farai rimanere, vero?”


L’aspetto adorabile e ingenuo di questo bambino dall’espressione miserabile era sufficiente ad intenerire qualsiasi donna. Jessica non fu un’eccezione dato che era molto gentile.

“Aspetta, dove ti ho visto prima?” La giovane lo fissò dubbiosa.


All’improvviso ripensò al bambino biondo che aveva quasi mandato in bancarotta la sua locanda nella città delle Due Bandiere. Quel ragazzino aveva causato trambusto in città e aveva sconfitto tutti gli altri alcolizzati nei loro giochi migliori. Poi era sfrecciato attraverso le mura ed era scomparso, Jessica non sapeva dove fosse andato.


Il bambino di fronte a lei era adorabile proprio come lui, ma i suoi lineamenti facciali come gli occhi e il naso erano diversi.

