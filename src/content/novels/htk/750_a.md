---
title: Capitolo 750 - Una piccola leggenda (prima parte)
pubDate: 2025-03-10T08:57:57.598Z
tags:
    - htk
---


Capitolo sponsorizzato, ringraziamo Angelo!
3 capitoli in coda (3 Angelo),
0/1 sponsorizzazioni 1 euro a capitolo,
-Schadenfreude


Regione Meridionale di Zenit.


Mentre l'Imperatore Yassin approvava la seconda coscrizione, la regione controllata dalle Truppe Unite delle dieci nazioni sprofondò in guerre senza fine.


L'unica provincia di Zenit con una costa, Vento Verde, si trovava ai margini del Mare della Fragranza e accanto alla Baia Punta Tempesta. Una vasta porzione dell'area lungo la Baia di Punta Tempesta apparteneva a un regno affiliato di terzo livello di Zenit, Byzantine.


Questo territorio minore possedeva una sua piccola leggenda.


Byzantine era solo un piccolo impero di livello 6, non molto popolato.


Dopo la morte del vecchio re, avvenuta un anno prima, il controllo del regno era finito nelle mani del  capo dei ministri. Era un uomo astuto e ambizioso, che da tempo mirava a rovesciare la famiglia reale. Cospirando con le famiglie nobili più influenti, aveva cercato di attuare il suo piano, gettando il regno in un clima di tristezza e oppressione.


Proprio quando la famiglia reale stava per estinguersi, il giovane sovrano era riuscito in qualche modo a ottenere l’aiuto del re Alexander di Chambord durante la competizione tra i regni affiliati. Non solo il capo dei ministri malvagio e ambizioso era morto, ma il giovane re aveva ricevuto anche una tecnica di pugni dal Re di Chambord.


Così era riuscito a entrare tra i primi 50 nella classifica individuale e, nel giro di sei mesi, aveva raggiunto il picco della quarta stella, diventando il guerriero più forte del regno.


Inoltre, grazie al supporto finanziario e alle risorse fornite dal regno di Chambord, Byzantine era riuscita rapidamente a sbarazzarsi degli invasori di Spartax e a stabilizzarsi come regno affiliato di terzo livello. Era diventata una delle forze più influenti della provincia Vento Verde, in grado di rivaleggiare persino con la capitale Vento Verde.


L'ex principe Constantine era stato ufficialmente incoronato nuovo re dall'Impero e aveva sposato la sua amata, Izabella.


Il nuovo sovrano era generoso e premuroso nei confronti dei suoi sudditi, e le sue politiche miravano esclusivamente allo sviluppo del regno. Grazie alla sua posizione favorevole, alle terre fertili e all’accesso al mare, il paese aveva continuato a crescere e i suoi cittadini si erano goduti una vita più prospera e pacifica.


Successivamente, il re Constantine aveva seguito il principe ereditario Arshavin nella guerra contro l'impero Spartax, guadagnandosi numerosi meriti militari. Inoltre, la sua forza aumentò esponenzialmente, permettendogli di raggiungere il picco dell'ottava stella. La sua potente tecnica di combattimento, il Pugno delle Sette Ferite, era ben nota ai suoi nemici: si diceva che persino i membri d’élite di classe Lunare evitassero di affrontarlo in combattimento se non strettamente necessario.


Sembrava la perfetta storia da poeti itineranti. Seguendo il cliché, il re e la regina sarebbero vissuti felici per sempre,, con un popolo prospero sotto il loro regno.


Tuttavia, l’arrivo della nuova guerra aveva distrutto ogni loro piano.


Dieci giorni prima, le truppe unite avevano invaso Zenit.


I crudeli nemici avevano bruciato immediatamente le fertili terre della provincia Vento Verde, avevano distrutto innumerevoli famiglie e annientato interi villaggi. Tutti i raccolti appena piantati erano stati ridotti in cenere, le fitte foreste abbattute e molti innocenti massacrati.


Ora, l’aria era impregnata dal fetore dei cadaveri in decomposizione, e nel cielo volavano nugoli di avvoltoi stridenti, oscurando la luce del sole.


La patria, un tempo splendida, era diventata un inferno vivente, pieno di sangue e morte.


In quanto una delle forze più prominenti della provincia Vento Verde, Byzantine non era potuta sfuggire ad un fato del genere.


La capitale era stata conquistata e il palazzo reale era diventato un accampamento temporaneo per le truppe di Leon.


Più della metà dei soldati d’élite di Byzantine era stata uccisa nell'attacco, costringendo il re Constantine a guidare i superstiti e parte della popolazione in mare. Sfruttando la loro superiorità navale, erano riusciti a malapena a respingere gli assalti nemici.


Pochi giorni fa, una buona notizia aveva risollevato gli animi della gente di Zenit...





