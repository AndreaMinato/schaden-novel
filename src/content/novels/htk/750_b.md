---
title: Capitolo 750 - Una piccola leggenda (seconda parte)
pubDate: 2025-03-10T08:57:57.540Z
tags:
    - htk
---


Capitolo sponsorizzato, ringraziamo Angelo!
2 capitoli in coda (2 Angelo),
0/1 sponsorizzazioni 1 euro a capitolo,
-Schadenfreude


Si diceva che il più grande benefattore di Byzantine, il re di Chambord, avesse usato il suo potere impareggiabile per aiutare i soldati di Zenit e sconfiggere i nemici che avevano circondato San Petersburg.
La grande vittoria aveva ribaltato le sorti dello scontro, dando tregua all’impero sotto l’attacco delle truppe unite delle dieci nazioni. Ora i nemici erano arretrati fino alla provincia Foglia Rossa e ora l’impero stava organizzando un contrattacco.


Adesso il conflitto era in una situazione relativamente calma e in stallo.


Era già un’ottima notizia per i cittadini nei territori di Zenit che erano caduti già in mano dei nemici.


Negli ultimi giorni, i soldati di Leon accampati a Byzantine non stavano cercando più di dare la caccia ai soldati ancora nascosti nel territorio e, non stavano uccidendo civili innocenti e bruciando le loro case. Meno teste decapitate erano appese alla porta della città.

La scorsa notte, alcuni avevano visto i leoniani inviare 4.000 soldati per sostenere le truppe unite che erano state sconfitte e respinte nella provincia Foglia Rossa.


Questa era un’ottima notizia per le truppe di Byzantine che si nascondevano nel mare.


“Ahahah! Grandioso! Quei bastardi di Leon ora sono divisi! Dato che i nemici si sono indeboliti, sono rimasti meno di 6.000 soldati nella capitale! Stasera potremo fare delle incursioni e dare loro un enorme colpo! Uccidiamo quei maledetti macellai e vendichiamo i nostri fratelli e sorelle!”


Grazie ai piani del giovane e leggendario re Constantine, i soldati d’élite di Byzantine sopravvissuti fino ad ora lanciarono un contrattacco. Sfruttando la foschia intensa del mare, le navi entrarono nel vasto fossato attorno alla capitale. Poi, con l’aiuto dei cittadini leali al regno e alle spie, i soldati presero d’assalto la città!


Grida e ruggiti risuonarono all’istante nella capitale.


Fiamme d’energia colorate si accesero in questo centro devastato, dando l’impressione che fosse ancora giorno.


All’inizio, i soldati di Byzantine erano in vantaggio grazie all’aiuto delle spie e di altri leali cittadini, passando alla carica e cogliendo di sorpresa i guerrieri di Leon. I loro nemici continuarono ad arretrare ed erano molto vicini al palazzo del re che era al centro della città.

“Caricate nel palazzo del re e uccidete questi bastardi di Leon!”


Circondato da brillanti fiamme d’energia verdi, Costantine sfrecciò avanti e i pugni violenti si trasformavano in bagliori. Falciava un soldato di Leon dopo l’altro, nessuno poteva difendersi da lui. Pieni di odio e rabbia, i soldati e i cittadini di Byzantine avanzarono brandendo le loro armi e seguirono il sovrano, precipitandosi impavidi al palazzo del re…


Al momento nell’edificio ci risiedevano ufficiali militari e nobili di alto livello di Leon.


Ogni cittadino di Byzantine voleva uccidere questi bastardi che avevano le mani macchiate con il sangue di zenitiani innocenti. Volevano fare a pezzi i loro nemici e divorarli vivi!


“Boom!”


Il re Constantine usò il suo Pugno delle Sette Ferite e ogni suo attacco era versatile, duro o flessibile, diretto o indiretto, dall’aura calda o fredda… Ogni pugno era diverso ed era difficile prevedere dove sarebbe andato. Tutti i suoi avversari urlavano e cadevano a terra senza poter reagire.


In pochi minuti, irruppero nelle più di dieci linee difensive e caricarono nel palazzo.


I soldati e i cittadini di Byzantine esultarono mentre entravano nel palazzo uno dopo l’altro.


In quel momento accadde un imprevisto.


Una serie di risate fragorose e arroganti risuonarono dalle profondità del palazzo: “Ahahahah! Sapevo che voi sporchi topi sareste venuti a causare guai! È una buona opportunità! Vi intrappoleremo e stermineremo questo regno una volta per tutte! D’ora in avanti, l’intera provincia Vento Verde di Zenit apparterrà a Leon!”


Non appena questa persona finì di parlare, molte potenti aure divamparono nel palazzo, facendo tremare i soldati e i cittadini di Bytantine.


Allo stesso tempo, riecheggiarono delle grida da ogni direzione. Molti guerrieri di Leon dalle armature brillanti li stavano circondando.


Era una trappola preparata con attenzione!


