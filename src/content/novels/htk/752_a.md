---
title: Capitolo 752 - Fama (prima parte)
pubDate: 2025-03-12T16:35:13.689Z
tags:
    - htk
---


Capitolo regolare,
0 capitoli in coda ,
sponsorizzazioni 1 euro a capitolo,
-Schadenfreude


Era la prima volta che Fei e i membri d’élite dell’università civile e militare di Chambord viaggiavano sott’acqua nel Re Alexander.


Il fiume Zuli di fronte a Chambord attraversava più della metà del territorio di Zenit e affluiva nel Mare della Fragranza che era a sud dell’impero. Dato che le correnti erano rapide e c’erano molte bestie marine sott’acqua, le navi viaggiavano raramente in questo fiume. Inoltre era meno utilizzato perché le onde erano grosse e sommergevano barriere coralline sommerse.


Perfino le truppe navali di Zenit erano solo disperse attorno al Mare della Fragranza, che era un mare interno. Entravano raramente nel fiume Zuli per accedere all’impero.


Da quando la Re Alexander aveva lasciato Chambord, aveva viaggiato sott’acqua per la maggior parte del tempo; una volta ogni qualche giorno sarebbe tornata in superficie a riprendere aria.


Dopo circa tre giorni di viaggio, sott’acqua o in superficie, la Re Alexander finalmente arrivò alla fine del fiume Zuli ed entrò nel Mare della Fragranza.

Questa nave da battaglia magica era stata costruita seguendo il progetto del sommergibile balena dell’Era Mitica era confortevole. Mentre viaggiava, poteva arrivare ad una profondità di cento metri e al suo interno c’era ogni tipo di struttura. Ogni volta che tornava in superficie, poteva usare le piccole formazioni magiche per immagazzinare abbastanza ossigeno che sarebbe bastato a cento persone per due giorni. Non c’era da meravigliarsi che fosse una delle più potenti antiche navi che avesse superato le prove della guerra e del tempo.


Da ciò che si ricordava Fei della sua vita precedente, esistevano mezzi altamente tecnologici come i sottomarini nucleari e sembrava che la Re Alexander, il prodotto di una civilizzazione magica, non fosse inferiore alle versioni del suo mondo. In effetti, grazie all’esistenza di elementi magici, la Re Alexander era superiore ai sottomarini della terra in molti modi.


Negli ultimi tre giorni, il sovrano e gli studenti erano rimasti soddisfatti dall’esperienza. Attraverso gli schermi magici, videro ogni tipo di strano e misterioso pesce e bestia marina. Era un’esperienza mistica e nuova.


Il mattino del quarto giorno.


Come da programma, la Re Alexander fluttuava in superficie per recuperare aria fresca.


Non appena la bandiera fu innalzata sulla nave, il primo a salire sul ponte dalla cabina nascosta fu Husky, la sciocca guardia di Fei. Dopo un po’ di giorni, quest’uomo semplice e diretto era già abituato a questo lavoro. Quando fece un respiro profondo e fu sul punto di ordinare ai poliziotti di pulire la superficie della nave dalle alghe e dalle conchiglie per poi continuare ad avanzare, notò all’improvviso che c’era qualcosa di strano.


Aveva notato una flotta di navi che li circondavano come banchi di squali.

“Maledizione! Siamo circondati?” Anche se Husky era muscoloso e aveva poco cervello, si rese conto di cosa stava succedendo. Vide le bandiere nere militari di Leon e ruggì: “Preparatevi a combattere! Questi maledetti leoniani ci hanno inseguito fin qui! Questi maledetti bastardi! Come osano circondare sua maestà? Li farò a pezzi!”


L’impero Leon era un loro grande nemico. Perciò la sua bandiera militare era ben nota agli zenitiani.


Luci magiche rosse iniziarono a brillare sulla Re Alexander e una sirena assordante ruppe il silenzio pacifico nel Mare della Fragranza.


All’improvviso si aprirono varie porte sul ponte da cui accorsero poliziotti. Allo stesso tempo, la sfera d’energia attorno alla nave scomparì velocemente, mostrando ogni tipo di cannone e balestra magica dai dardi taglienti spessi come lance.


In un istante, la Re Alexander si era trasformata in un’enorme bestia armata fino ai denti, gelida e feroce.


