---
title: Capitolo 752 - Fama (seconda parte)
pubDate: 2025-03-13T07:42:55.289Z
tags:
    - htk
---


Capitolo regolare,
0 capitoli in coda ,
sponsorizzazioni 1 euro a capitolo,
-Schadenfreude


“Uh? Cosa sta succedendo? Non sembrano navi della tribù dei mari… Eh? Un umano?”


Seduto su una sedia accanto alla bandiera reale gialla di Leon, un nobiluomo di bell’aspetto di Leon arrogante rimase sorpreso da questa scena. Solo gli imperi più potenti avevano navi da guerra così uniche da poter andare sott’acqua. Perciò non osò provocare questi “ospiti indesiderati”.


Dopo averli osservati per un po’, scosse la testa e non riconobbe la bandiera di Chambord che aveva un cane a due teste che teneva una spada e un’ascia in ognuna delle sue bocche.


Anche se Chambord era famosa a Zenit grazie all’influenza di Fei, era solo un regno affiliato che solo di recente aveva attirato l’attenzione. L’impero comprendeva centinaia di regni affiliati e gli alteri leoniani non avrebbero mai sprecato tempo a ricordare bandiere per loro insignificanti.


Questo giovane nobiluomo di bell’aspetto si alzò, si asciugò la macchia di vino dal viso e chiese con tono serio: “Chiedi loro da che impero provengono e perché sono qui!”


Non appena finì di dare ordini ad uno dei suoi messaggeri, risuonò un grido tonante dalla nave nera dalla forma strana.


“Questa è la nave del re Alexander di Chambord! Bastardi di Leon! Che ne dite di ammainare le vele e arrendervi? Volete morire tutti?” Tutti nella regione la sentirono chiaramente.


…


“È davvero sua maestà il re Alexander?” Constantine si emozionò, era la prima volta che perdeva la compostezza. Rise e disse: “Abbiamo trovato una via d’uscita da questa catastrofe! È destino! I leoniani sono spacciati! Ahah, le navi di Leon sono spacciate! Dev’essere opera degli dei! Questi macellai sanguinosi la pagheranno cara!”


Dietro di lui, i soldati e i comandanti di Byzantine pronti a morire con i loro nemici non poterono trattenersi dall’esultare.


L’atmosfera eroica e tragica nelle loro navi da battaglia scomparì all’istante. Tutti sapevano cosa significava l’arrivo del re di Chambord!


Un signore di classe solare! Il Grande Guerriero Imperiale! L’invincibile dio delle battaglie! Onore e leggende!


“Suonate i corni e caricate contro i nemici! Attaccate questi macellai e proteggete sua maestà il re Alexander!” Ordinò Constantine ad alta voce mentre le sue mani riposavano sull’impugnatura della spada.


Non vedeva l’ora! Sarebbe stata la prima volta che avrebbe combattuto insieme all’uomo che aveva cambiato il suo fato e il futuro di Byzantine.


Non appena i corni suonarono, Constantine divenne un po’ nervoso e ansioso. Era abituato a lottare e ad uccidere, ed era lui stesso una piccola leggenda; avrebbe dovuto mantenere la calma in questa situazione devastante. Tuttavia si sentiva come un giovane ordinario che stava per essere valutato dal suo supervisore in un esame.


…


“Re Alexander di Chambord?”


Il giovane nobiluomo di Leon accanto alla bandiera reale gialla di Leon sul ponte rimase sbalordito da ciò che sentì e la sua prima reazione fu di ordinare la ritirata mentre impallidiva.


Nessun generale attorno a lui obiettò.


Erano già venuti a sapere quattro giorni fa delle imprese del re Alexander grazie ai rapporti delle reti di informazioni che provenivano dal fronte; quest’uomo era come una nube nera che incombeva sui leoniani.


I soldati ordinari non potevano competere con il potere di un signore di classe solare. Questo era stato già dimostrato durante l’enorme battaglia fuori da San Petersburg cinque giorni fa.


Anche se c’erano più di cento navi da guerra e circa 40.000 soldati qui oggi nella baia Punta Tempesta, un terzo delle flotte navali di Leon, non era sufficiente ad affrontare un signore di classe solare.


In quel momento i soldati di Leon dimostrarono un’ottima disciplina.


In meno di dieci minuti, ricevettero l’ordine e tutte le navi invertirono la rotta, scuotendo il mare di questa regione.


La vanità di Fei sarebbe stata davvero soddisfatta in quel momento.


Solo il suo nome era sufficiente a spaventare i soldati d’élite di un impero di sesto livello. Significava che era stato riconosciuto ufficialmente come uno dei più grandi guerrieri del continente Azeroth.


In quel momento il giovane nobiluomo di Leon, King Buckingham, sfrecciò inaspettatamente verso l’alto e non si ritirò. Volò lentamente verso la Re Alexander e si avvicinò, cercando di ostacolare la sua avanzata.

