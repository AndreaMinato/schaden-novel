---
title: Capitolo 754 - Di nuovo lo scheletro (prima parte)
pubDate: 2025-03-26T14:13:10.796Z
tags:
    - htk
---


Capitolo regolare (due in uno perché il capitolo è diviso in tre),
0 capitoli in coda ,
sponsorizzazioni 1 euro a capitolo,
-Schadenfreude


Proprio come Una Spada era stato posseduto da quello scheletro dorato, Buckingham si stava sottoponendo allo stesso processo. Inoltre questa foschia rossa era davvero malvagia e quasi identica a quella che emanava Una Spada. Assomigliava ad un diavolo scappato dall’inferno e ruggiva da dentro il suo corpo.


Fei esitò e poi tirò un pugno, scagliando un pugno d’energia dorata verso Buckingham.


Boom! Boom!


Il demonizzato Buckingham non cercò nemmeno di schivare.


Tuttavia questo pugno che avrebbe potuto distruggere una montagna non danneggiò minimamente Buckingham. Risuonò un forte clangore, come se fosse impattato contro una lastra di metallo.


Buckingham fu scaraventato via per centinaia di metri, ma si fermò velocemente. Anche se la maggior parte della sua armatura si era frantumata, non sembrava fosse rimasto ferito.


Mentre una luce rossa brillava nei suoi occhi, Buckingham ruggì come una bestia arrabbiata e tornò sfrecciando verso Fei ancora più velocemente lasciando una scia di foschia cremisi dietro di sé.


Boom!


Il demonizzato Buckingham scagliò un pugno dall’energia indescrivibile. L’energia rossa creò molte illusioni terrificanti come draghi d’osso e scheletri, emettendo rumori acuti e assordanti. Sembrava fosse giunta l’apocalisse, ogni genere di mostro circondò Fei e lo avvolse nella nebbia rossa.


L’intero cielo blu si era tinto di cremisi.


Perfino la foschia bianca e sottile sopra l’oceano era stata macchiata di rosso e sembrava che vapore di sangue permeasse l’aria.


Lo scontro nel cielo attirò all’istante l’attenzione dei soldati di entrambe le parti.


I leoniani esultarono e cercarono frettolosamente di ritirarsi. I chambordiani e i byzantiniani invece guardarono le nuvole di sangue con preoccupazione.


La foschia rossa avvolgeva sia Fei che Buckingham, e nessuno poteva capire cosa stava accadendo al suo interno.


Tuttavia, questa foschia terrificante e strana continuò ad espandersi, come se non avesse limiti, e riempì velocemente lo spazio tra il cielo e l’oceano.


Perfino i due arcieri biondi, Akinfeev e torres, che erano sulla Re Alexander, sembravano preoccupati. In quanto membri d’élite di classe lunare, erano molto sensibili alle aure e all’energia in confronto ai soldati ordinari. Perciò potevano capire quanto era malvagia e potente la nebbia rossa.


Il tempo passò velocemente.


La foschia di sangue diventò sempre più densa e fece risuonare ruggiti e grida.


Hiss! Roar!


L’unico rumore che rassicurava i chambordiani e i byzantiniani era la serie di clangori metallici delle lame. Significava che il re di Chambord non era in pericolo e che i due stavano ancora combattendo con ferocia nella foschia.


Presto trascorse più di mezz’ora.


Sulla superficie del mare.


Le navi da guerra di Leon si erano già allontanate più di 500 metri e si erano rimessi in formazione. Tutte le barriere e i meccanismi delle imbarcazioni erano stati attivati, ed erano pronte a salpare e a sfrecciare via. Dopo un breve momento di preparazione, queste navi potevano accelerare velocemente. In effetti erano strumenti di una civilizzazione magica d’élite e potevano percorrere con facilità più di 10.000 chilometri in un giorno.


Tuttavia, i leoniani pronti a scappare esitarono. Pensavano che il loro capo dei comandanti fosse in vantaggio e non si ritirarono subito.


Anche i chambordiani e i byzantiniani interruppero il loro inseguimento.


Decine di migliaia di soldati nell’area guardarono la nuvola di densa foschia rossa.


Ora tutti sapevano che sarebbe stato lo scontro tra i due potenti maestri a determinare le sorti dello scontro.


Il tempo passò velocemente.


Proprio mentre la gente sentiva male al collo da quanto lo torcevano per rimanere a guardare, risuonò una risata tra la foschia.

“Ahahah! Finalmente ho capito! Allora è così! Grandioso! È sufficiente!” Era la voce del re di Chambord.


Non appena finì di parlare, scie di luci dorate trapassarono la foschia rossa. Come fiamme brucianti, i bagliori fecero evaporare la foschia rossa ovunque passassero.


Hiss!


Dopo una serie di sibili, la nebbia rossa scomparì, rivelando un cielo blu cristallino.





