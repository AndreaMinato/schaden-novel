---
title: Capitolo 754 - Di nuovo lo scheletro (seconda parte)
pubDate: 2025-03-26T14:13:10.806Z
tags:
    - htk
---


Capitolo regolare (due in uno perché il capitolo è diviso in tre),
0 capitoli in coda ,
sponsorizzazioni 1 euro a capitolo,
-Schadenfreude


Questa scena terrorizzò i soldati di Leon.


Attivarono velocemente le formazioni magiche delle navi. Mentre le fiamme d’energia turchesi e blu brillavano, le imbarcazioni scattarono in avanti come frecce. Nell’arco di qualche secondo raggiunsero una velocità elevata e lasciarono molte scie bianche dietro di loro sulla superficie dell’oceano.


Le navi da guerra di Leon si trasformarono in linee di luce che scomparirono velocemente all’orizzonte.


Allo stesso tempo, il resto della foschia di sangue si dissipò.


Il re di Chambord era fermo a mezz’aria, i suoi lunghi capelli venivano scossi dal vento come una cascata. Circondato da un’aura selvaggia e invincibile, afferrò il re Buckingham. Quest’uomo era già svenuto, ma si stava dimenando istintivamente.


Mentre cercava di muoversi e liberarsi, il suo bel viso dalla pelle bianca aveva giò assunto un colore nero rossastro ed era diventato feroce. Non sembrava più un essere umano, pareva fatto da ferro. Era difficile distinguere le sue iridi dalla cornea e sangue nero colava dalla sua bocca. I suoi denti erano diventati bianchi e affilati come coltelli.


Dalla sua aura sembrava un signore di classe solare.


Tuttavia, non importava quanto si dimenasse, quella mano bianca sottile stringeva il suo collo con ancora più forza. Ogni sforzo di Buckingham era andato sprecato. Alla fine esaurì ogni energia per lottare.
Non stava tornando umano e sembrava che qualcosa di spaventoso dentro il suo corpo stesse cercando di scappare. Una protuberanza delle dimensioni di un pugno continuava ad emergere per tutto il suo corpo, ma una scia di luce dorata l’avrebbe premuta giù ogni volta che stava per trapassare la pelle di Buckingham!


…


Fei tenne bloccato il re Buckingham ed ebbe la sensazione di aver compreso qualcosa da questa battaglia.


Quando guardò giù, vide la flotta di Leon fuggire rapidamente. Tra le quasi duecento navi, quasi cento di esse erano già scomparse all’orizzonte e sarebbero state difficili da inseguire.


Il sacrificio di Buckingham non era stato inutile. Alla fine aveva guadagnato tempo per permettere al suo esercito di scappare. Se i soldati e i comandanti di Leon non fossero stati troppo ottimisti e non fossero rimasti prima, sarebbero già tutti fuggiti da tempo.


Fei sfrecciò avanti e apparì di fronte alle navi più indietro.


Abbassò le mani e uno spesso raggio dorato calò sulla superficie dell’acqua. Onde del mare alte più di dieci metri disturbarono all’istante la formazione del resto delle circa 60-70 imbarcazioni. Le navi ondeggiarono violentemente e i soldati sul ponte caddero e rotolarono via con fare disordinato.

Fei scagliò più di altri dieci pugni e la luce dorata quasi ribaltò il mare.


Le navi da guerra di Leon che non erano ancora scappate furono spinte via dagli tsunami e i soldati a bordo furono dispersi in acqua. Anche se non erano state ancora ribaltate, non c’erano più le condizioni ideali per attivare le formazioni e le imbarcazioni rallentarono all’istante.


Ci sarebbero voluti circa cinque o sei minuti affinché si riattivassero le formazioni dopo che le onde si fossero calmate, non c’era abbastanza tempo per ritirarsi.


Era prevedibile cosa sarebbe successo alle navi danneggiate e ai soldati ansiosi della flotta.


…


Fei non intervenne ulteriormente.


Con membri d’élite di classe lunare come Torres e Akinfeev, e altri potenti esperti come il re Constantine e i cavalieri dello Zodiaco, anche se i leoniani erano ancora in vantaggio numerico, cominciarono a crollare. La battaglia continuò fino a mezzogiorno e, come previsto, i leoniani persero.

Fei non tornò dalla Re Alexander, né sulla superficie del mare.


Tenendo il re Buckingham, volò per più di 10.000 metri nel cielo, dove il vento era troppo forte per i maestri ordinari.


Poi evocò il Trono del Caos. Fei lo controllò con la mente e la scala più in basso cominciò ad espandersi e a crescere fino a diventare una piattaforma di circa quaranta metri quadrati.


Fei tirò fuori delle catene uniche create nel laboratorio degli scienziati pazzi e bloccò i polsi, le caviglie, la vita e il collo di Buckingham, sigillando il suo potere.


Poi il re iniziò a riflettere.


Anche se la battaglia era sembrata ardua, Fei aveva vinto facilmente.

