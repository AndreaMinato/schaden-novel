---
title: Capitolo 754 - Di nuovo lo scheletro (terza parte)
pubDate: 2025-03-28T15:48:23.377Z
tags:
    - htk
---


Capitolo regolare (era diviso in tre, ma l’ho pubblicato in due giorni),
0 capitoli in coda ,
sponsorizzazioni 1 euro a capitolo,
-Schadenfreude


Anche se il demonizzato Buckingham aveva raggiunto la classe solare, era molto meno potente di Fei. Il sovrano ormai aveva imparato ad usare la sua forza in modo efficiente. Adesso la sua forza era di gran lunga superiore e aveva molta più esperienza di combattimento.


Anche se era stato avvolto dalla foschia rossa all’inizio, Fei non ne era stato influenzato. Se avesse scatenato tutta la sua potenza fin dall’inizio, avrebbe vinto quello scontro in tre attacchi.


Fei aveva temporeggiato apposta.


Il suo istinto gli aveva suggerito che questo tipo di terrificante demonizzazione sarebbe accaduta sempre più di frequente nel continente e che una forza malvagia, ma formidabile stava cambiando in qualche modo la situazione. Doveva essere un’organizzazione nuova che stava crescendo rapidamente e furtivamente, ed era per questo che gli esperti del continente non l’avevano notata. Tuttavia questa forza oscura aveva già iniziato a controllare alcune figure influenti, complottando.


Questo era un serio avvertimento.


Fei era entrato in contatto con questa organizzazione molto presto e si era reso conto della minaccia che rappresentava. Per questo voleva conoscerla prima che maturasse.


Mentre aveva affrontato Buckingham durante quest’ultima mezz’ora, Fei l'aveva osservato e aveva cercato di capire questa energia misteriosa, ma malvagia. Stava cercando di capire l’origine di questa forza, il suo punto debole e come identificare i maestri che nascondevano questa influenza, ma che non erano ancora demonizzati.


Ora Fei aveva ottenuto un po’ di risposte alle sue domande.


Il seme demoniaco nel corpo di Buckingham non era lo stesso dello scheletro dorato che si era impossessato di Una Spada. Anche se emanavano un’energia dalle caratteristiche simili, la loro essenza era leggermente diversa.


“Hiss… Hiss…” Buckingham si era trasformato completamente in una bestia. Luci rosse brillavano nei suoi occhi mentre cercava di lottare e di contrattaccare violentemente.

Senza la soppressione dell’energia dorata di Fei, quell’energia terrificante dentro il suo corpo cominciò a scatenarsi. I suoi muscoli si gonfiarono uno dopo l’altro e sembrava che un mostro stesse cercando di trapassare i confini della sua pelle per liberarsi.


Tink! Tink! Tink!


Un momento dopo, una serie di scintille apparirono sui polsi e sulle caviglie di Buckingham legati. Poi risuonò una serie di clangori e le catene si ruppero.


Dopodiché afferrò le catene di rune magiche che aveva al collo e al petto e le ruppe con uno strattone, come se fossero fatte di carta.


Un momento dopo, Buckingham ruggì e sfrecciò verso Fei.


“Umpf!” Fei sbuffò mentre si sedeva sul Trono del Caos, si adagiò e appoggiò il mento sul palmo destro. Non si mosse nemmeno.


All’improvviso le piastrelle bianche della piattaforma emisero un potente risucchio, trascinando indietro Buckingham. Anche se l’indemoniato era sfrecciato come un fulmine un secondo fa, ora i suoi arti erano incollati a terra e non poteva nemmeno alzare la testa. Sembrava che stesse soffrendo.


Nella piattaforma creata dal Trono del Caos, Fei controllava tutto quello che accadeva entro otto passi da lui. Era invincibile in questo piccolo spazio e poteva sconfiggere i suoi avversari in molti modi.


“Mostro, perché non ti riveli?” Gridò con fare maestoso Fei mentre fiamme dorate fuoriuscivano dai suoi occhi.


Un momento dopo, una serie di luci rosse demoniache apparirono nel corpo di Buckingham e la sua pelle divenne traslucida, come se avesse perso consistenza. Fei vide due scheletri nel suo corpo.


Uno era quello naturale di Buckingham.


Tuttavia l’altro…


Era spesso e aveva uno strano colore rosso. Come gel morbido, si stava contorcendo lentamente tra le ossa e i muscoli di Buckingham. Sembrava un verme gigante che aveva inghiottito lo scheletro di Buckingham, cercando di fondersi lentamente con esso.


Era uno spettacolo terrificante.

