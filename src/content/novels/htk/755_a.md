---
title: Capitolo 755 - Incontrarsi di Nuovo (prima parte)
pubDate: 2025-04-02T15:29:31.505Z
tags:
    - htk
---


Capitolo regolare,
0 capitoli in coda ,
sponsorizzazioni 1 euro a capitolo,
-Schadenfreude


Sotto la soppressione del Trono del Caos, sembrava che lo scheletro gommoso si fosse spaventato. Smise di fondersi con Buckingham e cercò di scappare.


Sempre più luminoso, alla fine lo scheletro fuoriuscì lentamente dal suo corpo.


Era uno scheletro umano completo.


Non gli mancava un solo osso, ma sembrava si stesse sciogliendo, mentre faceva colare un liquido rosso, malvagio e puzzolente. Era denso, ma non era sangue; era qualcosa che Fei non aveva mai visto prima. Nelle orbite dello scheletro stavano bruciando due nuvole di fuoco rosso, come se componessero il cervello della creatura e si potevano percepire fluttuazioni di energia spirituale dal loro interno.


Era chiaro che questo scheletro avesse gli istinti elementari di un essere vivente e avesse davvero paura di Fei. non appena uscì dal corpo di Buckingham, cercò di scappare in una direzione. Ondeggiò le mani e sembrava stesse cercando di strappare la barriera del Trono del Caos che lo legava per scappare nel vuoto.


Sfortunatamente per il mostro, Fei era già preparato perché aveva visto com’era fuggito quello scheletro dorato che si era impossessato di Una Spada. Con un pensiero, schiacciò di nuovo la creatura sulla piattaforma e fece crepitare molte delle sue ossa sotto questa intensa pressione.


Ora era premuto a terra.


Fei fece un cenno e pezzi di ossa rotte volarono verso di lui. Dopo averle osservate per un po’, non riuscì a capire di che materiale fossero fatte. Era coperta da uno strato di gel di circa due-tre centimetri ed era percorsa da scie di energia malvagia. Sembrava in grado di poter condurre energia magica e da guerriero di massimo livello, una caratteristica rara. Dentro il materiale gommoso c’erano ossa bianche spesse circa quattro-cinque centimetri. Era fragile e un po’ di polvere bianca traspariva dal suo centro.


Dato che non aveva tratto nessuna informazione da questi pezzi d’osso, Fei ne prese altri pezzi e li ripose con cura. Voleva chiedere ai due scienziati pazzi di studiarli con attenzione.


Poi provò a comunicare con questo scheletro rosso che emanava fluttuazioni di energia spirituale.


Tuttavia non ricevette risposta.


In confronto allo scheletro dorato che si era impossessato di Una Spada, questo scheletro rosso sembrava più un prototipo o una creazione deforme. Aveva solo istinti assassini elementari e rifiutava ogni comunicazione con Fei.


Quando il sovrano cercò di usare una tecnica spirituale segreta che aveva imparato dalla pergamena viola per sondare la sua mente con la forza, il cranio dello scheletro esplose all’improvviso. Si ridusse in una nuvola di polvere e scomparì completamente.


All’istante, tutta l’energia malvagia si dissipò nell’area.


I resti dello scheletro smisero di cercare di lottare. Non si muoveva più come un robot con la scheda madre bruciata. Quella sostanza rossa simile a gel sullo scheletro evaporò come mercurio esposto all’aria e le ossa bianche si ridussero velocemente in polvere. Il vento soffiò via tutto il resto. Non era rimasto nulla…


“Eh…” Il re Buckingham di Leon svenuto gemette e le sue dita si mossero.


A quanto pareva non era morto.


Fei percepì che il suo corpo stava riacquistando lentamente forza vitale. Anche se era lontano dal suo picco ed era debole come un bambino di tre anni, era salvo. Anche se non era lucido ora, non sarebbe scomparso come Una Spada.


Questa scoperta sorprese Fei.


“Forse posso scoprire da lui i segreti di quello scheletro… è scioccante! È riuscito ad aumentare la sua forza di più di cento volte, facendogli raggiungere la classe solare. Che tipo di tecnica segreta è questa? È troppo terrificante e assurda! Migliaia di scheletri come questo potrebbero sconvolgere l’intero continente!” Fei si spaventò un po’ pensandoci.


La situazione sembrava peggiore del previsto.


Fei guardò Buckingham che era ancora svenuto e pensò: “Forse questa persona sarà ancora utile in altri modi.”

