---
title: Capitolo 755 - Incontrarsi di Nuovo (seconda parte)
pubDate: 2025-04-03T07:05:37.481Z
tags:
    - htk
---


Capitolo regolare,
0 capitoli in coda ,
sponsorizzazioni 1 euro a capitolo,
-Schadenfreude


Quando Fei tornò nella Re Alexander, la battaglia navale era quasi finita, e i chambordiani e i byzantiniani stavano ripulendo il campo di battaglia.


I loro eserciti uniti avevano ottenuto la vittoria!


C’erano stati molti colpi di scena durante questa battaglia prolungata. Sia Byzantine e Leon avevano escogitato le loro trame e pensavano di poter controllare la situazione. Lo scontro era finito in modo sorprendente dopo la comparsa del re di Chambord e non c’erano dubbi al riguardo.


Dopo la ripulitura, i risultati erano chiari. Circa cinquanta navi da battaglia di Leon erano state distrutte e quasi settanta di esse erano state catturate. Inoltre, recuperarono ogni tipo di risorse come bottino di guerra e radunarono più di seimila soldati e marinai di Leon come prigionieri. Era stata una vittoria significativa.


Naturalmente anche il regno Byzantine aveva subìto molte perdite.


Tra i più di duemila soldati d’élite, meno della metà era ancora viva, e più di trecento di loro erano gravemente feriti o mutilati. Inoltre più di duecento persone erano cadute in acqua e nessuno sapeva se fossero ancora vive o no. Le possibilità che fossero sopravvissuti erano quasi nulle.


L’unica consolazione del re Constantine di Byzantine era che tutti i soldati di Leon nei suoi territori erano stati eliminati e avevano ottenuto molte risorse.


Anche se Byzantine aveva subìto molte perdite, il resto dei soldati erano élite ben addestrata. Dopo questa battaglia, ognuno di loro sarebbe stato in grado di affrontare dieci nemici. Se fosse filato tutto liscio, Byzantine avrebbe potuto costruire un altro formidabile esercito.


Dopo che la battaglia terminò, il re Constantine di Byzantine non poté aspettare. Si avvicinò alla Re Alexander, mostrò rispettosamente la sua identità ed espresse il suo desiderio di vedere il Grande Guerriero Imperiale.


“Re di Byzantine, salga pure. Il re Alexander sapeva che sarebbe venuto e mi ha chiesto di venire qui ad aspettarla.” Disse con cortesia Torres.

“Mi scusi per il disturbo, signor Fernando!”


Anche se era il sovrano di un regno, Constantine mostrò comunque molto rispetto nei confronti della guardia. D’altronde questo giovane biondo era uno degli aiutanti più fidati di Alexander, che era il suo salvatore e il Grande Guerriero Imperiale. Inoltre Torres stesso era un membro d’élite di classe lunare e questo rendeva la sua posizione superiore a quella di un sovrano di un regno affiliato di terzo livello.


Dopo essersi salutati, i due si diressero verso il centro di comando della Re Alexander.


Lungo la strada, Constantine fu sorpreso da ciò che vide. Il sommergibile era diverso dalle navi da battaglia ordinarie. L’aspetto esterno ed interno era completamente nuovo per lui. Mostrava una bellezza semplice, ma ordinata, e Constantine ebbe la sensazione di essere dentro ad un palazzo. Anche se la Re Alexander non aveva contribuito così tanto alla battaglia di oggi, Constantine non ebbe dubbi sulle sue terrificanti capacità combattive.


“Ahah! Re Constantine, ci incontriamo di nuovo!” Fei gli diede un caloroso abbraccio e non sembrò darsi affatto arie. Non si sarebbe mai comportato in modo pomposo con veri amici.


Constantine aveva pensato a come porgere i suoi rispetti a Fei, ma fu colto alla sprovvista da questa familiarità.


“Eh, hai già allenato il Pugno delle Sette Ferite fino a questo punto? Che sorpresa!” Fei gli diede un’occhiata e capì che livello aveva raggiunto.


Dato che Constantine poteva allenare il Pugno delle Sette Ferite, che avrebbe danneggiato sia sé stessi che il nemico, significava che aveva la forza mentale e il talento di un maestro.


Presto Fei scoprì che c’era qualcosa che non andava e si accigliò.

