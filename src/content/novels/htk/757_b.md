---
title: Capitolo 757 - Quanto tempo potrai resistere da solo contro di loro? (seconda parte)
pubDate: 2025-04-17T07:02:30.881Z
tags:
    - htk
---


Capitolo regolare,
0 capitoli in coda ,
sponsorizzazioni 1 euro a capitolo,
-Schadenfreude


Fei era rimasto in un hotel nella capitale di Byzantine.


Non aveva accettato l’invito del re Constantine di restare nel suo palazzo e si intrometteva raramente negli affari interni di questo regno. Anche quando il sovrano gli chiedeva consigli, si limitava a suggerirgli potenziali soluzioni senza dargli una chiara opinione. Questo permetteva al giovane Constantine di fare le sue decisioni e di crescere velocemente insieme alle sue truppe.


A parte radunare un grosso esercito come il regno di Byzantine nella regione meridionale di Zenit così da ostacolare i nemici e forse passare all’attacco, Fei era rimasto qui anche per trarre più informazioni dal re Buckingham di Leon catturato.


Dopo un po’ di tempo, Fei aveva scoperto che il prigioniero stava recuperando velocemente le forze. In circa tre giorni, Buckingham era tornato in condizioni normali e si stava riprendendo anche senza cure intensive.


Eccetto per l’indebolimento iniziale, sembrava che non ci fossero effetti collaterali a lungo termine significativi dopo che lo scheletro rosso aveva lasciato il suo corpo!


Questa scoperta sorprese Fei e lo incuriosì.


Alla sera del quarto giorno, Fei incontrò ufficialmente quest’uomo nel cortile della sua residenza. Buckingham era il prigioniero di Leon più prestigioso che avessero mai catturato finora.


Dopo quattro giorni di recupero, questo giovane che sembrava avere sui 24 anni aveva perfino un colorito roseo. Il suo volto magro era diventato più pieno e pareva essere tornato un capo dei comandanti.


Anche se ora stava indossando solo un abito ordinario fatto da materiali semplici, il suo sguardo rivelava ancora ostinazione e arroganza, e sembrava dritto come una lancia.

Fei fece un cenno e Husky si avvicinò per rimuovere le catene magiche di Buckingham.


Ora l’uomo era solo al livello di un umano ordinario. Anche se fosse tornato al suo picco, non avrebbe potuto fare nulla di fronte a Fei. Si poteva scordare di poter fuggire!


Era chiaro che Buckingham comprendesse chiaramente la sua situazione, così non aveva intenzione di scappare. Scelse una sedia di pietra che era rivolta verso Fei e si sedette con la schiena dritta. Poi guardò Fei con audacia e calma.


Anche se sembrava tranquillo, Fei poteva percepire la provocazione e l’alterigia nel suo sguardo.


Nonostante fossero nemici, il sovrano doveva ammirare la sua presenza e il suo temperamento. Quando comandava la flotta navale di Leon, Buckingham era riuscito a fare le decisioni corrette. Era in grado di mantenere la compostezza anche in questa situazione terribile. Sembrava molto più nobile rispetto al leggendario principe Gomi.


“Anche se sono già un prigioniero, non pensare di poter trarre informazioni da me. Non ti dirò nulla delle operazioni militari di Leon.” Disse Buckingham dopo essersi sistemato i capelli e i vestiti. Dopo una breve pausa, aggiunse con un sorriso provocatorio: “Cosa puoi fare? Cosa puoi fare anche se sei un signore di classe solare? Il nostro imperatore Juninho di Leon ha raggiunto la classe solare molti anni fa e il nostro alleato, Ormond, ha più di dieci signori di classe solare.
Quanto potrai resistere da solo contro dieci imperi? Perché non lavori per Leon? Non devi morire e non verserai sangue nei campi di battaglia!”

