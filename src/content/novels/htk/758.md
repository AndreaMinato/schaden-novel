---
title: Capitolo 758 - Perché no?
pubDate: 2025-04-23T13:06:29.839Z
tags:
    - htk
---


Capitolo regolare,
0 capitoli in coda ,
sponsorizzazioni 1 euro a capitolo,
-Schadenfreude




Fei sorrise dopo aver sentito le parole di Buckingham.


‘Questo sovrano di sicuro è interessante. È un prigioniero, ma non sembra che lo sia. Invece che implorare perdono sta cercando di persuadermi?’


Dopo aver fatto un cenno alla sua guardia sempliciotta, Husky, che era già arrabbiato e stava per dare un pugno a Buckingham, Fei sorrise e disse: “Va bene. Dato che non sei disposto a parlare dell’impero Leon, non ti costringerò. Che ne dici di cambiare argomento? Parliamo dello scheletro rosso. Come l’hai scoperto? Vorrei sapere che tipo di contratto demoniaco avete firmato.”


Buckingham ne fu un po’ sorpreso, non si aspettava che il re di Chambord gli facesse una domanda simile.


Dopo un momento di riflessione, decise di chiudere la bocca.


Anche se si comportava in modo altero e calmo, doveva ammettere di essere nervoso di fronte a quest’uomo leggendario. Non era per via della sua posizione di prigioniero, era una pressione a livello spirituale. Doveva tenere bene a mente che qualsiasi sua parola avrebbe potuto causare un danno irriparabile al suo impero Leon, così decise di rimanere in silenzio.


Con un sorriso, Fei aggiunse: “Non credo che sia una questione rilevante per l’impero Leon. Perciò spero che tu possa rispondermi con sincerità. Ti rispetto in quanto comandante che ha fatto le decisioni corrette e si è sacrificato per i soldati ordinari. Non voglio renderti le cose difficili. Dopotutto ho molti modi per ottenere risposta alle mie domande. Ad esempio c’è l’ispezione spirituale…”


Mentre parlava, Fei diede un’occhiata ad una roccia che pesava più di 500 chili e l’enorme pietra levitò all’istante a mezz’aria.


Buckingham sbiancò all’istante. Anche se adesso era una persona ordinaria, non aveva perso le sue conoscenze. Poteva capire che il re di Chambord non aveva usato energia da guerriero o da mago, ma pura forza spirituale.


Nelle leggende, gli esperti capaci nelle tecniche spirituali potevano invadere la mente dei loro avversari e accedere ad ogni informazione. Tuttavia si diceva che fossero metodi crudeli e violenti, e l’anima dei loro obiettivi sarebbe stata mutilata o completamente distrutta. Alla fine dell’ispezione, avrebbero perso coscienza e sarebbero stati ridotti a creature simili ai nonmorti.


Non appena Buckingham vide l’enorme pezzo di roccia sollevato dall’energia spirituale, capì subito che il re di Chambord era un esperto e che probabilmente conosceva tecniche per invadere la sua mente.

Buckingham ne fu scioccato. Anche se era riluttante, ci rifletté su e dovette raccontare cos’era successo nel dettaglio, incluso come lo scheletro rosso era finito nel suo corpo e il contratto spirituale. Non si sentì in colpa visto che non riguardava l’impero Leon.


Fei ascoltò con attenzione e annuì. Dopo aver sentito l’intera storia, chiese: “Così un esperto misterioso mai incontrato prima è venuto da te la notte prima che partissi per l’impero Leon? Non hai visto il suo volto e non sai chi è? Hai firmato il contratto e ha impiantato quel seme nel tuo corpo? E avresti potuto attivare il contratto durante momenti critici e ottenere un potere centinaia di volte superiore?”

“Sì.” Buckingham annuì.


“Perché ti saresti fidato di lui dato che non lo conoscevi? E perché hai firmato il contratto spirituale? Non temevi che fosse una trappola?”

“È davvero potente, è almeno un signore di classe solare. Non avrei potuto reagire nemmeno se avessi voluto. Inoltre mi ha spiegato ogni conseguenza e sapeva di cosa avevo bisogno. Quando ho saputo che avrei condotto le truppe per attaccare Zenit, mi ero già preparato al peggio…”


“Preparato al peggio?”


“Esatto. Per i comandanti di Leon, il caso peggiore sarebbe incontrare un potente signore di classe solare come te. So cosa questa guerra significa per l’impero, così devo considerare ogni evenienza in quanto comandante. Era diventato rischioso fin dal momento in cui il quartier generale ha deciso di non mandare potenti maestri con me.
Anche se quella persona misteriosa ha offerto alcune condizioni difficili, è stata una buona scelta per me allora.”
Aggiunse Buckingham mentre fissava Fei con un sorriso soddisfatto. “Sacrificandomi, avrei potuto dare più sicurezza alle flotte di Leon.
Era un’ottima opzione. Inoltre ho dimostrato che avevo ragione. Se non fosse stato per lo scheletro sanguinoso impiantato nel mio corpo, non sarei riuscito a fermarti così a lungo e più della metà delle navi non sarebbero riuscite a scappare. Se non avessi firmato quel contratto, l’intera flotta sarebbe stata distrutta!”


Fei rimase in silenzio sentendo queste parole.


Il re Buckingham era un avversario rispettabile, un vero nobile e un degno comandante.


Allo stesso tempo, il sovrano entrò in allerta.


Le vittorie consecutive li avevano inorgogliti, ma si erano dimenticati che gli eroi esistevano in ogni regno e impero.


Molti guerrieri erano apparsi a Zenit durante l’invasione e avevano dimostrato il loro impareggiabile coraggio e passione. L’impero Leon era molto più vasto e popoloso, così anche loro avevano talenti ed eroi nei loro ranghi.


Per i zenitiani, questa guerra era stata iniziata dagli spregevoli invasori. Tuttavia questo conflitto era più significativo e sacro agli occhi dei soldati e dei comandanti delle truppe unite. Espandere gli imperi era l’obiettivo e l’aspirazione di molti guerrieri.


Anche se alcuni soldati erano timidi, spaventati dal potere ed erano fuggiti dai campi da battaglia, molti di loro invece erano orgogliosi dei loro imperi ed erano disposti a sacrificarsi per espanderli!


Buckingham non sarebbe stato l’ultimo leoniano a comportarsi in questo modo.


Poi Fei cercò di trarre più informazioni su quel misterioso maestro. Tuttavia Buckingham non ne sapeva molto. Ricordava che indossava un grosso mantello nero e una maschera. Non aveva detto una parola durante l’intero processo, invece aveva usato una rara tecnica d’energia spirituale e aveva comunicato con lui direttamente usando trasmissioni spirituali.


Questo esperto sembrava proprio misterioso.


L’unico dettaglio di cui Buckingham era sicuro era che questo misterioso maestro non appartenesse a Leon.

“È tutto quello che so. Spero che potrai mantenere la tua promessa e non costringermi a dirti nulla riguardo alle truppe di Leon. Altrimenti preferirei morire che darti l’opportunità di usare tecniche spirituali!” Non appena disse queste parole, Buckingham chiuse la bocca e mostrò un atteggiamento testardo.
Se Fei avesse cercato di estorcergli informazioni riguardo al suo impero, aveva intenzione di battere la testa contro la sedia di pietra e suicidarsi prima che facesse trapelare informazioni.


Fei annuì e non insistette.


Mosse un dito e una raffica di fiamme d’energia dorate si precipitò verso Buckingham, bloccando le 72 connessioni d’energia nel suo corpo.


Anche se il comandante avesse recuperato le forze e fosse tornato forte come prima, non sarebbe riuscito ad usare la sua energia e non sarebbe potuto scappare.


“Tra sei giorni andrò personalmente all’impero Leon. Signor Buckingham, sei disposto a farmi da guida per i giretto?” Chiese Fei come se gli fosse venuta all’improvviso una strana idea.


Buckingham tremò e rivelò una rara espressione sorpresa.


Non si aspettava che il re di Chambord avrebbe avuto un’idea così folle.


‘Vuole andare a Leon? Vuole morire? Anche se è difficile morire per i signori di classe solare, non significa che è invincibile. La famiglia reale di Leon è ricca e ha un po’ di signori di classe solare. Inoltre la famiglia reale ha molti strumenti magici e membri d’élite di classe lunare. Se volesse, potrebbe usare molte delle sue risorse per ucciderlo!’


Dopo essersi ripreso dallo shock, Buckingham si ricompose e disse: “Se osi farlo, sono più che disposto a farti da guida.”


Fei rise: “Perché no?”

