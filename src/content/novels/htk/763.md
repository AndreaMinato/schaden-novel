---
title: Capitolo 763 - Intento Crudele
pubDate: 2025-05-08T15:32:54.716Z
tags:
    - htk
---


Capitolo regolare,
0 capitoli in coda ,
sponsorizzazioni 1 euro a capitolo,
-Schadenfreude


“Oh?” Fei non espresse la sua opinione. Dopo aver bevuto il vino rosso nel suo calice, si fermò per un secondo per poi indicare una delle sedie di pietra accanto a lui, suggerendo a questi nobiluomini di accomodarsi.


Questo mandò loro un altro segnale sbagliato.


Sherwood era troppo entusiasta e il suo ultimo briciolo di esitazione scomparì.


Con un sorriso adulatore, chiamò velocemente gli altri e li invitò a sedersi. Poi non poté più trattenersi e cominciò a lamentarsi con un’espressione sincera.

“Grande Guerriero, so che apprezza il re di Byzantine e vuole il meglio per lui, gli insegna perfino tecniche di coltivazione e di combattimento.
Signore, sta pensando all’impero e vuole creare più talenti per Zenit, ma quello spregevole sovrano di Byzantine la sta deludendo. Anche se è giovane, è calcolatore e ha intenti malvagi. Non c’è bisogno di dire molto, basta che le dica una cosa. Signore, ci pensi. Le truppe dei dieci imperi hanno invaso Zenit e l’intera regione meridionale è caduta nelle loro mani. Ma perché Byzantine è riuscita a resistere all’assedio nemico per due giorni?
Inoltre ho sentito che i nemici non hanno preso i loro tesori e ricchezze. Com’è possibile?”


Fei guardò Sherwood con noncuranza e disse: “È perché gli esperti di Byzantine sono forti, e i suoi soldati e i suoi cittadini sono uniti? È per questo che sono riusciti a bloccare i nemici così a lungo?”


Sherwood sospirò mentre scuoteva la testa, dicendo: “All’inizio, pensavo anche io che fosse così, come tutti gli altri qui. Tuttavia abbiamo scoperto per caso che quel bastardo aveva già tradito l’impero e si è arreso ai leoniani. Per questo il regno Byzantine ha ricevuto un trattamento di favore ed è resistito molto più a lungo. Dopotutto i due regni affiliati di primo livello a sud sono resistiti solo poche ore prima di venire conquistati…”


Dopo aver sentito la spiegazione di Sherwood e aver visto il suo sguardo sincero, Fei annuì mentre faceva girare il vino nel calice; non rispose direttamente, né diede la sua opinione.

Ryan Knight fu veloce. Vedendo che il bicchiere del Grande Guerriero Imperiale si stava svuotando, lo riempì velocemente per lui.


Sherwood strinse i denti e decise di gettare olio sul fuoco dopo aver visto che Fei non era convinto. Continuò: “Negli ultimi giorni, abbiamo monitorato di nascosto Constantine e abbiamo trovato altre prove dei suoi crimini.
Ora molti cittadini e soldati sconfitti si sono radunati a Byzantine grazie alla sua influenza e potere, ma questo Constantine non la rispetta affatto. Ha una posizione inferiore, ma vive nel suo Palazzo del Re e ha fatto alloggiare lei in un piccolo albergo…”


Era chiaro che Sherwood stesse cercando di rompere il legame tra Fei e Constainte, ed era una mossa spregevole.


Fei annuì, ma non disse ancora nulla.


Sherwood però sembrava soddisfatto. Dato che il guerriero aveva annuito, pensava che fosse d’accordo con lui.

Di ottimo umore, continuò a parlare animatamente: “Questo è solo uno dei suoi crimini. Inoltre Constantine sta sfruttando la sua fama per reclutare soldati e costruire un esercito. Durante la battaglia nella Baia Punta Tempesta, è stata la sua comparsa tempestiva a salvare la situazione ed è stato lei a sconfiggere le truppe di Leon, catturando molte navi, risorse e schiavi di guerra. Tuttavia Constantine si è tenuto per sé tutto il bottino e ha costretto i profughi ad arruolarsi nel suo esercito.
Inoltre non ha ucciso un solo prigioniero di Leon e il loro capo dei comandanti e ben nutrito ogni giorno, non è stato nemmeno mandato a San Petersburg dalla famiglia reale di Zenit. Ho sentito che i soldati e i cittadini di Byzantine hanno chiesto diverse volte a Constantine di uccidere quel macellaio.
Dopotutto le sue mani sono macchiate con il sangue della nostra gente, tuttavia Constantine ha rifiutato ogni volta…”

Mentre parlava, Sherwood guardò i suoi compagni seduti accanto a lui.


Queste persone capirono il suo intento e intervennero.


Berezov, l’amministratore delle tasse, disse: “Sì! Sì! Il signor Sherwood ha ragione! Questo Constantine è giovane, ma è molto crudele. È come un tumore nella regione meridionale di Zenit, e un giorno distruggerà l’impero. Macchierà il suo onore e la sua gloria da supremo Grande Guerriero Imperiale!”


Johnson, la persona che gestiva i rifornimenti militari, disse: “Ora sta cercando di centralizzare tutto il potere, ignorando completamente le leggi militari e gli ordini di Zenit! È troppo imprudente!”


Il generale Vincent, a capo dell’ex legione del Vento Verde aggiunse: “Vero. Secondo le leggi dell’impero, solo il signor Sherwood ha il privilegio di ammassare eserciti e trattare con i prigionieri. Il signor Sherwood dovrebbe essere il comandante di più alto livello nella provincia del Vento Verde, ma questo sovrano di Byzantine osa ignorare il signor Sherwood e sta cercando di controllare la situazione. Non ha buone intenzioni!”


Il maggiordomo Goulet sogghignò: “Questo perché è l’unico modo per nascondere le prove di come si è arreso all’impero Leon e ha tradito Zenit. Può mantenere il trono in questo modo e può ricevere più soldi dai leoniani in futuro!”


Fei ascoltò in silenzio.


Dopo che tutti espressero le loro opinioni, Fei svuotò lentamente il vino nel calice, guardò Sherwood con uno strano sorriso e chiese: “Allora è questo il vostro piano? A cosa state pensando? Ricoprite posizioni importanti e dovete avere ottime strategie in mente.”


Sherwood aspettava solo queste parole.


Dichiarò con tono retto: “Ora Byzantine ha costruito delle truppe d’élite e una flotta navale, e il suo potere militare è forte. In bree tempo non avranno problemi nemmeno con le riforniture di cibo.
Dal mio punto di vista dovrebbe ordinare l’esecuzione del traditore dell’impero e annientare l’intera famiglia reale di Byzantine per sbarazzarsi di ogni possibile spia; questo manderebbe un forte segnale a chi ha intenzioni malvagie.
Poi dovrebbe radunare tutto il potere e creare una struttura più chiara ed efficace, eleggere un nobile capace e onorabile, e nominarlo capo dei comandanti qui. Questo è il solo modo per sfruttare il potenziale dei soldati, affinché possano proteggere i milioni di cittadini nella provincia del Vento Verde!”


“Condannare a morte Constantine, centralizzare le truppe ed eleggere un comandante?” Chiese con un sorriso Fei.


“Sì, è la strategia migliore per ora.” Rispose Sherwood, che annuì.


“Sì, ora le truppe militari di Byzantine sono le sole a poter combattere contro i nemici a sud. Questo esercito non dovrebbe essere controllato da chi ha una posizione inferiore. Dal mio punto di vista, il signor Sherwood è coraggioso ed eroico, ha combattuto molte battaglie ed è un nobile di primo livello.
È il candidato perfetto per la posizione di capo comandante!” Suggerì Berezov.


“Bene! È un’ottima proposta! Stavo pensando la stessa cosa!2


“Sì, è una sfortuna che una persona spregevole come Constantine sia al comando! Se il signor Sherwood si impegnasse e salvasse la situazione, Zenit ne beneficerebbe. Signor Sherwood, spero che non rifiuterà questa responsabilità!”


“Il signor Sherwood ha fatto molto lavoro per la famiglia reale e per l’impero, e l’ho visto con i miei occhi. Sono davvero commosso e sono anche io d’accordo, dovrebbe diventare il nuovo capo dei comandanti!”


Gli altri nobiluomini intervennero e lodarono Sherwood con espressioni rette, come se stessero pensando al bene dell’impero e della gente.


Fei sospirò. ‘Sono davvero spudorati!’

