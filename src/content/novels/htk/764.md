---
title: Capitolo 764 - Signore, la prego mi risparmi!
pubDate: 2025-05-14T15:57:38.671Z
tags:
    - htk
---


Capitolo regolare,
0 capitoli in coda ,
sponsorizzazioni 1 euro a capitolo,
-Schadenfreude


La provincia del Vento Verde dalla forte presenza militare era stata conquistata subito dai nemici a causa dell’egoismo, dell’incompetenza e della stupidità di queste persone, lasciando migliaia di chilometri quadrati di terra e milioni di Zenitiani nelle mani degli invasori.
Tuttavia i colpevoli erano tutti qui a divertirsi. Indossavano vestiti appariscenti, mangiavano ottimo cibo e bevevano vino di massima qualità.


L’aspetto ancora più irritante era che questi insetti schifosi non si vergognavano affatto delle loro azioni. Sarebbe stato meglio se fossero stati zitti e non avessero fatto nulla, continuando ad essere inutili. Invece continuavano a superare il limite.


Non appena avessero avuto tregua, avrebbero riniziato a giocare con il fuoco, insabbiare la situazione, lottare per il potere, uccidere i loro nemici politici e incastrare cittadini leali. Erano spregevoli e meritavano di essere uccisi per questo! Erano i più grandi malvagi nell’impero ed erano imperdonabili!


Fei quasi non poté trattenere la rabbia e provò l’impulso di fare a pezzi questi nobiluomini grassi e arroganti. Tuttavia si trattenne. Dopo aver riflettuto per un po’, chiamò Torres che stava dietro di lui. Senza esitare, disse lentamente: “Trasmetti il mio ordine e chiedi a Constantine di radunare velocemente le truppe. Inoltre convoca le famiglie ricche, i nobili, la gente influente e i cittadini nel campo di addestramento militare in città. Annuncerò le nuove regole e linee politiche in quanto Grande Guerriero Imperiale.”


Torres annuì e se ne andò senza fare domande.

“Il signor Sherwood ha ragione, il potere dev’essere centralizzato e la gerarchia dev’essere più chiara.” Disse con un sorriso Fei mentre gettava un’occhiata verso i nobiluomini entusiasti attorno a lui. “Credo che i festeggiamenti stasera possano terminare qui. Gentiluomini, vi siete impegnati molto. Andate a prepararvi e dirigetevi verso il campo di addestramento militare; ci sono questioni importanti di cui occuparsi!”


Tutti erano contenti. Dopo aver lodato la decisione intelligente di Fei, i nobiluomini se ne andarono allegramente.


Tuttavia Ryan Knight, che era dotato di spirito di osseervazione ed era intelligente non se ne andò subito. Invece rimase a fianco di Fei in silenzio, tremante. Grosse gocce di sudore stavano già colando lungo la sua testa. Non osò parlare, né muoversi, mostrando un’espressione strana sul volto.


“Uh? Perché non stai andando a prepararti?” Chiese Fei mentre si alzava senza guardarsi indietro.

“Signore, la prego mi risparmi!” Ryang Knight si inginocchiò all’istante e si prostrò, il suo viso era pallido come un fantasma.


“Uh? Di cosa stai parlando? Quando ho detto che ti avrei ucciso?” Fei si voltò e osservò il giovane nobiluomo con curiosità.

Ryan Knight era così spaventato che non osò alzare gli occhi, né spiegarsi. Continuò a prostrarsi.

Era intelligente e un buon osservatore. Era diverso come i nobiluomini come Sherwood che avevano mantenuto posizioni importanti nella provincia del Vento Verde e che quindi avevano già perso questo istinto di sopravvivenza elementare. Dato che erano i sovrani della provincia, le loro parole erano ordini e non avevano più dovuto mantenere un buono spirito d’osservazione.


L’aspetto più importante era che conosceva le origini di Fei.


In quanto giovane, era normale per lui ammirare i guerrieri potenti. Ryan Knight sognava di diventare un esperto, così trattava Fei come suo idolo. Perciò era molto informato riguardo a questo nuovo Grande Guerriero Imperiale, inclusa la personalità di Fei.


Sapeva che questo giovane sovrano odiava i nobiluomini corrotti buoni a nulla. Quando il re si era infuriato, aveva ucciso molti nobiluomini di alto livello nella città delle Due Bandiere, irritando perfino il principe ereditario Arshavin senza che potesse impedirgli di agire. Questo giovane Grande Guerriero amava infrangere le vecchie regole.


Stavolta, i nobiluomini come Sherwood avevano perso la loro consapevolezza e avevano cercato di ingannare il Grande Guerriero Imperiale pensando di approfittarsi della sua inesperienza. Avevano deciso di usare i loro vecchi metodi con cui avevano ingannato gli altri ufficiali di Zenit, ma avevano giocato con il fuoco e avevano superato il limite.


Vedendolo reagire così, Fei non ebbe fretta di andarsene. Tornò al suo posto e chiese con uno strano sorriso: “Va bene, dato che sei intelligente e vuoi che ti risparmi, allora dimmi se mi hanno detto la verità.”


Ryan Knight si rialzò velocemente e rispose rispettosamente: “Erano tutte spudorate calunnie. Sherwood e gli altri stanno cercando di ottenere il controllo delle truppe militari di Byzantine. Possono proteggersi nella regione meridionale solo se hanno soldati. Allora, potranno usare altri metodi per persuadere la famiglia reale a perdonarli per i loro errori. Dato che Sherwood non ha esperti dalla sua parte e non è sicuro delle sue intenzioni, stava cercando di cospirare…”


…


“Non mi aspettavo che sarebbe stato così facile! È filato tutto liscio!” Sherwood se n’era andato dalla festa ed era tornato tutto sicuro di sé.


Berezov, l’esattore ufficiale, rise con orgoglio: “L’intero impero sta lodando questo Grande Guerriero Imperiale. Oggi finalmente l’abbiamo incontrato e ha risolto molti dubbi. Non c’è da meravigliarsi, è solo un ragazzino e uno zoticone di campagna. Probabilmente si è sempre dedicato alle arti marziali ed è un idiota per quanto riguarda tutto il resto. Anche se è famoso, l’abbiamo ingannato facilmente, ahah!”


Il generale Vincent, comandante dell’ex legione del Vento Verde, scosse la testa e sorrise: “Dopotutto è solo un guerriero. Cosa può fare? Se il nostro piano filerà liscio, ci prenderemo gioco di lui come se fosse un bambino!”


Mentre chiacchieravano, ridevano e provavano orgoglio.


Erano nobiluomini inutili abituati a giocare con il potere e cospirare contro persone capaci e leali. Altrimenti non avrebbero fatto quelle decisioni stupide, lasciando la città del Vento Verde ben protetta e uccidendo indirettamente più di 40.000 soldati d’élite.


Ora non si erano ancora accorti del pericolo che stavano per affrontare. Tornarono nelle loro residenze temporanee con sorrisi orgogliosi, indossarono le loro divise più nuove e si diressero verso il campo di addestramento scortati dalle loro guardie.


…


Quando Fei arrivò al campo, c’erano già una marea di persone radunate lì. Mentre i falò bruciavano, proiettavano numerose ombre. La folla si era messa in punta di piedi per cercare di dare un’occhiata al leggendario Grande Guerriero Imperiale.


Dopo questi giorni di duro lavoro, Constantine aveva reclutato molti guerrieri. Includendo ex soldati di Byzantine e nuove reclute, aveva radunato più di 20.000 uomini. Comprese le truppe militari create sotto raccomandazione di Fei, avrebbero potuto formare una legione completa di 40.000 persone.


Quando un comandante annunciò l’arrivo del Grande Guerriero Imperiale, risuonarono acclamazioni tonanti. La gente iniziò a saltare e ad applaudire, e l’atmosfera nel campo di addestramento si riscaldò come quella di un vulcano in eruzione. La passione inarrestabile riempì l’aria e stava sconvolgendo la città.

Era questo il prestigio del Grande Guerriero Imperiale!


Era questa l’influenza dell’unica colonna portante spirituale dell’impero!


Mentre Fei camminava lentamente davanti alla folla con un sorriso, fu inondato da acclamazioni. Sembrava un dio che viaggiava per il mondo mortale, ma aveva un rapporto più intimo e autentico con i cittadini. Le divinità non rispondevano alle preghiere dei sudditi dell’impero, ma la comparsa del re Alexander di Chambord aveva cambiato il loro tragico fato.


Dal loro punto di vista, Fei era già un dio!


Ryan Knight lo seguiva da vicino. Anche se sembrava ancora spaventato, era molto più rilassato rispetto a prima.


Ora i nobiluomini come Sherwood che avevano mancato di rispetto a Fei non molto tempo fa furono sbalorditi da questa scena e i loro volti impallidirono mentre venivano colti dalla paura.


Quando Fei salì sul palco, non disse nulla. Invece consegnò un cristallo d’argento al re Constantine che era in attesa.

Era un cristallo Divy.


Iniettato di energia da un mago, iniziò ad emettere luci che crearono un enorme schermo nel cielo notturno. I video e le voci registrate nel cristallo furono trasmessi di fronte a centinaia di migliaia di soldati e cittadini.


All’istante nobiluomini come Sherwood che erano di fronte alla folla, con abiti appariscenti, sbiancarono e tremarono incontrollabilmente.

