---
title: Capitolo 765 - Risparmiare Energie
pubDate: 2025-05-15T09:34:38.720Z
tags:
    - htk
---


Capitolo regolare,
0 capitoli in coda ,
sponsorizzazioni 1 euro a capitolo,
-Schadenfreude


I protagonisti nel video erano Sherwood e i suoi compari.


“...non posso più trattenermi, anche se potrebbe farla arrabbiare. Oggi devo parlarle delle follie che il re Constantine di Byzantine ha commesso…”


“...perché Byzantine è riuscita a resistere all’assedio nemico per due giorni? …quel bastardo aveva già tradito l’impero e si è arreso ai leoniani…”


“...Tuttavia Constantine si è tenuto per sé tutto il bottino e ha costretto i profughi ad arruolarsi nel suo esercito…”


“...non è stato nemmeno mandato a San Petersburg dalla famiglia reale di Zenit…”


“Questo perché è l’unico modo per nascondere le prove di come si è arreso all’impero Leon e ha tradito Zenit. Può mantenere il trono in questo modo e può ricevere più soldi dai leoniani in futuro!”


“...dovrebbe radunare tutto il potere… e condannare a morte Constantine…”


“…il signor Sherwood è coraggioso ed eroico, ha combattuto molte battaglie ed è un nobile di primo livello. È il candidato perfetto per la posizione di capo comandante…”


La qualità del video era ottima e i suoni non erano affatto soffocati. Il cristallo aveva registrato la conversazione tra Fei e questi nobiluomini e la stava ripetendo.


All’inizio la folla rimase in silenzio, poi cominciarono a risuonare discussioni. I chiacchiericci divennero grida e alcuni iniziarono a maledire, gridare e accusare i nobiluomini di aver mentito. La gente ordinaria nel campo di addestramento militare non poté che urlare con rabbia.


Presto l’arena si riempì di rumori e la gente divenne confusa.


Guardarono il sovrano Constantine che era proprio di fronte e nobiluomini come Sherwood e Johnson, cercando di capire la situazione. Il giovane re sembrava calmo, non mostrava la minima espressione spaventata o arrabbiata. E anche se i nobiluomini si stavano innervosendo, mantennero una facciata calma e sicura.


I soldati e i comandanti di Byzantine stavano già indicando Sherwood e gli altri, accusandoli di aver mentito.


Questi nobiluomini spregevoli erano più crudeli dei nonmorti! Nove giorni fa, erano tornati a Byzantine in condizioni miserabili, implorando protezione. Ora però erano passati solo pochi giorni ed erano tornati come prima. Non appena si erano rimessi a loro agio, avevano cercato di incastrare il re Constantine e l’avevano calunniato di fronte al Grande Guerriero Imperiale.


Tra la folla, molti altri nobiluomini erano figure influenti nella provincia del Vento Verde prima della guerra e anche loro volevano sfruttare questa opportunità per causare disordini e trarne beneficio. Alcuni di loro erano stati comprati da Sherwood e dai suoi compari, e rimasero dalla sua parte, questionando e insultando Constantine con espressioni emozionate.


La situazione era piuttosto caotica.


Fei rimase in silenzio sul palco e si limitò a guardare il caos che aumentava.


Dopo circa dieci minuti, il cristallo Divy finì il suo video. Lo schermo nel cielo si trasformò in un lampo argenteo e tornò al suo posto.


La persona che ci aveva iniettato energia era un mago a tre stelle che si era unito di recente alle truppe militari di Byzantine, ed era terrorizzata.


Aveva pensato di aver ricevuto un’opportunità per dimostrare la sua forza e non aveva previsto che il contenuto delle registrazioni sarebbero state così scioccanti.


Se l’avesse saputo, non avrebbe osato rivelarle di fronte a centinaia di migliaia di persone.


All’inizio risuonarono solo grida arrabbiate, ma la gente in due fazioni quasi iniziarono a combattere.


Era chiaro che alcuni soldati e comandanti delle truppe appena formate fossero stati comprati da Sherwood e dai suoi compari. Sotto la loro istigazione, anche i guerrieri neutrali iniziarono a diventare ansiosi.


La situazione era caotica.


Sherwood e gli altri nobiluomini si sentirono rassicurati.


Era ciò che volevano. Avrebbero potuto approfittarsi della situazione così. Anche se il re Constantine di Byzantine era retto e giusto agli occhi della sua gente, agli occhi di questi nobiluomini era solo un ragazzino.


‘Forse ha talento nel gestire il suo regno e comandare le truppe, ma è poco esperto nelle cospirazioni e nelle trappole!’ Pensavano.


Sherwood e gli altri nobiluomini avevano speso molti soldi e fatto molte promesse in questi ultimi giorni, e sembrava che gli uomini che avevano comprato li stessero aiutando al momento.


‘Inoltre sembra che anche il Grande Guerriero Imperiale sia dalla nostra parte! Lo abbiamo convinto! Finché il re di Chambord aprirà bocca, sarà la goccia che farà traboccare il vaso!’ Pensarono i nobiluomini, ‘sta andando tutto secondo i piani…’


Il conflitto andò sempre più fuori controllo.


Alcuni brandirono le armi, luci fredde si riflettevano sulle loro lame. Le due parti stavano per combattere.


In quel momento, Fei ruppe il suo lungo silenzio e disse: “Basta! Smettetela di litigare!”


Anche se non l’aveva detto ad alta voce, sembrò zittire tutte le grida e gli insulti. Le tensioni tra i due gruppi scomparirono e al loro posto emerse la pressione che proveniva dal Grande Guerriero Imperiale.


Tutti volevano sapere quale fosse il suo verdetto!


Sherwood sorrise come se avesse la vittoria in tasca, pensava di aver previsto cos’avrebbe detto il re di Chambord.


Ma il suo discorso andò nella direzione completamente opposta.


“I nobiluomini, inclusi Sherwood, Goulet, Johnson e Berezov sono crudeli. Hanno distrutto la provincia del Vento Verde e hanno ucciso indirettamente i centinaia di migliaia di cittadini del Vento Verde per i loro interessi. Inoltre hanno cospirato contro Constantine, che ha fatto così tanto per Zenit. Sono insetti imperdonabili, e verranno privati della loro posizione e arrestati. Secondo le leggi di Zenit, ora saranno impiccati!”


Non appena finì di parlare, diversi poliziotti di Chambord pronti all’azione separarono la folla e si avvicinarono a Sherwood e ai suoi compari per arrestarli.


“No…” Sherwood non reagì in tempo. Stordito, non poteva credere alle sue orecchie. Le corde strette gli fecero dolore i polsi e iniziò a gridare: “Assurdità! Sono io ad aver lavorato duramente per l’impero ed è Constantine ad aver tradito Zenit! Non lo accetto! Mi state incastrando! Ti farò causa e lo riferirò alla famiglia reale! Non lo accetto… non lo accetto!!”


“Non importa se lo accetti o no, morirai comunque. Perché ti agiti così tanto? Risparmia le energie!” Fei fece un cenno e disse alla folla rumorosa di zittirsi per un momento.


“Tu… signore… Constantine ha infranto la legge così tante volte! Ha radunato eserciti… lui… non ha ucciso i prigionieri leoniani, nemmeno il re Buckingham di Leon… Anche se sei il Grande Guerriero Imperiale, non puoi proteggere un criminale come lui! Non lo accetto!” Gridò Sherwood.


“Sì! Il signor Sherwood ha ragione! Grande Guerriero, non puoi farti ingannare da questo spregevole piccolo re!”


“Sappiamo che preferisci Constantine, ma è un criminale…”


“Non lo accettiamo! Non siamo colpevoli; è Constantine il colpevole! Guardi cos’hanno fatto i byzantiniani…”


Alcuni dei nobiluomini come l’ex esattore ufficiale e il responsabile dei rifornimenti militari stavano difendendo Sherwood. Dato che la situazione non stava andando a loro favore ed era troppo tardi per cambiare fazione per loro, dovevano affrontare la questione e cercare di impedire agli altri di eseguire gli ordini del Grande Guerriero Imperiale.


I loro ruggiti furono un po’ efficaci.


I cittadini di Zenit arrivati di recente a Byzantine che non sapevano cos’era successo iniziarono a discutere tra di loro e a fare rumore.

Fei scoppiò a ridere, la sua voce riecheggiò come un tuono nel cielo notturno, sovrastando ogni altro rumore. Dopo che finì, tutti rimasero in silenzio dato che nessuno avrebbe osato sfidare il suo prestigio.

Fei mostrò un’espressione seria e disse lentamente: “Va bene, mi assicurerò che voi insetti spudorati ammettiate le vostre colpe. Vi farò sapere che le azioni di Constantine negli ultimi giorni erano miei ordini. State questionando il mio giudizio?”


Dopo aver detto questo, Fei fece un cenno e un po’ di uomini che indossavano uniformi da soldati si avvicinarono al palco guidati dal Figlio del Vento Torres.


Vedendoli, Sherwood iniziò a tremare e impallidì.

