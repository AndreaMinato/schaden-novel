---
title: Capitolo 77 – Portale di Teletrasporto nella Vita Reale
pubDate: 2024-05-13T13:41:47.864Z
tags:
    - htk
---

Capitolo regolare,
0 capitoli in coda, 0/5
-Schadenfreude

Cech e Brook stavano per impazzire; entrambi fissarono Fei con "risentimento". Finalmente avevano capito di essere stati presi in giro dal giovane re e che era tutta una burla amichevole.

Brook bevve con entusiasmo l'altra bottiglietta di Pozione Hulk.

Durante i suoi esperimenti precedenti, Fei aveva provato la pozione del gigante su animali come galline, maiali e mucche, e anche su qualche prigioniero malvagio condannato a morte. Aveva studiato bene il dosaggio e gli effetti a breve e a lungo termine. Dopo aver sperimentato un dolore indescrivibile, Brook divenne estremamente potente. La sua forza fisica era sufficiente ad affrontare un guerriero a due stelle. Anche i canali di energia del suo corpo si erano allargati.
Questo aveva un effetto a lungo termine molto importante; Brook, che prima era mediocre in termini di allenamento dell'energia, era diventato all'improvviso un genio nel coltivarla.

Per massimizzare l'efficacia della Pozione Hulk, bisognava allenarsi e i suoi resti erano ancora immagazzinati nei loro corpi. Guardandoli da vicino, si poteva ancora scorgere il verde sulla pelle di Brook e Cech. Si osservarono l'un l'altro e risero.

Il fatto che il re avesse tirato fuori delle pozioni con degli effetti così assurdi li aveva scioccati. Se questa informazione fosse trapelata fuori dal regno, molti avrebbero combattuto e iniziato una guerra per appropriarsi dei suoi filtri.
Ora sapevano perché il sovrano aveva parlato con loro in privato; eccetto Fernando-Torres, tutte le altre guardie erano state congedate.

"Gli effetti della Pozione Hulk sono sbalorditivi, ma non si accumulano, così può funzionare solo una volta. Gli effetti saranno minimi se ne prenderete un'altra. Tuttavia non dovreste battere la fiacca... ho altre pozioni, ma non ce ne ho molte. Sono tutte per il miglioramento della potenza di Chambord. Voi due siete le persone di cui mi fido di più, e anche quelli che hanno assunto per primi la Pozione Hulk. Ricordate, questa questione dev'essere tenuta segreta e non potrà mai essere rivelata. Per quanto riguarda l'aumento improvviso della vostra forza, pensate voi a dei modi per spiegarlo... Dobbiamo fare molta attenzione. Sapete esattamente perché dobbiamo farlo."

Dopodiché Fei tornò nel suo trono formato dai due leoni e passò alla modalità Paladino. Il temperamento inviolabile e maestoso di un paladino di livello 12 riempì la sala; quest'aura investì l'intera sala. In quel momento, Fei aveva ripristinato il suo prestigio da re che controllava ogni cosa come un dio impareggiabile.

Dopo aver sentito queste parole, Brook e Cech finalmente capirono perché erano stati i primi a toccare la Pozione Hulk. Erano pieni di gratitudine e si sentirono ribollire il sangue. Entrambi si inginocchiarono e dissero all'unisono: "Non si preoccupi sua maestà! Nessuno saprà nulla di questo!"

Fei annuì con soddisfazione.

Aprì la mano all'improvviso e un'altra bottiglietta di Pozione Hulk apparì nella su amano. La spinse in avanti avvolgendola con l'aura da paladino di livello 12 e la fece volare lentamente verso Brook.

Fei continuò: "Quando tornerete, scegliete subito duecento soldati leali con la fedina pulita. Poi diluite questa bottiglietta in quattro barili d'acqua limpida e fatela bere a quei duecento uomini. In questo modo, anche se non riceveranno gli stessi benefici che avete sentito voi, sarà comunque un buon potenziamento per i loro fisici. Ricordate, questi duecento soldati saranno i membri d'élite che parteciperanno all'Esercitazione Militare di Zenit.
Non possiamo essere imprudenti. Devono essere selezionati con cura; prima viene la lealtà, poi l'abilità. Sarebbe meglio se fossero tutti nati a Chambord... Brook, dopo che avrai finito, consegnerai questi soldati al comandante Cech e lascerai che li alleni e li guidi lui. Voglio che costruiate una forza invincibile per il regno nei prossimi sei mesi. Potete riuscirci?"

"Sì sua maestà. Non c'è problema!"

Brook strinse la pozione come se stesse tenendo la chiave di un tesoro impareggiabile. Disse con grande sicurezza: "Con l'aiuto della Pozione Hulk che può rivaleggiare con i filtri epici, possiamo costruire assolutamente un esercito d'élite dalla forza terrificante. Le nostre possibilità di vincere nell'esercitazione militare tra sei mesi aumenteranno di molto."

Perfino il taciturno Cech annuì con entusiasmo e disse: "Sua maestà, le garantisco di poterle costruire un esercito invincibile in meno di sei mesi!"

Fei annuì.

Non era preoccupato degli incidenti che potevano accadere usando la Pozione Hulk. Prima quando aveva fatto esperimenti con il filtro, aveva scoperto un fenomeno soddisfacente, indipendentemente che fosse un umano o un animale, dopo aver preso tutta la pozione e aver sopportato un po' di minuti di dolore terrificante, le cavie erano diventate molto più potenti e avevano sviluppato una sensazione di dipendenza sincera nei confronti di Fei, rendendoli più leali nei suoi confronti.
Erano simili alle emozioni che i bambini provavano nei confronti dei loro genitori. Dopo aver riflettuto un po' su questo, Fei aveva ipotizzato che questo fenomeno fosse causato dalla debole energia spirituale nella pozione. Ogni volta che la Pozione Hulk veniva creata, conteneva un po' di energia spirituale, piena di vita, e dava a Fei una certa sensazione di familiarità, come un neonato attaccato alla madre. Pareva che la debole energia spirituale influenzasse silenziosamente l'anima di chi la beveva e aumentasse la loro lealtà nei confronti di Fei.

L'incidente della Pozione Hulk terminò. Nei dieci minuti dopo, Fei e Brook discussero delle restrizioni sul settore militare di Chambord. Fei non era un genio in questo campo, così delineò brevemente alcuni princìpi che derivavano dai suoi ricordi e dalle conoscenze della terra. Tuttavia ispirò profondamente Brook. Durante la chiacchierata, anche Cech diede alcune ottime raccomandazioni.
Fei si rese conto che anche questo primo comandante delle Guardie del Re era piuttosto talentuoso nel campo militare. Durante la chiacchierata, Brook riempì di note tre intere pergamene di pelle. Dopo aver visto che si stava facendo tardi, Brook e Cech si alzarono, si inchinarono e uscirono dal palazzo.

Alla fine rimasero solo Fei e la sua guardia personale.

Dopo aver sentito lo sguardo brillante incollato sulla sua schiena, Fei si voltò e vide che Torres lo stava fissando con entusiasmo. Il re capì cosa stava pensando e chiese direttamente: "Vuoi anche tu una bottiglietta di Pozione Hulk per aumentare la tua forza?"

Torres esitò un po'; sapeva che la pozione era estremamente preziosa e si inginocchiò mentre rispondeva con sincerità: "Sua maestà, è il mio più grande errore poterla seguire. Voglio combattere per lei, ma sono troppo debole; ho difficoltà anche a brandire una spada... Perciò prego sua maestà di donarmi una bottiglietta di Pozione Hulk."

"Una delle Pozione Hulk è per te, ma non posso dartela subito." Fei gli fece cenno di alzarsi e continuò: "Gli effetti della pozione sono significativi, ma la sua energia è estremamente brutale. Una persona ordinaria non può sopportare il dolore del processo di trasformazione. Se svieni, danneggerebbe gravemente il tuo corpo.
Sia il signor Brook che il signor Cech sono forti guerrieri che hanno combattuto numerose battaglie, e hanno la forza elementare e la resistenza per sopportare al dolore e ottenere i benefici della pozione. Tu invece sei ancora troppo debole e non puoi sopportare l'impatto della pozione.
Se te la dessi ora, sarebbe un disservizio... Se vuoi raggiungere velocemente i requisiti minimi per prendere la pozione, vai a cercare Pierce e Drogba. Allenati con quei due secondo i metodi che ho dato a loro. Una volta che il tuo corpo diventerà abbastanza forte, ti darò la pozione."

Dopo aver sentito la spiegazione, l'espressione di Torres da delusa divenne speranzosa. Strinse i pugni con entusiasmo e disse: "La ringrazio sua maestà. Andrò subito a cercare il signor Pierce..."

Dopo aver detto questo, il ragazzo biondo si girò e si precipitò fuori dalla sala.

Fei lo guardò andarsene e rise piano.

Dopo averlo osservato negli ultimi due giorni, aveva notato il suo grande potenziale. Il giovane era intelligente, premuroso, coraggioso e onesto; aveva tutte le qualità necessarie di un vero guerriero. Era anche cresciuto a Chambord ed era leale al regno. Adorava Fei come un idolo e lo venerava come un dio. Non aveva motivo per non promuoverlo.

L'unica questione che lo stava trattenendo era che Torres era ancora troppo giovane, così prima Fei voleva affinare le sue capacità un po'.

Tuttavia, i danni brutali della pozione di cui aveva parlato erano veri; non aveva esagerato minimamente. Durante i suoi esperimenti precedenti, diciotto pecore, trentatré maiali e numerosi piccoli animali come galline, anatre ed oche erano morte a causa del filtro. Anche la maggior parte dei prigionieri malvagi che Oleg gli aveva parlato erano morti durante il processo di trasformazione. Questo era il lato oscuro della pozione.

Fei rimase seduto per un po' e pensò a tutto quello che era accaduto, assicurandosi di non aver tralasciato nulla. Sospirò lentamente e passò alla modalità barbaro. Dopo essersi guardato attorno ed essersi assicurato che non ci fosse nessuno, fissò lo spazio aperto di fronte a lui e sussurrò: "Elena... Puoi uscire ora!"

Non appena finì di parlare, risuonò un lieve ronzio.

Un piccolo bagliore blu apparì a mezz'aria e si allargò sempre di più. Presto formò un'enorme "porta" dalla forma ovale. Si stabilizzò gradualmente mentre la luce ne percorreva la superficie. Era un portale del mondo di Diablo! Poi una splendida figura emerse lentamente dal portale e apparì nel palazzo del re.



