---
title: Capitolo 770 - Potere Misterioso
pubDate: 2025-06-04T11:22:59.764Z
tags:
    - htk
---


Capitolo regolare,
0 capitoli in coda ,
sponsorizzazioni 1 euro a capitolo,
-Schadenfreude


Whoosh! Whoosh! Whoosh! Whoosh!


Fei mosse le dita e lanciò molte spade d’energia che squarciarono i tentacoli. Poi fece un cenno e recuperò i marinai che erano stati trascinati fuori dalla nave.


Whoosh! Whoosh! Whoosh! Whoosh!


Allo stesso tempo, scie di luce verde sfrecciarono dalle rande come missili. Quando i raggi schizzarono nell’acqua, lasciarono più di una decina di buchi profondi dal diametro di più di un metro.


Un momento dopo risuonarono lamenti e gemiti.


La superficie dell’oceano si agitò. Si sollevarono enormi onde, come se bestie terrificanti si stessero dimenando sott’acqua. Poi schizzi rosso cupo spruzzarono in superficie, tingendo di cremisi l’acqua entro un chilometro quadrato.


Il prigioniero più importante su Splendore, Buckingham, era apparso sul ponte e stava gridando ordini ai marinai che stavano scappando via.


Grazie al suo intervento, i marinai tornarono nelle loro posizioni originarie e controllarono meglio che potevano Splendore. Gradualmente la nave che stava tremando si ristabilizzò.


Anche il mare violento si era calmato.


I cadaveri di sei colossi del mare profondo galleggiavano sulla superficie.


Ognuno di essi era lungo più di cento metri, quasi raggiungevano le dimensioni di Splendore. La loro pelle dal bagliore rossastro era coperta da un liquido denso, facendoli sembrare enormi polpi. Avevano fauci enorme piene di file di denti e sedici tentacoli lunghi più di cento metri. Erano stati questi tentacoli ad afferrare i marinai.


Questi colossi erano i distruttori di navi dell’oceano, molte persone erano morte in mare a causa loro.


Avevano però avuto la sfortuna di incontrare Fei e questi chambordiani, che erano le bestie feroci della terra.


Alla fine, erano stati uccisi dalla forza impressionante e delle tecniche di tiro con l’arco del Figlio del Vento Torres.


Torres balzò su uno dei cadaveri e lo osservò con attenzione per un po’. All’improvviso, sussultò e tornò sulla nave per fare rapporto a Fei: “Queste creature non hanno energia magica o da guerriero; non possono essere considerate bestie demoniache. Possiedono solo una forza terrificante a causa delle loro dimensioni. Tuttavia, ho trovato questi..”


Mentre parlava, Torres rivelò ciò che aveva trovato nei cadaveri.


Sembravano grossi pezzi di armature di bronzo. A causa del lungo periodo trascorso in acqua, erano cosparsi da piccole alghe. Dopo averli ripuliti, i semplici motivi sulle placche di metallo indicavano che erano stati forgiati appositamente per le bestie e gli uncini neri probabilmente erano stati usati per tenere ferme le armature.


“Sono controllate e allevate da qualcuno?” Fei ne fu molto sorpreso mentre pensava: “Chi può crescere bestie così enormi?”


Anche se era un’ipotesi assurda, le armature di bronzo nelle mani di Torres lo dimostravano.


Fei balzò sui cadaveri fluttuanti con Louise, Pato, Brand e altri sei studenti. Notò che c’erano almeno 30-40 placche di bronzo su ognuna delle creature, e coprivano i punti vitali, eccetto i tentacoli. Erano disposte in modo tale che sarebbe stato impossibile pensare che le corazze fossero cresciute naturalmente sui loro corpi.


“Non è materiale ordinario. Sono fatte con bronzo di cavallucci marini, che possono essere trovati solo nel profondo del mare.” Riferì dopo aver osservato con attenzione un giovane dalla carnagione scura tra i nove studenti dell’università.


Il suo nome era Oscar ed era uno studente particolare.


Ad Oscar non interessava l’energia da guerriero o da mago, preferiva l’alchimia e ogni altro tipo di strano campo. Nell’università civile e militare, aveva frequentato corsi di fusione dei metalli e di magia derivata, due classi che non erano affatto popolari. Tuttavia era estremamente talentuoso in queste materie ed era ben apprezzato da persone come Akara, Cain e Charsi.
Poteva essere considerato lui stesso un piccolo scienziato pazzo.


“Questo tipo di bronzo del cavalluccio marino può essere trovato solo nel mare profondo e la gente ordinaria non può raggiungerlo. Inoltre ho sentito che solo il fuoco dei mari può forgiarlo. Le fiamme comuni a terra possono cambiarne a stento le proprietà.”


Dato che aveva finalmente l’occasione di mostrare le sue conoscenze di fronte al sovrano. Oscar riferì ciò che sapeva con entusiasmo come un bambino.


…


Oscar raccolse più di una decina di placche di metallo di bronzo del cavalluccio marino, voleva fare qualche esperimento. Voleva studiarne i motivi per ottenere più informazioni.


Dopo essersi fermata per circa un’ora, Splendore continuò ad avanzare lentamente.


Tuttavia, una tempesta improvvisa si abbatté su di loro nel bel mezzo della notte. Le nubi nere incombevano su di loro. Era buio, solo fulmini argentei illuminavano momentaneamente il cielo. Alla fine, la pioggia formò delle onde devastanti.


Splendore fu sfidata dal potere della natura.


Stavolta, il prigioniero numero uno, il re Buckingham di Leon, si fece avanti. In quanto uno dei comandanti chiave, era abituato ad emergenze simili. Diede ordini agli altri e mantenne il controllo della nave.


Riuscirono solo a resistere alla tempesta quando luci apparirono all’orizzonte.


Tuttavia ci furono comunque delle perdite.


Sei marinai erano stati portati via dalle onde anomale, scomparendo. Anche se Torres aveva salvato dieci marinai, gli uomini erano stati scaraventati sulle scale e in altre parti della nave, perdendo temporaneamente la capacità di lavorare. Così dovettero riposare nella cabina.


I chambordiani abituati a vivere a terra sperimentarono per la prima volta il potere dell’oceano.


Dopo una notte di turbolenza, erano tutti storditi. Anche se erano forti, avevano vomitato molte volte. Alla fine dovettero andare a riposare a letto.


Solo Oscar riuscì a resistere in qualche modo. Mentre i suoi compagni stavano vomitando sull'orlo del ponte, aveva studiato con interesse il bronzo del cavalluccio marino come se niente fosse.


Inaspettatamente, Splendore fu di nuovo attaccata da bestie enormi del mare profondo a mezzogiorno.


Stavolta ne arrivarono più di venti e quasi ribaltarono la nave. Se Fei non avesse scatenato il suo potere, eliminandone più di dieci, la gente sarebbe stata costretta a dirigersi a Leon a nuoto.

L’improvviso attacco chiaramente non era una coincidenza.


Splendore era stata presa di mira da una forza misteriosa nell’oceano.

