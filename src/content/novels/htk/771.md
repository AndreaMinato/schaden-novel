---
title: Capitolo 771 - La Tribù del Mare
pubDate: 2025-06-05T09:13:06.530Z
tags:
    - htk
---


Capitolo regolare,
0 capitoli in coda ,
sponsorizzazioni 1 euro a capitolo,
-Schadenfreude


Proprio come previsto, furono attaccati altre volte.

Splendore fu presa di mira da varie creature marine, sembrava un pezzo di carne circondato da lupi affamati. Queste creature dall’aspetto strano, ma formidabili non vedevano l’ora di causare problemi. Tra di esse, c’era un enorme pesce che poteva sollevare onde anomale con la sua coda, colossi del mare profondo dai molti tentacoli, tartarughe enormi lunghe centinaia di metri e piccoli pesci metallici che potevano sfrecciare dall’acqua come dei dardi…


Alla fine apparirono perfino bestie demoniache dell’elemento acqua.


Avevano un’intelligenza elementare che permetteva loro di comunicare l’una con l’altra e comportarsi come truppe ben addestrate. Alcune sputavano blocchi di ghiaccio, altre sollevavano onde anomale o causavano tempeste.

L’elemento dell’acqua abbondava nel mare. Perfino incantesimi di terzo e quarto livello aumentavano di due livelli quando venivano usati da questi mostri. Era piuttosto terrificante.


Splendore rischiò di ribaltarsi un po’ di volte.


Naturalmente quasi tutte le creature marine e le bestie demoniache furono uccise.


In effetti, Fei non intervenne nemmeno. Grazie agli sforzi congiunti di Torres e degli studenti universitari, ogni tipo di cadavere mostruoso fluttuava sulla superficie dell’oceano dopo ogni battaglia.


Alcune rare specie furono trascinate sulla nave e cucinate, producendo alcune prelibatezze.


Le bestie dalla forma più strana invece diventarono oggetto di esperimenti.


L’università civile e militare di Chambord aveva organizzato nuovi corsi riguardo a campi del genere, così potevano usare subito queste specie.


Tuttavia, mentre si inoltravano nelle profondità del mare, dovettero affrontare ulteriori attacchi e la nave rimase danneggiata.


…


“Non sono pirati o assalti ordinari. Nessuno può controllare così tante creature marine e bestie demoniache dell’elemento acqua!”


Il prigioniero numero uno ed esperto di navigazione, il re Buckingham di Leon, cercò Fei.


“Oh? Chi credi che sia il colpevole?”


“Forse… è la tribù del mare!”


Fei divenne pensoso dopo aver sentito queste parole.


‘La tribù del mare… l’ipotesi di Buckingham sembra ridicola.’ Pensò.


Dopo l’Era Mitica, era una razza che raramente veniva menzionata. La tribù del mare e le altre creature erano scomparse dopo aver perso la grande guerra.


Anche se alcuni avevano dichiarato di aver visto loro tracce, dopo delle indagini, era stato scoperto che erano solo storie inventate da poeti itineranti.


Tuttavia, chi altro poteva comandare così tante creature marine e bestie demoniache dell’acqua? Nessuno degli imperi nel raggio di 500.000 chilometri da Zenit ne era capace. Dopotutto gli oceani non erano territori dominati dagli esseri umani.


Anche se ogni grande impero aveva una flotta navale, erano ben lontani dal poter controllare il mare.


Una tempesta ordinaria era sufficiente ad affondare una schiera di navi, riducendole a cibo per le creature marine.


Le flotte controllate dagli esseri umani potevano operare solo vicino alla costa. Perfino un mare interno come quello della Fragranza non era da sottovalutare, anche i marinai esperti sapevano che sarebbe stato un suicidio addentrarsi nelle sue profondità.

“Va bene. Anche se fosse la tribù del mare, cosa possono fare?” Fei non riuscì a giungere ad una conclusione anche dopo aver riflettuto per un po’, così non ci pensò più. Si limitò ad ordinare a Buckingham di avanzare il più velocemente possibile così da poter arrivare prima a destinazione.


Buckingham si irrigidì per un secondo, senza sapere come rispondere.

Era inutile rimuginare visto che ormai erano stati già presi di mira.


Non importava da che organizzazione provenissero le bestie marine. Finché avessero continuato ad attaccare Splendore, prima o poi i loro assalitori si sarebbero rivelati. Nel peggiore dei casi, Fei avrebbe preso l’iniziativa di combattere.


“Perché dovrei averne paura?” Il sovrano stava rivelando di nuovo la natura audace e impavida del barbaro 


…


La mattina del giorno dopo.


Fei sembrava scontento dopo essere uscito dalla modalità Inferno del mondo di Diablo, 


Dopo aver usato un intero giorno di tempo di gioco, non era ancora riuscito a sconfiggere il boss finale nel Santuario Arcano, l’Evocatore malvagio. Avevano lottato ferocemente ed entrambe le parti erano rimaste ferite gravemente.


Di questo passo, forse avrebbe avuto bisogno di altri due giorni per uccidere l’Evocatore, il doppio del tempo rispetto alle previsioni!


“Ca**o! La difficoltà sta aumentando sempre di più!” Fei rifletteva mentre usciva dalla cabina. Si stava chiedendo se avrebbe dovuto concentrarsi sulle altre sei classe invece.


All’improvviso risuonò una serie di grida.

“Sono tornati! Presto! Preparatevi!”


Le urla di Buckingham riecheggiarono per il ponte e presto si sentì il rumore di passi frenetici mentre i marinai si preparavano velocemente.


Diverse ombre simili a barriere coralline giganti erano apparse a centinaia di metri di distanza e l’acqua attorno stava ribollendo, come se gli elementi si stessero agitando.


Quell’ondata di creature che non sembrava finire mai era tornata!


I marinai si stavano abituando agli attacchi improvvisi delle creature marine. Non erano più così nervosi da pensare subito a dover scappare. Coordinati da Buckingham, ognuno assunse il suo ruolo e controllò la nave, i chambordiani potevano uccidere questi mostri, così loro non dovevano intervenire.


La battaglia iniziò.


Tuttavia queste creature marine ebbero la sfortuna di trovare Fei di pessimo umore.


Il re scagliò dei pugni lenti, ma ripetuti dalla prua della nave. Anche se non erano apparse fiamme d’energia appariscenti, una forza invisibile si abbatté sui mostri come montagne. Riecheggiarono delle grida e più di 1.000 creature marine furono uccise, e il resto scappò velocemente. Il sangue tinse l’acqua attorno agli innumerevoli cadaveri. La maggior parte dei mostri non era riuscito nemmeno ad avvicinarsi alla nave prima di venire fatti a pezzi.


In meno di dieci minuti, le frotte di colossi marini per la prima volta in diversi giorni scapparono.


Di fronte ad un potente Signore di classe solare, avevano assaporato la paura per la prima volta.


…


A sei chilometri di distanza.


Diverse creature umanoidi dalla vita in su e simili a pesci nel resto del loro corpo fissarono Splendore con odio mentre luci rosse brillavano nei loro occhi.


“Questo maledetto umano! È così potente!”


“Cosa facciamo? Anche se queste creature marine sono deboli e insignificanti, ne abbiamo perse molte!”

“Di questo passo, non potremo fare nulla a questo umano e finiremo nei guai una volta che sua altezza ci punirà…”


“La nostra tribù si è appena risvegliata dal sigillo. Non è troppo rischioso e affrettato che sua altezza la principessa voglia prendere subito di mira gli umani che dominano la terra?”

