---
title: Capitolo 774 - Isola
pubDate: 2025-06-19T06:35:16.572Z
tags:
    - htk
---


Capitolo regolare,
0 capitoli in coda ,
sponsorizzazioni 1 euro a capitolo,
-Schadenfreude


Proprio quando Splendore stava finendo in una situazione disperata, videro della terra non troppo lontano.


Quando scorsero la costa e le montagne verdi, gli studenti dell’università di Chambord non riuscirono a contenere il loro entusiasmo ed esultarono.


Anche Fei sorrise.


A terra avrebbe avuto la possibilità di rivaleggiare con la tribù del mare.


All’inizio tutti pensavano che il loro viaggio fosse finito. Tuttavia, quando si avvicinarono, si resero conto che era solo una grossa isola. Anche così però le montagne e la spiaggia bianca furono sufficienti ad entusiasmare l’equipaggio che aveva attraversato il mare per più di dieci giorni; erano annoiati dalla semplice vista sull’oceano.


Il vento che soffiava tra la foresta era piacevole per le loro orecchie.


Aspetto più importante, questa isola avrebbe potuto dare tregua a Splendore.


Rimanere di guardia attorno all’isola era molto meglio che cercare di respingere la tribù del mare dalla nave.


Anche se i loro nemici erano violenti e feroci, potevano distruggere e affondare una grossa isola?


Splendore aumentò di velocità. Prima del tramonto finalmente arrivò alla riva controvento dell’isola, dove la brezza del mare non poteva soffiare direttamente sulle vele.


Gli studenti dell’università Louise, Pato e Oscar saltarono giù dall’imbarcazione con entusiasmo, atterrando sulla sabbia morbida e fresca. Poi si inginocchiarono e baciarono il terreno per poi applaudire e gridare come se avessero superato una tribolazione.


Anche i marinai prigionieri iniziarono ad esultare, e cominciarono a trasportare il cibo e l’acqua potabile fuori dalla nave su ordine di Buckingham, il prigioniero numero uno nel gruppo.


Presto la gente scoprì un nuovo problema.

“Com’è success?”


La ragazza dai capelli rossi, Louise, guardò con stupore l’enorme foro dove un tempo c’era il deposito. Rimase sbalordita nello scoprire che non c’erano quasi più provviste.


Prima di partire per Byzantine, Splendore era stata caricata con abbastanza cibo e acqua da poter tenere in vita trecento persone per tre mesi. Ora però…


Anche se l’equipaggio avesse ridotto i loro consumi di due terzi, queste provviste non sarebbero state sufficienti per cento persone per due giorni.


“Quando la tribù del mare ci ha attaccato l’ultima volta, ha distrutto la parete del deposito. L’abbiamo scoperto troppo tardi e la maggior parte delle provviste sono state spazzate via dalle onde del mare. Abbiamo fatto del nostro meglio per recuperarle, ma abbiamo trovato solo questo!” Il re Buckingham alzò le spalle impotente.


“Impossibile!” Louise non era convinta e rivelò un’espressione confusa sul suo visino adorabile. “Sua maestà il re Alexander ha protetto l’intera nave usando le sue fiamme d’energia e nemmeno i maestri della tribù del mare sono riusciti ad avvicinarsi oltre cento metri da noi. Come hanno fatto a creare un buco così grosso?”

“I fatti sono questi.” Era chiaro che Buckingham non volesse spiegarsi ulteriormente.


“Umpf! Spregevoli e violenti invasori! Siete tutti mele marce! Non fatemi scoprire che avete distrutto apposta il deposito e avete gettato via le provviste. Altrimenti morirete tutti in modo orribile! Specialmente te! Visetto bianco! Non cercare di fare il subdolo, altrimenti ti taglierò tutti gli arti!” Disse con un sorriso freddo Louise spostando una ciocca dei suoi splendidi capelli rossi. Non se l’era bevuta.


Anche se era la figlia di Pierce, era una ragazza e non era impaziente come suo padre. Era meticolosa e premurosa. Aveva il soprannome di piccola strega nell’università civile e militare di Chambord, e i suoi dispetti mettevano in difficoltà molti dei suoi compagni di classe.


Inoltre, visto che era fedele al suo regno, ammirava il re e detestava tutti i nemici di Chambord. Perciò non avrebbe creduto alle scuse di Buckingham e non avrebbe accettato così facilmente l’idea che un membro della tribù del mare avesse creato di nascosto un buco nella nave sfuggendo alla percezione del sovrano.


Tuttavia non riuscì a trovare nessun indizio dopo aver studiato il foro, così poté solo sospendere il suo giudizio. Poi monitorò severamente i prigionieri e li osservò spostare il resto delle provviste sull’isola.


Dopo che acqua e cibo furono trasportati sull’isola, Fei decise di spostare la nave sull’isola visto che temeva che sarebbe stata distrutta sotto l’attacco della tribù del mare.


Buckingham e gli altri prigionieri erano stati radunati temporaneamente, e il compito di sorvegliarli fu affidato a Torres, che si era ripreso dalle ferite.


Neymar, il mago prodigio, iniziò a cercare di riparare la formazione di navigazione.


Gli altri studenti cominciarono ad allestire l’accampamento sotto la guida di Louise.

Royce, un giovane di bell’aspetto, era stato istruito da Warriv, il capo delle carovane nel Campo delle Ranger, ed era uno specialista da questo punto di vista.


Mentre Royce svolgeva il suo lavoro con abilità, presto prepararono un accampamento perfetto su una montagna a circa mille metri dalla spiaggia.


Disposero anche vari tipi di trappole attorno al campo.


Gli studenti stavano rivelando appieno i frutti dell’istruzione ricevuta nell’università civile e militare. Inoltre sfruttarono ogni tipo di arma segreta creata dal laboratorio degli scienziati pazzi. Questo piccolo accampamento era più sicuro di quello di un esercito di decine di migliaia di soldati. Chiunque avesse cercato di assalirli avrebbe dovuto sacrificare migliaia di vite.


Un’enorme tenda magica fu posta al centro del campo, apparteneva al sovrano.


Buckingham e gli altri prigionieri non sapevano che nascondeva molti segreti.


…


Dopo che tutto fu organizzato, era già arrivato al tramonto.


Prima che la cena fosse pronta, Fei diede alcuni ordini e partì silenziosamente con Louise, Pato e Oscar.


Prima del calare della notte, il sovrano doveva assicurarsi che l’isola fosse sicura e che non ci fossero minacce. Altrimenti sarebbero stati colti alla sprovvista in caso fossero spuntati dei pericoli.


Inoltre Splendore stava esaurendo le provviste. Forse il sovrano poteva trovare cibo e acqua potabile in quest’isola.


L’isola era più grande di quanto pensava.


Il denso fogliame dietro il campo assomigliava ad una foresta pluviale tropicale e ci cresceva ogni tipo di pianta. C’erano alberi dal diametro superiore a quattro metri ovunque. Forse per via della loro antichità, sulla loro corteccia crescevano muschio verde e rampicanti spessi.


Le foglie di questi rampicanti erano affilate come coltelli, potevano tagliare facilmente la pelle di una persona.


All’inizio a terra trovarono sabbia morbida. Poi trovarono foglie marce che sembravano essersi accumulate qui per molti anni, alcune di esse si erano trasformate in liquido scuro e denso.


La luce del sole non poteva trapelare attraverso le chiome degli alberi e nel suolo strisciava ogni tipo di strano insetto.


Naturalmente un ambiente così umido e buio era il paradiso per le creature velenose. Serpenti colorati e insetti velenosi potevano spuntare ovunque dal nulla e rivelarsi letali. La morte aleggiava nella foresta, rendendola ancora più spaventosa.

