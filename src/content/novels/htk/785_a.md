---
title: Capitolo 785 - Rompere il Bozzolo e Trasformarsi in Farfalla (prima parte)
pubDate: 2025-07-25T06:49:15.150Z
tags:
    - htk
---


L’avevo tradotto ma me l’ero scordato di pubblicarlo lol.
Capitolo regolare di ieri (24/07),
0 capitoli in coda ,
sponsorizzazioni 1 euro a capitolo,
-Schadenfreude


In termini di coltivazione dell'energia spirituale, Dessler era un raro genio.


Era il suo primo tentativo, eppure aveva compreso all’istante come usare questo tipo di energia che perfino guerrieri e maghi esperti trovavano estranea.


Quando Fei aveva fatto la sua dimostrazione, aveva piantato silenziosamente un seme nella mente di Dessler. Aveva sperato che, una volta che questo ragazzo cieco avesse iniziato a coltivare l'energia spirituale, un giorno avrebbe raggiunto un certo livello e attivato questo seme, crescendo significativamente e diventando un potente maestro.


Tuttavia, con grande sorpresa di Fei, Dessler percepì l'esistenza di questo seme dopo pochi minuti e lo attivò rapidamente.


In quel momento, Fei ritirò completamente tutta la sua energia spirituale e si limitò a osservare.


Dessler continuava a fluttuare nell'aria e l'energia spirituale che lo circondava iniziò a crescere a una velocità sbalorditiva.


Livello 3…


Livello 9...  


Livello 15…


Livello 25..


Livello 40…


Livello 75…


Livello 110…


Fei ne rimase scioccato. Anche quando aveva fatto del suo meglio e aveva aumentato la sua energia spirituale utilizzando le tecniche della pergamena viola e attraversando le formazioni magiche fuori da San Petersburg, la velocità dei suoi progressi era ancora inferiore a quella di Dessler in quel momento. In un certo senso, la crescita dell'energia spirituale del giovane superava i limiti dei mortali!


"Questo ragazzino... è un mostro!"


Fei si riprese gradualmente dallo shock iniziale. Poi, iniziò ad analizzare la situazione.


Questo ragazzo cieco era stato colpito da disgrazie fin dalla nascita. Proprio come aveva detto, aveva impiegato dieci anni per calmarsi e accettare il suo destino, e aveva trascorso quattro anni a osservare il mondo intorno a sé con il cuore. Aveva fatto solo questo in quattordici anni.


Tuttavia erano le basi fondamentali per coltivare l'energia spirituale.


Visto che Dessler non poteva vedere il mondo intorno a sé, non era ingannato o attratto dalle luci e dalle apparenze del mondo. Inoltre, le sofferenze che aveva patito avevano temprato la sua mente e reso il suo mondo spirituale molto puro.


In effetti, per tutti questi anni, Dessler aveva coltivato l'energia spirituale nel modo più primitivo, naturale e puro. Tuttavia, dato che non possedeva una tecnica per utilizzare e muovere la sua energia spirituale, non poteva sfruttarla.


Fei gli aveva semplicemente fornito gli strumenti che potevano aiutarlo a controllare e usare la sua energia spirituale.


Poi, tutto il resto era andato liscio.


Era così semplice.


Livello 150…


Livello 180…  


Livello 220…  


Livello 260…  


Era chiaro che Dessler si trovava in uno stato di illuminazione mistica. Un'energia invisibile lo circondava e rifletteva le luci nella tenda. I sottili filamenti di energia spirituale fluttuavano intorno a lui e lentamente formarono un bozzolo che lo avvolse.


Questa era un'opportunità per Dessler di andare incontro ad una metamorfosi! Filamenti di potere terrificante iniziarono a muoversi verso l'esterno, e l’energia spirituale continuò ad aumentare con una velocità impressionante.


Boom!


Boom! Boom! Boom!!!


Ondate di energia invisibile si espansero attorno.


Alla fine, la tenda del re si gonfiò fino ad esplodere. I brandelli di stoffa e i paletti di ferro rotti volarono rapidamente in tutte le direzioni, disegnando molte scintille luminose nel cielo.


Questo improvviso cambiamento sconvolse tutti gli altri nell'accampamento.







