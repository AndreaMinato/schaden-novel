---
title: Capitolo 786 - Spinto giù (seconda parte)
pubDate: 2025-07-30T15:15:55.786Z
tags:
    - htk
---


In quel momento, il re sperava che la Tribù del Mare attaccasse, per mettere alla prova queste nuove strategie in guerra.


Sfortunatamente il suo desiderio non si avverò.


Fino al tramonto, quando l’aria divenne più fredda, i membri della Tribù del Mare che circondavano l’isola non si erano ancora mossi.


I nemici feroci e astuti sembravano aver imparato dalle perdite subite. Il loro comandante esitava, cercando di ottenere un vantaggio numerico schiacciante prima di annientare Fei e i suoi.


Secondo il rapporto di Drogba e Pierce dopo una ricognizione, pareva che ci fossero ora circa 300.000 membri della Tribù del Mare.


Guardando l’orizzonte dalla cima di una montagna, si poteva vedere l’acqua del mare diventare densa e viscosa, con figure ovunque come scogli sommersi. Con così tante creature vicine, le onde perdevano energia, e l’oceano sembrava congelato. Era una scena deprimente e soffocante.


Di sera, una serie di grida di gioia risuonò nell’accampamento.


Luci colorate lampeggiarono sulla formazione di teletrasporto strettamente sorvegliata, e la regina Angela, amata da tutti i cittadini di Chambord, ne uscì sotto la protezione di quattro potenti Cavalieri dello Zodiaco. Con un vestito lungo color blu cielo, uscì dalla formazione ed entrò nel cuore dell’accampamento con uno splendido sorriso.


L’arrivo della regina rinvigorì il morale dei soldati.


In effetti alcuni di loro non vedevano l’ora di combattere.


La tragedia del villaggio senza nome si era diffusa nell’accampamento, e la loro trragica fine aveva fatto infuriare i soldati. Volevano tutti infliggere un colpo devastante a quei bastardi della Tribù del Mare.


Angela era venuta qui su richiesta di Fei.


Il sovrano voleva scoprire se la regina, con la sua capacità miracolosa di comunicare con le bestie demoniache, potesse domare i membri della Tribù del Mare. Se avesse potuto controllarli come faceva con le bestie supreme, la tragedia umana si sarebbe risolta senza sacrifici.


Ma il tentativo fallì.


Dopo aver provato a comunicare con alcuni membri di basso livello catturati come cavie, Angela aggrottò le sopracciglia, con paura e dolore negli occhi, e interruppe il collegamento spirituale.


Sospirò e rimase in silenzio per un po’ di tempo, per poi scuotere la testa: "Mi dispiace, Alexander. Non posso. Le loro menti sono piene di spiriti omicidi e pensieri violenti. Non riesco a calmarli.
A differenza delle bestie sulla terraferma, non hanno un lato gentile e pacifico nell’anima. Sono assetati di sangue e pronti a divorare qualsiasi cosa. Non posso aiutarli!"


Fei prese la mano della sua adorabile moglie e la rincuorò. Poi fece un cenno ad un po’ di Cavalieri dello Zodiaco che si avvicinarono e portarono via le cavie.


Ora nella tende rimanevano solo Fei ed Angela.


Dopo averle accarezzato i lunghi capelli neri e aver baciato la sua fronte liscia, il sovrano abbracciò questa ragazza simile ad una dea e mentre respirava il suo profumo le chiese con un sorriso: “Tesoro, ti sono mancato, vero?”


“Eh.” Angela annuì, capiva cosa volesse.


Luci seducenti brillarono nel suo sguardo cristallino e mostrò un’espressione passionale e al tempo stesso elegante. Le sue braccia già cingevano il collo di Fei e premette le sue fredde labbra rosse sul suo viso, accendendo la sua anima e il suo corpo.


Prima che Fei potesse parlare, le mani gentili di Angela premettero sulle sue spalle.


Il re, quasi invincibile al mondo, era stato spinto così facilmente giù nel letto.

