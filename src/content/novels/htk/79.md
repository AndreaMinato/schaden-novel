---
title: Capitolo 79 - L'altare dell'antenato e le tre leggendarie tecniche miracolose
pubDate: 2024-05-13T15:41:47.864Z
tags:
    - htk
---

Capitolo regolare,
0 capitoli in coda, 0/5
-Schadenfreude</em>

Ciò che sorprese Fei fu che l'altare degli antenati non era in una posizione evidente. Akara condusse lui e gli altri locali nella sua piccola tenda a sud-ovest dell'accampamento.

Fei era stato qui numerose volte.

Il suolo era ricoperto di bottiglie rotte e i barattoli ammuffiti su cui crescevano rampicanti. C'era un odore pungente vicino alla tenda; era l'aroma delle pozioni incomplete. La tenda di Akara era molto piccola; era perfino un po' lacera. Fei si era chiesto come potesse accomodare più di una persona alla volta, anche ospitando qualcuno di piccolo e magro come la sacerdotessa Akara.

Tuttavia stavolta rimase sbalordito.

Fei spalancò la bocca dopo aver visto Akara, Kashya e Cain piegare la schiena ed entrare uno per uno. Era estremamente curioso: "C'è una caverna segreta sotto la tenda? Altrimenti come potrebbe contenere così tante persone?" Presto quasi tutti nel Campo delle Ranger erano entrati e Fei non poteva rimanere più a bocca aperta di così.

Elena picchiettò Fei con le sue ditine fredde: "Signore, dovremmo entrare ora." Dovevano andarci, Fei aveva perfino intenzione di strisciarci dentro se non ci fosse stato abbastanza spazio... Tuttavia, dopo aver piegato la schiena, alzò lo sguardo e rimase estremamente scioccato. Come la si poteva definire una tenda? Era sicuramente un magnifico palazzo. C'era un'ampia visuale, Fei si era ritrovato in un'enorme sala a cui era connesso un lungo corridoio di cui non vedeva la fine. Sedie e tavoli erano disposti ordinatamente nella sala e c'erano molte porte lungo entrambi i lati del corridoio; Fei non poteva nemmeno contarle tutte.

"Questa... questa è... magia spaziale?"

Dopo un breve momento di stupore, Fei capì cosa stava succedendo. Era folle; la tenda lacera di Akara era l'entrata di uno spazio enorme. Attraverso questa tenda, Fei era accaduto ad un luogo mai visto prima.

Ma dopo aver riflettuto un po', era solo normale che il Campo delle Ranger avesse un posto così misterioso. Dopotutto, l'accampamento esisteva da più di un milione di anni. Era anche in questo luogo che era cominciata la guerra tra il paradiso e l'inferno millenni fa, se l'accampamento fosse stato trasandato e misero come sembrava, allora sarebbe stato già raso al suolo dai demoni e dai mostri della palude; non c'era motivo per cui Blood Raven, il fabbro, Griswald e il boss finale Andariel non potessero spazzarli via.

C'era un solo motivo per cui l'accampamento era potuto sopravvivere alle guerre, alle battaglie e agli eventi storici: il potere.

Era ovvio che il Campo delle Ranger aveva un potere sconosciuto che Fei non conosceva.

Mentre tutti si inoltravano nel palazzo, superarono una stanza che sembrava adibita a degli incontri. Fei non raggiunse ancora la fine del corridoio. Akara e Kashya erano proprio di fronte alla folla; stavano camminando molto lentamente e Fei voleva raggiungerle. In quel momento però accadde qualcosa di strano. Scoprì che, più correva velocemente, più la distanza tra lui e le due aumentava. Presto poté solo scorgere appena la figura di Akara.

"Cosa sta succedendo?"

Fei era perplesso.

Elena era sempre accanto a lui e lo avvertì: "Signor Fei, il tempo e lo spazio in questo luogo sono invertiti... Più camminerai lentamente, più aumenterà la distanza da percorrere. Non devi camminare così velocemente."

Fei ne fu sorpreso, ma finalmente capì il segreto di questo posto.

Sorrise con gratitudine ad Elena e iniziò a camminare lentamente.

Scoprì di stare procedendo più rapidamente rispetto a quando stava correndo. Anche se stava facendo solo piccoli passi, stava superando veloce come il vento le porte e le stanze; aveva la sensazione di essere su un nastro trasportatore. Fei rallentò il passo ancora di più, lento quanto una lumaca, ma grazie alle regole di questo spazio misterioso, si spostò ancora più velocemente. In un batter d'occhio, Fei raggiunse magicamente la sacerdotessa Akara che stava guidando il gruppo di fronte.

"Wow, che posto magico... Eheheh, dove stiamo andando?" Fei cercò di iniziare una conversazione.

"All'altare degli antenati." La risposta di Akara fu concisa.

"Eh... quanto manca?"

"Siamo arrivati."

Akara si fermò.

Fei guardò davanti e rimase di nuovo scioccato.

Alla fine del corridoio, era apparso dal nulla un enorme spazio misterioso ed ampio. Un altare alto trenta-quaranta iarde fatto di pietra nera si ergeva al centro di questo spiazzo come un grattacielo.

Il diametro di questo altare era ampio più di cinquanta iarde ed era ricoperto di pietra nera misteriosa. Conteneva un totale di nove piani, più in alto andava, più diventava più piccolo; sembrava quasi una torta nera per un matrimonio.

Ai quattro lati dell'altare c'erano sottili scalinate che portavano al nono piano; uno spazio così piccolo che avrebbe potuto ospitare solo circa quattro o cinque persone. Da lontano, le pietre di ogni livello erano incise con simboli magici e misteriosi. Sembravano dei rampicanti ed erano le parole di una lingua sconosciuta. Oltre ai segni, c'erano anche innumerevoli antichi dipinti. Ognuno raffigurava una scena differente, demoni orribili, mostri ululanti, guerrieri in battaglia e maghi cantilenanti.

L'intero altare era nero. Si ergeva silenzioso nello spiazzo ed emanava un'aura antica, come se stesse suggerendo la sua storia misteriosa seppellita nelle sabbia del tempo, ma stesse anche mostrando la crudeltà e la natura terrificante del passare del tempo. Fei poteva percepire chiaramente una traccia della pressione mitica emessa dall'altare.

"Questo è l'altare del patto dei nostri antenati." Disse la sacerdotessa Akara con una rara espressione solenne; aveva un'aura lievemente sacra, sembrava che l'altare fosse il santuario nel suo cuore. Disse a Fei: "Dopo che salirai sull'altare usando la scalinata ad est e raggiungerai il nono piano, pregando con devozione, dio ti donerà tre abilità miracolose. Vai avanti signor Fei."

Dopo aver detto questo, lei e gli altri residenti del Campo delle Ranger si inginocchiarono e iniziarono a cantare usando un'antica lingua misteriosa. Un'atmosfera solenne circondò tutti quanti; energia sacra visibile ad occhio nudo emerse dai loro corpi e si iniettò lentamente nell'altare nero come delle meteore, lasciando dietro di sé una lunga scia.

Fei salì un gradino dopo l'altro usando la sottile scalinata nel lato ad est.

Quando arrivò finalmente al nono piano, l'altare nero sotto i suoi piedi sembrava aver assorbito finalmente abbastanza energia sacra e gradualmente ci furono nuovi cambiamenti. Dal fondo dell'altare, ogni piano iniziò a girare secondo una certa combinazione, come se fosse uno strumento preciso che si stava calibrando per produrre una misteriosa onda sonora.

L'aura antica si intensificò.

Fei cercò di mantenere la compostezza e guardò con calma tutto quello che stava accadendo.

Questo evento superava ogni sua immaginazione. Incidenti del genere non erano mai apparsi nel gioco della terra con cui aveva familiarità. In quel momento, la situazione stava andando in una direzione che non corrispondeva ai suoi ricordi.

All'improvviso...

"Boom!"

Risuonò un forte crepitio e l'altare nero smise finalmente di girare.

La visuale di Fei cambiò, come se la struttura si fosse teletrasportata in un altro luogo. Akara e gli altri erano tutti scomparsi; pareva che l'intero altare fosse stato spostato in uno spazio tra le stelle da un dio dal potere illimitato. Fei si guardò attorno e trovò stelle brillanti ovunque, si sentiva come se fosse in un vuoto cosmico, privo di una direzione precisa.

Prima che Fei potesse sussultare...

All'improvviso un raggio di luce bianca brillò dal nulla e coprì il suo corpo. Era simile al bagliore che lo avvolgeva quando saliva di livello, ma il suo potere e la sua pressione erano di gran lunga più potenti. Per un momento, tutti i sensi di Fei smisero di funzionare e riecheggiò solo una voce fredda e maestosa nella sua mente.

"Dio supremo, anni sconfinati, spazio infinito ed eternità... secondo il patto di sangue degli antenati dei ranger, debole umano Fei, hai ucciso Andariel, una dei quattro guru dell'inferno, e riceverai tre abilità miracolose dagli dei. Queste tre abilità sono: Impara, Dai ed Convoca! ...Umano, preparati ad accettare il dono degli dei!"

Non appena la voce fredda e maestosa smise di parlare, il raggio bianco iniziò ad agitarsi e inondò più volte Fei. Questo processo era simile ad un'anestesia; Fei non sentì nessun dolore, né pruriti, ma poteva percepire chiaramente i cambiamenti incredibili che stavano investendo ogni singola cellula del suo corpo...

.....

Sotto l'altare.

Vedendo l'enorme altare completamente seppellito nella sfera di luce bianca come il latte, Elena mostrò un'espressione ansiosa e preoccupata; non poté che chiedere con impazienza al capo spirituale del campo: "Signorina Akara... Lui... che ci siano stati degli incidenti? Sono già passate tre ore..."

"Elena, bambina mia, non preoccuparti... Questo è il decreto dei nostri antenati e degli dei."

Elena guardò il Fiore del Campo un po' agitata accanto a lei e sorrise. La confortò con un'espressione gentile che Fei non aveva mai visto prima: "Nelle leggende del continente delle Ranger, ogni Fiore del Campo incontra un uomo che cambia la sua vita per sempre. Andariel ha incontrato Diablo e tu hai incontrato Fei. Questo è ciò che la ruota della fortuna vi ha preparato. Elena, bambina mia, posso prevedere il tuo futuro, voi..."

"Boom!!"

Mentre Akara stava parlando, risuonarono dei fragori. Si fermò e spostò lo sguardo verso la fonte del suono. La sfera di luce bianca sull'altare stava scomparendo lentamente. Riuscirono a rivedere la struttura. Fei, che aveva appena finito il rituale, stava scendendo dalla scalinata sottile.

"Sto bene, non ti preoccupare."

Fei sentì la preoccupazione della ragazza e rise mentre le stringeva la manina fredda.

Elena era estremamente imbarazzata. Arrossì e cercò di ritirare la mano e abbassò velocemente la testa, tornando tra la folla.

.....

Dopo aver ripercorso la stessa via per uscire dalla tenda spaziale di Akara, rimaneva solo poco meno di mezz'ora di tempo di gioco per oggi. Fei non si precipitò fuori dall'accampamento per uccidere altri mostri. Invece rimase a discutere con Akara, Kashya e il canuto vecchio Cain.

Nessuno sapeva di cosa avessero parlato, né di che tipi di abilità miracolose avesse ottenuto Fei. Quando Fei partì di nuovo dal mondo di Diablo, i residenti dell'accampamento videro un'espressione incredibilmente sollevata sul volto della signora Akara.



