---
title: Capitolo 792 - L’Incontro dei Due Reali (sesta parte)
pubDate: 2025-08-20T14:14:01.039Z
tags:
    - htk
---


Capitolo regolare,
0 capitoli in coda totali,
0/1 sponsorizzazioni 1 euro a capitolo,
-Schadenfreude


L’intero oceano nel raggio di trenta chilometri adesso si era incupito. Un vapore grigio dall’aura letale fuoriuscì dall’acqua e si connetté al cielo, mentre dal centro provenne una forza misteriosa risucchiante che creò un vortice profondo almeno 1.000 metri.


Dal centro esatto del vortice si levava un raggio d’energia grigio. Sembrava terrificante e pieno di intensa brutalità e violenza. Sfrecciava verso il cielo e squarciava le nuvole nere. Nessuno sapeva dove conducesse l’altro estremo di questo raggio energetico.


L’aria era fredda, glaciale.


Eppure, sembrava che l’acqua marina nella zona stesse evaporando a causa di un’elevata temperatura. Il vapore grigio permeava l’area attorno. Poi tuoni rimbombarono mentre le saette brillavano nel cielo.


Dopo un fragore assordante, una pioggia torrenziale iniziò a scendere dal cielo.


Non si poteva vedere più nessun membro della Tribù del Mare nel raggio di 20 chilometri.


Sembrava che anche questa razza feroce fosse terrorizzata da questa energia distruttiva, fuggendo dalla zona il più rapidamente possibile.


“Dio… questa; questa è un potere che i mortali non possono possedere!”


Il Re Buckingham di Leon era un esperto calcolatore, ma in quel momento, alla vista di questa scena, impallidì. Anche se non era ancora un signore di classe Solare, apparteneva alla famiglia reale dell’Impero Leon e possedeva vasta conoscenza. Perciò, comprese immediatamente di che tipo di potere si trattasse. Nonostante la sua perseveranza e il suo coraggio, un brivido di freddo lo percorse e sentì l’impulso di fuggire.


‘È troppo veloce. La Tribù del Mare deve aver usato un altro metodo!’ Pensò Fei, mentre una sfera di energia dorata appariva intorno a lui, respingendo tutte le gocce di pioggia a mezzo metro dal suo corpo. Riordinò tutte le informazioni ottenute dai ricordi dei tre maestri della Tribù del Mare e la sua espressione si fece ancora più cupa.


“Cos’è questo? Re di Chambord, tu lo sai, vero? Devi sapere cos’è, giusto?” Chiese ad alta voce Buckingham vedendo l’espressione seria di Fei, mentre i tuoni rimbombavano e i lampi illuminavano il cielo.


“Se ti dicessi che questo è un dio malvagio della Tribù del Mare, mi crederesti? Ahah!” Fei rise mentre lo guardava.


Continuò a ridacchiare, ma poi disse con seria fermezza: “Ok, leoniano, non restare più qui; vattene prima che questo dio malvagio prenda vita. Torna all’Impero Leon e di’ al tuo imperatore che la Tribù del Mare è riapparsa, e così anche il loro dio malvagio! Le guerre tra umani non hanno più significato.
Se Leon non vuole diventare il primo impero sterminato dalla Tribù del Mare, dovrebbe smetterla di combattere contro paesi come Zenit. Dobbiamo unirci e trovare un modo per contrastare queste creature malvagie!”


Buckingham mostrò una serie di emozioni contrastanti e non seppe cosa dire.


Percepiva la densa aura letale proveniente da questo raggio energetico, e sapeva che Fei non stava mentendo.


Un’entità dall’aura così malvagia e omicida doveva essere una divinità omicida. Inoltre, visto che questa entità era un dio della Tribù del Mare, doveva essere un potente nemico degli umani. L’Impero Leon era molto vicino al Mare della Fragranza e avrebbe sofferto molto se non si fosse preparato all’attacco della Tribù del Mare e del loro dio malvagio.


Dopo aver riflettuto, Buckingham si sentì raggelare.


Era certo di una cosa; gli umani non potevano fermarli.


Se non altro, nessuno nell’Impero Leon poteva fermare questo mostro in grado di distruggere il mondo.


Improvvisamente, rimbombò una serie di tuoni, risvegliando Buckingham dai suoi pensieri profondi e confusi.


Proprio mentre stava per voltarsi e fuggire, guardò Fei e chiese: “E tu? Non scapperai anche tu?”


“Potrei fuggire e nascondermi per ora, ma non posso farlo per sempre.” Rispose Fei con calma.


Alla luce dei lampi, Buckingham sentì improvvisamente che il suo avversario, che faceva tremare lui e l’intero Impero Leon, gli trasmetteva una strana sensazione di sicurezza.


In quel momento, gli parve che gli occhi di Fei fossero luminosi come stelle, e che emanassero un carisma unico. Come due buchi neri, gli occhi di Fei sembravano in grado di divorare qualsiasi cosa al mondo.


In quel momento, Buckingham, che aveva mostrato orgoglio e presunzione persino quando Fei lo catturò, si sentì per la prima volta nella vita inferiore.


Whoosh!


Avvolto da fiamme di energia dorata, Fei si lanciò rapidamente verso il centro di quel vortice terrificante. L’attrito tra le sue fiamme energetiche e l’aria creò una scia di scintille.


Buckingham era sbalordito e pensò: ‘Questo pazzo sta forse cercando di suicidarsi?’


Tuttavia, nel momento successivo, comprese improvvisamente l’intenzione del re di Chambord, e rimase nuovamente stupefatto.


Inaspettatamente, non si voltò per fuggire. Invece, serrò i denti e seguì di nuovo Fei, tuffandosi nel gigantesco vortice che sembrava l’enorme bocca di una feroce bestia preistorica.


Non sapeva perché avesse preso una tale decisione. Forse, semplicemente non accettava il fatto che il re di Chambord fosse migliore di lui.


…


Boom!


Come se un meteorite si fosse schiantato nell’oceano, si sollevarono onde gigantesche alte più di centinaia di metri.


Un secondo dopo, Fei si era già tuffato nell’oceano ed era sceso a più di 1.000 metri di profondità.


Poi riecheggiò un altro tonfo dietro di Fei.


‘Un leoniano interessante.’ Pensò il re. Prima di tuffarsi nell’oceano, sapeva che Buckingham non era fuggito e invece lo aveva seguito.


Tuttavia, il re non prestò attenzione a quel leoniano e si guardò attorno.


Era buio pesto dentro l’oceano, e sembrava che qualcuno avesse versato inchiostro tra le correnti. Inoltre l’acqua roteava con il vortice, dando a Fei la sensazione di essere dentro una lavatrice.


La terrificante forza centrifuga sconvolgeva l’ambiente precedente. Anche se luci colorate lampeggiavano nell’acqua, Fei non riusciva a distinguere cosa fossero.


Tuttavia, con la sua vista, riusciva a vedere fino a 1.000 metri intorno a lui.


La causa del vortice era quel raggio di energia grigia. Proveniva dal fondale marino e conteneva uno strano potere.


Stava agitando l’acqua marina freneticamente, come se volesse frantumare tutto per poi ricominciare da capo.


Fei scelse una direzione e si lanciò senza esitazione verso le profondità marine, avvicinandosi alla fonte del raggio di energia grigia.


La sua velocità in acqua era notevolmente ridotta.


Man mano che Fei scendeva più in profondità, la forza centrifuga sembrava diminuire, ma il raggio di energia grigia diventava più luminoso, e la sensazione che emanava era anche più intensa.


Nemmeno Fei osò avvicinarsi troppo al raggio d’energia. Si mantenne a circa 500 metri di distanza e continuò a scendere.


Sembrava che quest’oceano non avesse fondo.


Dopo mezz’ora, la pressione dell’acqua aumentò drasticamente. Fei guardò intorno e non vide nulla; gli sembrò di galleggiare nel vuoto.


Non riusciva a dire quanto fosse profondo quest’oceano e non era in grado di percepire l’esistenza di alcuna creatura.


‘Un piccolo mare interno è già così profondo. Allora, quanto sono profondi i veri oceani al di fuori del continente di Azeroth di cui parlano le leggende?’ Pensò con stupore Fei.


Dopo un’altra mezz’ora, era arrivato ad una profondità di oltre 20.000 metri. A poco a poco, intravide vagamente il fondale marino e alcune strutture su di esso. Sembrava fosse giunto sul fondo.

