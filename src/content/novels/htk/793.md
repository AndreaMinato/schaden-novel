---
title: Capitolo 793 - L’Incontro dei Due Reali (settima parte)
pubDate: 2025-08-22T06:42:30.677Z
tags:
    - htk
---


Capitolo regolare,
0 capitoli in coda totali,
0/1 sponsorizzazioni 1 euro a capitolo,
-Schadenfreude


Fei non osava essere arrogante. Dopotutto, l’oceano era il territorio della Tribù del Mare, e questa razza, menzionata nei libri di storia, annoverava molti maestri. Avevano occupato il mare per decine di milioni di anni ed era difficile dire quali potenti assi nella manica nascondessero nell’abisso.
Se non fosse stato attento, poteva rimanere intrappolato e ucciso.


Così il re si concentrò seriamente e la sua energia spirituale si irradiò verso l'esterno come onde. Dopo aver rilevato tutto ciò che lo circondava senza trovare nulla di strano, discese ancora e atterrò lentamente.


Era effettivamente il fondale marino.


Quando Fei osservò bene, il paesaggio qui era piuttosto appariscente. Non c'erano colline giganti e un biancore gelido si estendeva nell'oscurità in lontananza. Tuttavia, osservando con più attenzione, si rese conto che doveva trattarsi di una fitta foresta fossilizzata.


C’erano alberi bianchi fossilizzati ovunque, connessi tra loro poiché i loro rami si erano uniti e fusi. Rispetto al loro corrispettivo sulla terraferma, non avevano foglie e sulla corteccia spoglia c’erano motivi mistici.


Ognuno di essi era alto almeno dieci metri e aveva molti rami.


Tuttavia, dato che ormai si erano fossilizzati, non si muovevano affatto nell'acqua e sembravano cadaveri depositati sul fondo del mare da molti anni.


In quel momento, Fei era in piedi su un ramo fossilizzato di un albero robusto.


Raggiunto il fondo del mare, ebbe la sensazione che non fosse più così buio. I tronchi freddi di questi pallidi alberi fossilizzati emettevano deboli luci biancastre. I bagliori non erano accecanti, ma diventavano piuttosto significativi una volta che se ne radunavano centinaia di migliaia.


Illuminavano dolcemente il fondale marino, come una luna, rendendolo uno spettacolo stupefacente.


Visto che Fei si trovava ora a decine di migliaia di metri di profondità nell'oceano, la pressione era terrificante.


Buckingham, che lo aveva seguito da vicino a denti stretti, percepiva ancora di più questa pressione, e grosse gocce di sudore gli imperlarono la fronte.


Mentre sprigionava la sua energia da guerriero, aveva evocato una sfera rossa attorno al suo corpo per proteggersi. Tuttavia, coltivava l’elemento del fuoco e la sua efficacia era ridotta di netto in questo vasto oceano.
La sua forza era quasi alle fasi inferiori della Luna Piena, ma in mare poteva solo competere con un esperto nelle fasi intermedie della Mezzaluna. Se si fosse immerso più a fondo di altri 5.000 metri, non ce l'avrebbe fatta a resistere.


"Leoniano, torna indietro se non vuoi morire. Se dovesse scoppiare uno scontro più tardi, non avrò l'energia per salvarti." Disse con calma Fei guardando Buckingham.


Sebbene fosse ben intenzionato, suonò crudele.


Buckingham arrossì e aprì la bocca, volendo dire qualcosa.


Tuttavia, senza degnarlo di un'altra occhiata, Fei si lanciò in avanti usando i rami di questi alberi fossili come trampolini e si avvicinò rapidamente a quel raggio d’energia grigia.


Solo approcciando quell’energia sarebbe potuto intervenire.


"Ehi! Ehi! Ehi! Re di Chambord, so cosa vuoi fare, ma non ci riuscirai. Anche se un dio non è completamente sveglio, noi mortali non possiamo affrontarlo."
Buckingham seguì Fei da vicino gridando: "Non puoi farcela da solo! Dovremmo trovare altri maestri e unire le forze. Forse potremo attaccare questo dio crudele insieme o prolungare la durata del suo sigillo.”


Fei lo ignorò completamente e non rallentò nemmeno.


Più si avvicinavano a quel raggio di energia grigia, più percepivano l’aura feroce e malvagia.


L’acqua però si era calmata in questa regione e non era più agitata dalle correnti del vortice.


Tutto era calmo come in una notte estiva senza vento e non c’era nemmeno un membro della Tribù del Mare. Tuttavia, Fei e Buckingham sentivano come se stessero camminando attraverso un oceano di sangue e cadaveri.


L’energia malvagia e violenta avrebbe ucciso e risucchiato le anime di esperti ordinari. Non era nemmeno necessaria la pressione per annientarli.


"Questo pazzo…" Buckingham era arrabbiato perché Fei lo aveva ignorato completamente.


Tuttavia poté solo seguirlo e continuare ad avanzare, sempre stringendo i denti.


Era un individuo orgoglioso e intelligente. Vedendo come reagiva Fei, sapeva che era impossibile convincere questo giovane guerriero a tirarsi indietro. In effetti, era consapevole che il suo suggerimento non avesse molto senso.
A giudicare dall'aumento di questa energia malvagia e demoniaca in così poco tempo, sapeva che per gli umani non c'era abbastanza tempo. Prima che potessero radunare maestri, questo dio malvagio della Tribù del Mare probabilmente avrebbe già finito di risvegliarsi e sarebbe stato in grado di uscire dal mare.


A quel punto, quel mostro avrebbe recuperato già le forze e avrebbe divorato molte vite, distruggendo i pochi imperi attorno al Mare della Fragranza. Se fosse accaduto, la terra entro migliaia di chilometri dalla costa si sarebbe riempita di cadaveri e gli umani della zona si sarebbero estinti.


Questo dio della Tribù del Mare era un'entità malvagia e crudele.


Nelle antiche leggende, le battaglie tra dei e demoni si erano rivelate devastanti. Le divinità demoniache e feroci trattavano tutte le altre razze come cibo e avrebbero potuto divorare decine di milioni di creature in un solo giorno. Nessuno poteva fermarle.


Tuttavia, dalla fine dell'Era Mitica, le divinità e i demoni non erano più riapparsi nel continente da migliaia di anni.


Alcuni avevano fatto supposizioni audaci, dicendo che gli dei e i demoni si erano uccisi a vicenda, esaurendo il potere di ogni fazione. In effetti, alcuni sacerdoti della Sacra Chiesa non credevano nelle divinità e nella terra sacra; parlavano di dio e fingevano di essere devoti in modo da sembrare dalla parte del giusto.


In quel momento, Buckingham era ancora incredulo.


‘C'è un dio malvagio della Tribù del Mare nel fondale? Non dicevano che tutti gli dei erano scomparsi? Un'entità così spaventosa sta davvero per apparire nel mondo.’
Pensò tra sé e sé. Non sapeva se altri gli avrebbero creduto se avesse raccontato cos’era successo, a stento riusciva ad accettare cosa stava vedendo con i propri occhi.


Così strinse i denti e seguì il re di Chambord. In quel momento, aveva una fiducia inimmaginabile in questo nemico numero uno dell'Impero Leon. Non se ne rendeva nemmeno conto consciamente.


‘Forse questo pazzo può farcela.’ Pensò Buckingham stringendo ancora di più i denti.


Era una persona determinata. In quel momento, si sarebbe schierato con chi credeva fosse nel giusto.


...


Fei si fermò quando sentì di essere molto vicino a quel raggio di energia grigia.


Davanti a lui c'era una valle profonda e larga. In effetti, poteva essere descritta più accuratamente come un abisso.


Energia nera si levava lentamente da questo abisso e sembrava che stessero bruciando fiamme nere lì. Era soffocante da guardare, come un'apertura verso l'inferno. Fei percepì una sensazione di pericolo inimmaginabile nascosta qui.


Dopo aver sentito i lievi rumori dietro di sé, Fei si accigliò ma finì per estrarre alcuni oggetti dal suo anello di inventario e lanciarli a Buckingham, avvolti in fiamme di energia dorata.


Buckingham fu sorpreso all'inizio e tese la mano per afferrarli quasi senza pensarci. Quando abbassò lo sguardo, si rese conto che erano un’armatura magica percorsa da densi elementi di fuoco attorno, una lancia magica, una spada cremisi e alcune fiale di cristallo spesse diversi pollici; sembrava contenessero pozioni curative di alto livello.


Buckingham fu elettrizzato comprendendo le intenzioni di Fei.


Senza esitare, indossò l'armatura, si mise la spada al fianco, impugnò la lancia e ripose le pozioni nel suo anello spaziale.


Questi oggetti erano tutti di elemento fuoco e si adattavano alla sua energia da guerriero, aiutandolo a migliorare la sua forza.


Proprio mentre si sentiva eroico e stava per ringraziare Fei, alzò lo sguardo e vide il re di Chambord saltare nell'abisso.


Buckingham mormorò un lamento e lo seguì senza esitazione.

