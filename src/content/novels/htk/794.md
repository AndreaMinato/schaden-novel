---
title: Capitolo 794 - L’Incontro dei Due Reali (ottava parte)
pubDate: 2025-08-27T14:06:17.020Z
tags:
    - htk
---


Capitolo regolare,
0 capitoli in coda totali,
0/1 sponsorizzazioni 1 euro a capitolo,
-Schadenfreude


Ai due lati della scogliera, punte di pietra di colore rosso scuro sporgevano verso l'esterno, simili ai denti disordinati di un mostro. Le correnti che passavano attorno alle rocce affilavano queste zanne, rendendole davvero pericolose.


Dopo aver nuotato in profondità per 400 metri, fitte punte di pietra erano ovunque, ed era difficile orientarsi, come in un labirinto.


Fei sfrecciò per le rocce e calpestò diversi spuntoni, nuotando più a fondo con un’espressione determinata.


Buckingham riusciva a malapena a seguirlo. Digrignando i denti, discendeva con un'espressione determinata sul viso.


Dopo circa 1.000 metri, finalmente raggiunsero il fondo dell'abisso.


Era più ampio di quanto Fei avesse previsto e l’acqua marina era in qualche modo diventata calda. Ciò che sorprese di più il sovrano era che sul fondale marino cresceva uno strato di piante rosse.
Erano alte circa dieci centimetri, simili all'erba sulla terraferma. Oscillavano spostate dalla corrente e sembravano una marea rossa. Era una scena meravigliosa.


Per qualche motivo, la pressione sul fondo dell'abisso era inferiore a quella sopra, sembrava che un campo di forza magico l’avesse dimezzata.


Quando Fei guardò verso l’alto, riusciva ancora a vedere quel raggio di energia grigia assassina a più di mille metri di distanza. In questo fondale marino oscuro, quel raggio di energia era ovvio come un faro, indicando la direzione.


Mentre la sua energia spirituale si espandeva e riempiva l'area in un raggio di cinquemila metri, Fei eseguì una rapida scansione dei dintorni e non trovò nessun membro della Tribù del Mare nelle vicinanze.


Questo sorprese un po' Fei.


Teoricamente il nemico avrebbe dovuto sapere dov’era e quali erano le sue intenzioni.


‘Ma perché non c'è nessuno che mi sta fermando? Perché i maestri della Tribù del Mare non mi stanno fermando? Forse... pensano che il mio potere non possa impedire a questo dio malvagio di risvegliarsi?’ Pensò Fei.


Dopo aver riflettuto con ironia, si lanciò in avanti e si avvicinò a quel raggio di energia grigia.


Finalmente, trovò alcune strutture e rovine. Erano tutte reliquie che rappresentavano l'antica gloria della Tribù del Mare, ed erano antiche. C'erano muri crollati, palazzi danneggiati su cui crescevano alghe, gigantesche statue divine cadute sul fondale marino e alcune scale frantumate.


Più Fei avanzava, più resti vedeva. Era evidente che fossero stati sigillati per migliaia di anni. Tuttavia, a giudicare dalle forme esterne di queste strutture, il sovrano intuì quanto fosse stato prospero questo luogo migliaia di anni fa.


Era chiaro che questa fosse una città della Tribù del Mare.


Sfortunatamente, questa città era collassata sotto il passare del tempo. Più di mille anni di isolamento avevano privato questo luogo della sua antica gloria.


Fei non si fermò e continuò ad avanzare.


Gradualmente, apparvero alcuni membri della Tribù del Mare. Erano membri di alto livello e sembravano molto simili agli umani. Erano formidabili; il guerriero più debole tra loro era pari ad un guerriero a Cinque Stelle.


Coltivavano il Potere del Mare. Dopo aver vissuto qui per decine di milioni di anni, si erano evoluti e si erano fusi con il mare. Invece di essere soppressi dalla pressione, erano in grado di muoversi rapidamente nell'acqua come fulmini neri. Nuotavano in giro velocemente ed emettevano onde sonore acute, ma non attaccavano.


Più Fei procedeva, più membri della Tribù del Mare vedeva.


Erano tutti guerrieri di alto livello.


Alcuni di loro erano in piedi in cima a muri rotti, alcuni seduti sulle spalle delle statue divine crollate e altri nascosti nei templi antichi. Mentre luci blu lampeggiavano nei loro occhi, controllavano il loro temperamento feroce e violento, e stringevano le loro armi saldamente mentre guardavano Fei che camminava in questa antica città caduta; sembrava che stessero aspettando qualcosa.


Buckingham stava ancora seguendo il sovrano, ma gli era balzato il cuore in gola dal nervosismo.


Erano apparsi sempre più membri di alto livello della Tribù del Mare e c'erano molti membri d’élite di classe lunare. Stavano su entrambi i lati della strada, lasciando solo un percorso largo circa cinque metri per Fei e Buckingham.


Sembrava che stesse per scoppiare una battaglia da un momento all’altro. Se ciò fosse accaduto, Buckingham era sicuro che non sarebbe riuscito a fuggire da qui.


Improvvisamente, Fei smise di muoversi.


Quattro figure apparvero di fronte a lui ed erano tutti Signori di classe Solare.


"Umani, il vostro viaggio finisce qui." Disse la creatura al centro del gruppo. Era alto diversi metri, sembrava un piccolo gigante e stava guardando in basso verso Fei e Buckingham.


Aveva quattro occhi e quattro braccia, e il suo girovita superava i venti metri. Scaglie fredde e bianche ricoprivano il suo corpo protetto da un'armatura magica. Doveva essere una specie rara che esisteva solo negli abissi marini e i suoi poteri innati erano terrificanti.


Quando parlò, le onde sonore crearono diversi vortici, distruggendo multiple colonne di pietra con diametri di più di un metro. Era piuttosto maestoso.


Buckingham riconobbe questo maestro della Tribù del Mare.


Circa quindici giorni fa, era apparso sulla superficie dell’acqua e aveva combattuto con il Re di Chambord per circa quattro ore. Alla fine, lo scontro era finito in stallo e Splendore era stata costretta ad attraccare all'isola Crimine di Sangue per evitare temporaneamente i nemici. Questa creatura era un esperto terrificante.


Accanto a lui, anche gli altri tre Signori di classe Solare avevano un aspetto strano perché erano specie marine rare. Più del 60% dei loro corpi era già simile a quello umano e Buckingham non riusciva a scrutare la loro forza.


Sebbene questi tre nuovi Signori di classe Solare non avessero ancora scatenato i loro poteri, le fluttuazioni di energia attorno a loro emettevano già una serie di sibili. Inoltre, erano cosparsi da fiamme di energia nera, facendo sembrare che questo spazio non potesse sopportare i loro poteri e stesse per collassare.


Buckingham imprecò mentalmente e pensò: ‘Accidenti! Siamo stati bloccati ancora prima di poter trovare il posto dove dorme quel dio malvagio! Se questa creatura gigante potesse combattere contro il Re di Chambord per qualche secondo, gli altri tre maestri potrebbero farmi a pezzi!
Alla fine, probabilmente nemmeno il Re di Chambord potrebbe fuggire... Questa volta, sono stato trascinato all'inferno da questo pazzo di Zenit!’


Proprio mentre Buckingham cambiava espressione più volte e fu sul punto di sussurrare al re di Chambord dei piani per fuggire, rimase improvvisamente stupefatto mentre le sue pupille si contraevano immediatamente.


In quel momento, Fei sogghignò e caricò in avanti.


Senza esitazione né paura, il re di Chambord gridò e sferrò un pugno.


Il suo bersaglio era quel gigantesco membro della Tribù Marina con cui aveva combattuto per quattro ore in passato.


Una fiamma di energia dorata lampeggiò, l'acqua marina tra Fei e questo maestro fu vaporizzata, creando un vuoto.


Poi, un raggio di luce terrificante partì dal pugno di Fei, avvolgendo istantaneamente quel maestro della Tribù del Mare.


"Ahahah! Povero umano! Vuoi morire!" Quel gigantesco maestro della Tribù del Mare rise e sferrò immediatamente un colpo.


Un raggio di luce blu partì dal suo pugno e la sua aura era persino più potente di quella di Fei.


Aveva affrontato questo umano demoniaco prima e aveva un'idea approssimativa di quanto fosse potente il suo avversario.


‘Sebbene sia più potente di me, la differenza non è grande. È impossibile per lui sconfiggermi visto che è passato così poco tempo. Inoltre, sua Altezza la principessa ha mandato altri tre Signori di classe Solare ad accompagnarmi.
Il nostro obiettivo è uccidere all'istante questo umano che ha terrorizzato il nostro popolo, è il modo migliore per ripristinare il loro morale!’ Pensò tra sé e sé.


Gli altri tre membri d’élite di classe Solare della Tribù del Mare videro l'attacco di Fei e solo sogghignarono. Stavano aspettando il momento perfetto per colpire e uccidere.


Tuttavia un momento dopo…


"No, aspetta! Tu... AHHH!"


Il sorriso sul volto di questo maestro gigante si irrigidì e non poteva credere a ciò che stava vedendo. Quando le due diverse energie si scontrarono, percepì un potere che era diverse volte più forte del suo, che schiaccò istantaneamente il suo attacco.


Quando si rese conto che questo umano era cambiato drasticamente rispetto a pochi giorni prima, cercò di schivare il colpo, ma era troppo tardi. Quell'energia distruttiva si era già riversata nel suo corpo e aveva frantumato tutta l'energia vitale.

