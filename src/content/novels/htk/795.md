---
title: Capitolo 795 - L’Incontro dei Due Reali (nona parte)
pubDate: 2025-08-29T06:16:19.821Z
tags:
    - htk
---


Capitolo regolare,
0 capitoli in coda totali,
0/1 sponsorizzazioni 1 euro a capitolo,
-Schadenfreude


Mentre quel gigantesco maestro della Tribù del Mare gridava con voce rauca, luci blu accecanti lampeggiarono attorno a lui, come se volesse contrattaccare.


Tuttavia, fu inutile perché le potenti fiamme d'energia dorata del suo avversario lo avevano già avvolto.


Boom! Perse conoscenza e il suo mondo divenne nero.


Gli altri osservarono la scena e i loro cuori si fermarono per un secondo. Era troppo scioccante per loro! Persero ogni capacità di parlare o pensare.


Era difficile immaginare che un solo pugno del dio omicida degli esseri umani fosse sufficiente per far esplodere un Signore di classe Solare della Tribù del Mare!


Non c'era da meravigliarsi che la Tribù del Mare avesse dato a Fei questo soprannome!


Era stata un'uccisione istantanea!


Quel corpo gigantesco fu ridotto ad una nuvola di nebbia sanguigna senza lasciare intatto nemmeno un braccio. I suoi muscoli, ossa, armatura e armi erano stati polverizzati. Nemmeno gli dei avrebbero potuto riportare in vita questo Signore di classe Solare della Tribù del Mare.


Quando gli altri tre Signori di classe Solare cercarono di aiutarlo, era già troppo tardi.


Boom! Boom!!!!!


Riecheggiarono forti esplosioni e tutta l'acqua nel raggio di 1.000 metri fu spinta via dalla forza contenuta nel pugno di Fei. I migliaia di membri di alto livello della Tribù del Mare, i palazzi crollati, le antiche statue divine e le mura della città furono tutti travolti dalle onde d'energia, e le onde dorate continuarono a espandersi in tutte le direzioni, aprendo fessure profonde e oscure nel fondale. Sembrava che l'intero oceano stesse per essere trapassato da questo colpo.


Buckingham rimase così tanto a bocca aperta che quasi si slogò la mandibola.


La sua mente si svuotò e improvvisamente sentì che l'intelligenza di cui andava così fiero non fosse sufficiente per elaborare queste informazioni.


‘Cosa? Come? Perché il sovrano di Chambord è improvvisamente così potente? Quanti giorni sono passati? Com’è possibile?’ Pensò. Solo poco più di dieci giorni fa, il re di Chambord e questo gigantesco maestro della Tribù del Mare erano alla pari; l'aveva visto con i suoi occhi. Ma oggi, il re di Chambord aveva ucciso facilmente il suo avversario!


"Cosa? Uccidere all'istante un Signore di classe Solare? AHHHH! Non è semplice come uccidere una formica! Non è possibile a meno che la differenza di forza tra le due parti non sia enormee!... Cosa è successo? Il re di Chambord ha nascosto la sua forza prima? O ha fatto ulteriori progressi?" Rifletté ancora.


"Ahahahah! Chiunque osi fermarmi morirà!"


Dopo aver distrutto all'istante il suo avversario, Fei si lanciò verso quel raggio grigio d'energia veloce come un fulmine.


"Dannazione!"


"Fermatelo!"


Gli altri tre Signori di classe Solare della Tribù del Mare erano terrorizzati.


Furono ridestati dal loro shock dal grido di Fei, e in quel momento non potevano nemmeno pensare ad altro. Scatenarono istantaneamente la loro piena forza e si lanciarono all'inseguimento del sovrano.


Sapevano cosa stava succedendo dietro di loro e non potevano permettere a questo dio omicida degli esseri umani di avvicinarsi all'Altare della Resurrezione e interrompere il processo di risveglio del signor Kluivert. Il risveglio di quella divinità demoniaca era cruciale per i piani a lungo termine della loro razza.


"Ahah! Idioti! Siete stati ingannati!"


In quel momento, Fei, che stava caricando in avanti, si girò improvvisamente e rise. Poi si fermò per poi voltarsi con un’angolazione e una velocità inimmaginabili, attaccando quei tre Signori di classe Solare della Tribù del Mare.


Boom!


Era un altro pugno!


Uno dei tre Signori di classe Solare fu inesorabilmente ucciso. Anche quel gigantesco maestro del clan delle anguille fu ridotto ad una foschia di sangue. Come un palloncino gonfiato troppo, scoppiò all'istante senza poter contrattaccare e la sua carne affondò lentamente nel mare.


Tuttavia, quel pugno d'energia dorata era troppo potente! Dopo aver ucciso un Signore di classe Solare, continuò a sfrecciare avanti come un raggio di luce dorata. Gli antichi edifici e le migliaia di membri di alto livello della Tribù del Mare che erano dietro quell’esperto del clan delle anguille furono trasformati in polvere e un buco profondo apparve su un lato della scogliera, facendo sì che l'acqua di mare vi si riversasse immediatamente.


Che potenza!


Che presenza!


Ora, Buckingham si rese conto che il sovrano di Chambord aveva fatto una finta per caricare oltre i Signori di classe Solare, facendogli perdere istantaneamente la concentrazione e rendendoli incapaci di coordinarsi rapidamente.
Il suo attacco era stato sbalorditivo! Di conseguenza, questo Signore di classe Solare ammirato da molti guerrieri fu sacrificato sotto i pugni d'acciaio del re di Chambord.


Una forza incredibile!


Un’esperienza di combattimento folle!


In un batter d'occhio, due Signori di classe Solare che erano sufficienti a sostenere un potente impero erano stati ridotti in brandelli.


"AHHHH! Dannazione! Umano spregevole!"


Uno dei due Signori di classe Solare sopravvissuti fino ad ora era terrorizzato e arrabbiato. Sembrava appartenere al clan del polpo poiché aveva ancora caratteristiche del polipo.


Mentre le sue decine di tentacoli oscillavano nell'acqua, stringendo potenti armi stellari di alto livello, improvvisamente si raggelò. Proprio mentre stava per usare la sua mossa più potente, guardò in basso e si accorse che un pugno d'energia dorata era già premuto sul suo cuore.


"AH... No!" Gridò disperatamente. Nel momento successivo, il suo corpo esplose, proprio come i suoi due compagni morti.


Fino all'ultimo momento, non poteva ancora credere che lui, un Signore di classe Solare, fosse stato ucciso così facilmente da un giovane maestro umano.


In quel momento, l'ultimo Signore di classe Solare della Tribù del Mare era già sbiancato. Finalmente capì che la forza di questo dio omicida degli esseri umani superava di gran lunga le descrizioni dei rapporti e che non sarebbe stato in grado di bloccare un individuo del genere.


Mentre gridava, la paura apparve nei suoi occhi, e si girò e fuggì.


Luci fredde lampeggiarono nello sguardo di Fei.


Dato che lui e la Tribù del Mare erano già nemici mortali, non li avrebbe mai lasciati andare.


Quando ritrasse il braccio destro, sembrò che l'acqua di fronte a lui fosse stata afferrata da una forza terrificante, trasformandosi in una materia gelatinosa dorata. Quel Signore di classe Solare della Tribù del Mare che stava fuggendo rallentò istantaneamente.


In quel momento, Fei improvvisamente sferrò un pugno rapido come un fulmine e un raggio di luce dorata attraversò il mare.


Pugno dell'Imperatore Invincibile - Un colpo per uccidere!


Il raggio scintillante si lanciò fuori dal pugno di Fei e penetrò quell'ultimo Signore di classe Solare. Il bagliore era così accecante che per un momento nessuno poté vedere altro.


Quando questa luce scomparve, anche quel Signore di classe Solare era completamente svanito da questo mondo!


Si era sciolto come un fiocco di neve in una calda giornata estiva!


Tutti e quattro i Signori di classe Solare venuti qui per fermare Fei erano stati annientati in un modo inimmaginabile!


Buckingham era sconvolto; non sapeva come descrivere ciò che aveva visto.


‘Erano quattro Signori di classe Solare! Non quattro cavoli bianchi che si possono trovare ovunque! Sono scomparsi così... Questo giovane è un dio? È la reincarnazione di un dio? Se è così... forse potrà fermare questo dio malvagio della Tribù del Mare!’ Pensò.


In piedi nel mezzo della valle, Fei tirò fuori una bottiglia di Pozione del Mana e la svuotò.


Aveva ucciso quei quattro Signori di classe Solare, ma non sembrava una grande impresa per lui.

