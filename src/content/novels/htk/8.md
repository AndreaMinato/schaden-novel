---
title: Capitolo 8 – La Morte
pubDate: 2023-05-15T13:54:16.359Z
tags:
    - htk
---


Capitolo regolare,
6 capitoli in coda Zangetsus, 0/5
-Schadenfreude

Tutti si aspettavano che Pierce sarebbe morto visto che non c'era nessuno nella posizione di poterlo salvare.

"Ehi, cretino! Prova a schivare la mia arma ultra-nascosta!"

Risuonò una voce sicura dall'altra parte del campo di battaglia. Tuttavia, anche se l'uomo con lo stocco non la sentì, ebbe la sensazione che qualcosa stesse mirando alla sua nuca. Un oggetto stava volando velocemente verso di lui.

Sorpreso, ritirò lo stocco e parò il proiettile.

"Pu!"

"L'arma nascosta" fu tranciata a metà e del liquido rosso schizzò sulla sua testa.

"Che ca**o era?!"

Vista la sua posizione, non aveva capito affatto cosa fosse "l'arma nascosta". Aveva menato un fendente per creare una zona di protezione e si era chinato per evitare che altro liquido rosso cadesse su di lui. Dopo che si ricompose, guardò verso l'alto e vide cosa lo aveva colpito. Immediatamente si infuriò ancora di più.

"L'arma nascosta" era uno dei suo solati. Qualcuno aveva afferrato e lanciato questo poveraccio e, a causa della sua imprudenza, non aveva guardato e lo aveva tranciato a metà.

"Ahah, hai paura ora? Pollo!"

Una risata gongolante riattirò l'attenzione dell'uomo con lo stocco. Guardò verso l'alto e vide un uomo con una pesante armatura che aveva aperture solo per gli occhi. Alla luce del tramonto, questo guerriero sembrava maestoso come un dio.

L'uomo non perse tempo e iniziò subito a caricare; il suo slancio creò delle onde d'urto così potenti che buttò giù i nemici dalle mura.

Aveva intenzione di uccidere il guerriero con lo stocco con la sua enorme ascia bipenne.

"Te la sei cercata idiota!" Il nemico sogghignò quando vide che armatura stava indossando il nemico.

L'equipaggiamento pesante era usato dai soldati di cavalleria, mai dalla fanteria. Era stupido portare un'armatura di venticinque chili per fare un combattimento ravvicinato dato che avrebbe rallentato i tuoi attacchi e sarebbe stata di gran peso. Quest'uomo gli sembrava proprio un idiota.

"Vai a passare il tempo con il cupo mietitore!"

Il guerriero con lo stoccò spostò tutte le sue energie nella sua arma. Le fiamme riapparirono di nuovo attorno alla lama, puntando verso l'uomo dall'armatura enorme che stava caricando verso di lui.

Il colpo fu veloce come un fulmine. Lo stocco straripava di energia. Questo nemico aveva scatenato tutto il suo potere di guerriero ad una stella. Era sicuro di poter uccidere quest'uomo dall'armatura pesante con questo attacco.

Invece "l'iron man" con l'armatura stava continuando a caricare senza mostrare segno di rallentare. Agli occhi del nemico sembrava proprio un idiota, non stava nemmeno assumendo una posizione di carica appropriata. Quando i soldati caricavano, avrebbero piegato le schiene e tenuto basso il loro peso. Quell'uomo invece era a petto in fuori e in posizione dritta, stava letteralmente per infilzarsi da solo.

Il nemico iniziò a ridere.

"Ahah, non ne uscirai vivo!"

Ma...

"Tink!" Schizzarono scintille.

La risata si troncò all'improvviso e il sorriso del guerriero si irrigidì.

L'enorme ascia che l'uomo stava trascinando era apparsa di fronte a lui da un angolo impossibile e si scontrò con lo stocco proprio sulla punta.

"Co... come"

Il nemico ci rimase di sasso.

Ha colpito la punta del mio stocco mentre ci stiamo muovendo entrambi così velocemente? Può essere solo la tecnica del dio della guerra? Me**a, quest'uomo si sta prendendo gioco di me!'

Questo nemico rimpianse immediatamente la sua decisione e cercò di ritirarsi.

Ma era troppo tardi!

"Boom!"

Lo stocco non riuscì a resistere all'impatto e si spaccò. Lo slancio dell'ascia non si fermò lì; la mano del guerriero con lo stocco quasi esplose. Ora la sua mano era irriconoscibile. Lo slancio continuò a salire verso l'alto, le vene del braccio destro dell'uomo con lo stocco si gonfiarono e la sua pelle si spaccò.

L'enorme rumore attirò l'attenzione di tutti i soldati sul campo di battaglia. I combattenti di Chambord e i nemici smisero di combattere per un secondo e diedero un'occhiata a ciò che era successo.

'Cazzarola! Cielo! Ha spaccato lo stocco dalla punta, che potere è quello?' Pensarono tutti.

Ma la parte più sorprendente doveva ancora arrivare.

L'enorme ascia si era trasformata in un'ombra nella mano dell'uomo; si stava muovendo così velocemente che nessuno poteva seguirne i movimenti. In estremo pericolo, questo guerriero che ormai era disarmato era finito in una posizione in cui non era mai stato prima d'ora. Era il solo nel campo di battaglia che vide l'ascia puntare verso la sua vita. Quell'uomo stava cercando di tranciarlo a metà con un fendente orizzontale!

"Me**a!"

Questo nemico era devastato. Non aveva più un'arma ed era finito all'improvviso in netto svantaggio.

Balzò verso l'alto cercando di schivare il feroce attacco. Fece un salto di cinque piedi, sembrava quasi che avesse spiccato il volo.

Ma l'ascia sembrò piegare le leggi della fisica. Non seguì più la traiettoria orizzontale di prima, invece seguì il nemico dritto nell'aria.

L'uomo era a mezz'aria, così non poteva fare nulla per schivare o bloccare questo colpo.

"Ciiiii!!"

Ci fu il rumore di uno strappo.

L'ascia aveva diviso a metà il nemico dal cavallo dei pantaloni fino alla testa. Visto che era accaduto così velocemente, l'uomo non ebbe il tempo di reagire e cadde a terra ancora intero.

Dopo un breve momento, il nemico cercò di sporgere la mano. La sua espressione era assente come quella di un cadavere.

Questo piccolo movimento sembrava la chiamata del cupo mietitore...

All'improvviso una linea rossa apparì sul suo corpo.

L'uomo guardò il suo corpo, non credeva a ciò che stava accadendo.

Non ebbe il tempo di fare il suo ultimo urlo. Il sangue iniziò a schizzare. Il suo corpo si separò simmetricamente da cima a fondo. Gli intestini bianchi, gli organi interni divisi e il suo cervello viscido si sparsero attorno.

Questo prestigioso guerriero ad una stella, che stava decimando i difensori del castello meno di cinque minuti fa, non poteva essere più morto di così.



