---
title: 'Capitolo 80 – La tecnica miracolosa, "Evoca"'
pubDate: 2024-05-13T16:41:47.864Z
tags:
    - htk
---

Capitolo regolare,
0 capitoli in coda, 0/5
-Schadenfreude

Nello stesso giorno in cui Fei uscì dal mondo di Diablo, aveva scoperto che sia Angela che Emma erano state invitate di nuovo dalla principessa Tanasha a passare il tempo. Pensò che questa donna fosse piuttosto interessante. Non si era mai mostrata a Chambord dal suo arrivo.
Anche quando Fei aveva ucciso un po' di cavalieri e il vice della legione di canonizzazione reale, non era apparsa, né aveva detto nulla. Non aveva nemmeno chiesto a Fei di incontrarsi, né l'aveva convocato. Sembrava che fosse in vacanza invece di prepararsi per incoronare ufficialmente Fei, non aveva menzionato affatto la canonizzazione e invece voleva avvicinarsi alla futura regina Angela.
Mandava di frequente i suoi servi per invitarla a trrascorrere tempo insieme.

Fei non si fermò qui. Non temeva che la principessa potesse prendere Angela in ostaggio; era il suo vago istinto. Almeno per ora, l'atteggiamento di Tanasha nei confronti di Chambord era positivo.

Fei al momento era molto occupato. Estremamente occupato.

Aveva due obiettivi a breve termine. Il primo era di diventare più potente e il secondo di rafforzare Chambord. Per il primo sarebbe potuto andare nel mondo di Diablo e avrebbe potuto sfruttare la Pozione Hulk per completare il suo secondo obiettivo.

L'unico aspetto deludente era il tasso di successo di Fei nel trovare le Pozioni Hulk; era meno del 4%. Inoltre era efficace solo per le persone con certi requisiti. Ad esempio, Cech e Brook che erano guerrieri stellari si sarebbero rafforzati con questo filtro, ma anche le persone più deboli, come i mercenari magri e alti della Prigione di Ferro, potevano beneficiare della pozione.
Tuttavia, se un uomo ordinario come il vecchio Bast avesse preso la pozione, sarebbe esploso dopo decine di secondi. Le persone normali non potevano sopportare il dolore della trasformazione; avrebbero avuto la sensazione che i loro organi interni e i loro muscoli venissero fatti a pezzi.

Ciò che Fei aveva sperimentato quando era entrato nel mondo di Diablo era stato senza precedenti. Il cosiddetto patto di sangue degli antenati, lo spazio misterioso dentro la tenda di Akara e l'altare nero non erano nel gioco di Diablo. Sembrava che la trama fosse deviata rispetto alle sue esperienze precedenti. Gli fece perfino dubitare che fosse davvero un gioco uccidere i mostri e salire di livello, o se fosse qualcos'altro con un gioco come copertura...

Fei pensò alle tre abilità miracolose, "Impara", "Dai" e "Evoca" per tutta la notte.

Quando Fei aveva ottenuto le tre tecniche miracolose sull'altare nero nel mondo di Diablo, non aveva ricevuto istruzioni su come usarle. In altre parole, quando era stato avvolto dal raggio di luce misteriosa sull'altare, eccetto per la raffinazione del suo corpo e l'aumento della sua forza e della sua resistenza, Fei non aveva ottenuto benefici sostanziali.
La voce fredda e misteriosa gli aveva solo detto che avrebbe dovuto scoprire il metodo di utilizzo e gli effetti delle abilità da solo in futuro. Sarebbe dipeso puramente dalla sua intelligenza e dalla sua fortuna. Poteva iniziare ad usarle subito o forse non sarebbe riuscito ad utilizzarle fino alla fine della sua vita.

<em>'Dannazione, questa risposta irresponsabile è proprio una me**a.'</em> Aveva pensato Fei.

Dopo una notte senza risultati, Fei iniziò a questionare l'autenticità delle abilità miracolose; gli antenati dell'accampamento potevano averle offerte per motivare i loro discendenti. Ma all'alba del giorno dopo, era accaduto qualcosa di miracoloso, aveva attivato per caso l'abilità Evoca, aveva aperto un portale ed evocato l'arciera del ghiaccio Elena dal mondo di Diablo.

Era estatico e completamente scioccato.

Non solo perché aveva attivato Evoca, ma sopratutto perché... Il sole non era ancora sorto, così la gente nel mondo di Diablo non si era ancora svegliata.
Perciò, quando Elena era stata evocata da lui attraverso il portale, non indossava molti vestiti. Si era goduto una bella vista; le curve delineavano uno dei passaggi più splendidi al mondo. Vedendo i suoi capelli lievemente scompigliati e l'espressione assonnata, Fei quasi rimase pietrificato e il suo naso era quasi sul punto di schizzare sangue.

Elena invece ovviamente non si era ancora svegliata pienamente. pochi secondi dopo la splendida arciera si rese conto della situazione in cui si trovava. Urlò e si coprì il petto con le braccia, fissò Fei con rabbia per un secondo e tornò precipitosamente nel mondo di Diablo prima che il portale di chiudesse.
Dopo essersi ripreso dal breve shock, Fei iniziò a ricordare cos'aveva fatto per cercare di riattivare Evoca. Ripensandoci, alla fine determinò con scetticismo, pochi secondi fa, aveva mormorato tra sé e sé: "Se solo Elena fosse qui, forse potrebbe aiutarmi a scoprirlo..." Poi era avvenuto il miracolo. Un portale ovale blu era apparso dopo un lieve ronzio, simile a quando usava il Portale Cittadino. Poi la quasi nuda Elena era apparsa dopo.

Fei aveva scoperto la chiave per usare l'abilità e la provò con entusiasmo diverse volte.

In effetti, dopo circa venti secondi, riuscì ad aprire il portale ed evocò di nuovo Elena. Fei rimase un po' deluso stavolta perché Elena ora era preparata, era completamente vestita e aveva indossato la sua armatura.

Fei fu entusiasta di questo successo.

Poi provò a chiamare tutti gli altri nel campo, inclusa la sacerdotessa Akara, il capo militare Kashya e il fabbro Charsi... tuttavia, Fei scoprì di non poter evocare nessuno eccetto Elena e non ne sapeva il motivo.

Dopo un intero giorno di apprendimento per tentativi, aveva concluso che l'abilità miracolosa Evoca poteva solo chiamare Elena e il processo e il metodo di evocazione erano piuttosto semplici; se l'avesse voluto, Fei avrebbe potuto aprire un portale ovale blu a mezz'aria e trasportare Elena dal mondo di Diablo.

Naturalmente però c'erano delle restrizioni.

Prima di tutto, Evoca era disponibile solo nella modalità barbaro e avrebbe consumato mana. Data la quantità di mana a sua disposizione, Fei poteva evocare Elena solo tre volte. Dopodiché doveva bere una Pozione del Mana prima di chiamarla una quarta volta.

Così, aveva scoperto per caso la miracolosa abilità Evoca. Fei immaginava che fosse una tecnica miracolosa, quindi pensò che dovesse essere capace di chiamare altre persone oltre ad Elena. Logicamente parlando, anche Akara e Kashya avrebbero potuto attraversare il portale, ma per chissà quale motivo, non era in grado di farlo.

Eccetto per Evoca, le altre due abilità miracolose Impara e Dai non rivelarono i loro segreti. Dopo aver trascorso più di dieci giorni a cercare di comprenderle, Fei non ottenne nulla. Non aveva indizi, così non sapeva cosa fare.

Tuttavia, Fei non fu colto dal panico.

Poter evocare Elena nel mondo reale era già una piacevole sorpresa.

Elena era un'arciera magica di livello 14 ed equivaleva ad un guerriero a tre stelle nel continente Azeroth. Per Chambord era una forte maestra in più che avrebbe potuto portarla alla vittoria. Nell'Esercitazione Militare tra sei mesi, grazie a lei, Fei poteva quasi garantire un'altra vittoria durante i sei scontri individuali. Mancavano quasi sei mesi dopotutto; durante questo periodo, la forza di Elena poteva aumentare significativamente combattendo e salendo di livello insieme a Fei nel mondo di Diablo.

Nei prossimi due giorni, Fei evocò Elena nel regno di Chambord. Anche se c'era un limite di tempo di quattro ore al giorno, questo non impedì alla bella mercenaria di osservare e fondersi con il mondo reale come una viaggiatrice estremamente assetata che aveva trovato un oasi in un deserto. Agli occhi di Elena, la tranquilla e splendida Chambord non era diversa dal paradiso descritto nei racconti degli antenati. Quando era entrata a Chambord e aveva sbirciato per la prima volta da una finestra del palazzo, se n'era innamorata.

Elena si godeva la luce del tramonto e disse con un sorriso:"Questo è uno splendido paradiso... signor Fei, in caso di necessità, sono disposta a versare sangue e a morire per questa terra, proprio come ho combattuto per il Campo delle Ranger."

Fei annuì.

La pensava allo stesso modo di Elena; si era innamorato anche lui di questa terra bellissima e pacifica.

Nei giorni seguenti, Elena si adattò con una velocità sorprendente al regno di Chambord.

La sola differenza era che Elena non si era rivelata a nessuno a Chambord eccetto a Fei. Anche quando aveva visto la pura e sincera Angela e aveva saputo che era la fidanzata di Alexander aveva solo represso la sua delusione e si era nascosta... Fino a trenta minuti fa, nessuno sapeva che un'attraente arciera magica che aveva la stessa forza di un guerriero a tre stelle, era apparsa a Chambord.

Al momento, nel palazzo del re, il guardiano Oleg era stato il primo Chambordiano che aveva saputo dell'esistenza di Elena. Si poteva che fosse il primo ad Azeroth che aveva saputo della sua esistenza.

<em>'Anche se questo str***o è un adulatore e ha paura della morte, sembra essere più fortunato di tutti gli altri...'</em> Fei pensò ad Oleg e lo trovò un po' strano. Finalmente capì perché gli imperatori dei tempi antichi avrebbe usato ministri corrotti ed eloquenti anche se sapevano dei loro difetti... Per qualche motivo, Fei si sentiva più sicuro nello sfruttare ufficiali come Oleg per completare certi obiettivi invece che usare persone come Brook.

Fei si sedette nella sala dell'esecutivo nel palazzo del re per un po' e all'improvviso si ricordò che Elena aveva menzionato del bisogno di cibo del Campo delle Ranger. Ordinò ad una guardia di radunare un po' di semi di grano d'inverno e li ripose nella cintura da barbaro. Dopo aver fatto un calcolo del tempo e sapendo che ci sarebbe voluto un po' per Oleg ed Elena per uscire dal labirinto sotterraneo dietro Chambord, congedò le guardie e usò un po' di mana per aprire un portale nel palazzo del re, per poi entrarci...

Quando scomparì nel portale ovale blu; non lasciò fluttuazioni magiche nella stanza. Il passaggio scoppiò come una bolla di sapone, senza lasciare traccia.

Un secondo dopo, Fei arrivò nel Campo delle Ranger.

Questo era "l'effetto secondario" di una delle tre abilità miracolose, Evoca. D'ora in avanti, se fosse voluto entrare nel mondo di Diablo, non avrebbe dovuto comunicare con la voce fredda e misteriosa. Tutto ciò che doveva usare un po' di mana, aprire un portale per il mondo di Diablo e attraversarlo. Prima, poteva solo entrare nel mondo di Diablo nel sonno e uccidere mostri per salire di livello, ma ora poteva passarci direttamente.

La prima cosa che fece fu aprire l'inventario nella cintura e osservarlo. Ne fu entusiasta; scoprì che la piccola borsa piena di semi di grano d'inverno non era scomparsa.

Questo significava...

"Posso portare degli oggetti dal mondo reale in quello di Diablo!"

Questa scoperto entusiasmò Fei. Significava che avrebbe potuto portare molti oggetti importanti con sé dal mondo reale a quello di Diablo.
