---
title: Capitolo 801 - Assi nella manica- Tutto o Niente
pubDate: 2025-09-19T10:55:36.987Z
tags:
    - htk
---


Capitolo regolare di ieri,
0 capitoli in coda totali,
0/1 sponsorizzazioni 1 euro a capitolo,
-Schadenfreude


Fei aveva combattuto contro signori infernali come Baal, Mephisto e Diablo, essenzialmente dei dell’inferno.


Sebbene questi boss fossero prevedibili e stupidi nelle modalità Normale e Incubo, possedevano un certo potere divino. Quando Fei era entrato in modalità Inferno, era tutto cambiato.
Lì i boss possedevano grandi poteri divini, oltre a intelligenza e istinto combattivo. Non erano poi così diversi da veri dei.


Quindi, per lui non era una novità. In un certo senso, Fei si era addestrato a lungo per questo giorno.


Kluivert, uno dei 72 dei pilastri dell’abisso marino, non si era ancora completamente ripreso. Secondo le stime di Fei, sembrava che una scheggia dello spirito di questo dio malvagio avesse infranto il sigillo e fosse apparsa nel mondo. Dopo aver ucciso Saviola, si era impossessato del corpo del discepolo del Grande Guerriero Continentale, portando alla situazione attuale.


L'Altare della Resurrezione della Tribù del Mare stava erodendo lentamente l'energia di questo sigillo millenario, e la forza di Kluivert era in costante aumento. Perciò, Fei doveva cercare di concludere rapidamente lo scontro. Più a lungo si protraeva la battaglia, peggio sarebbe stato per lui.


Fei agitò una mano, e un bagliore rosso scuro lampeggiò; lo Spaccapietre del Re Immortale apparve nella sua mano.


Anche se questo martello da guerra era stato respinto da Kluivert in precedenza, Fei poteva ancora richiamarlo a sé. Quest'arma era equipaggiata sul suo personaggio barbaro. A meno che non morisse e l'oggetto cadesse, Fei poteva evocare l'arma con un semplice pensiero.


“Turbine!” Fei brandì il martello da guerra per usare una delle abilità più potenti dei barbari.


Un'enorme drago dorato, composto da energie di spada, apparve e ruggì all'interno del palazzo divino.


Un attimo dopo, anche Fei ruggì.


Grido di battaglia! I suoni creati da questa abilità potevano spaventare gli avversari di Fei e a farli fuggire.


Guida tattica! Questa abilità unica aumentava temporaneamente il mana, la salute e il vigore di Fei, potenziando le sue abilità combattive in breve tempo.


“Questo…” Luci rosse balenarono dagli occhi di Kluivert e il suo corpo tremò.


Percepì un'energia terrificante dagli ululati dell'avversario e la sua anima fremette perfino, spingendolo a voltarsi e fuggire. Allo stesso tempo, capì che il suo avversario era entrato in uno stato unico, e la sua forza aumentava a una velocità sconcertante.


Dopo aver frantumato rapidamente il drago d'energia di spada dorata di Fei, Kluivert si controllò e superò la paura.


Poi, unì i palmi delle mani davanti al petto per poi allontanarli lentamente. In quanto antico dio della guerra provocato da una formica, rivelò lentamente una spada grigia lunga circa tre metri; era persino più alta del suo corpo.
La lama della spada era indistinta, e fiamme d'energia grigia vi bruciavano intorno come vero fuoco. Allo stesso tempo, una sensazione omicida e violenta si diffuse nell'area a partire dalla spada.


Con quella spada in mano, la scena apparve quasi ridicola.


Questo dio malvagio stava finalmente usando la sua arma.


Dopo aver ruggito con furia, Kluivert si girò e sferrò un fendente verso Fei, scatenando un potere inarrestabile che riempì il sacro palazzo sacrificale.


Era una forza terrificante.


Con un'espressione seria sul volto, Fei brandì lo Spaccapietre del Re Immortale cercando di parare l'attacco, perché non c'era tempo per schivare. Dopo aver resistito all’impatto per solo pochi secondi, venne respinto come una meteora, e il suo sangue color oro chiaro si sparse.


Si schiantò contro il soffitto del palazzo e lo spaccò, facendo cadere grossi blocchi di pietra!


“Il potere di questo dio malvagio è aumentato ancora!”


Fei tossì boccate di sangue e indietreggiò, stordito.


Sembrava che il sigillo millenario stesse esaurendo la sua potenza.


La forza di Kluivert stava aumentando. Un momento prima non era in grado di usare la sua arma malvagia, ma ora era pronto per scatenare un tale potere! Di questo passo, Fei sarebbe stato spacciato. Dopotutto, questo era il mondo reale e non un gioco.


Digrignando i denti, Fei estrasse una pergamena misteriosa dal suo anello spaziale e la dispiegò in aria. Poi, una nuvola di fiamme dorate lo avvolse all'istante.


Questa era una ricompensa per aver completato una delle missioni nel mondo di Diablo; questa pergamena divina era in grado di aumentare tutte le proprietà di Fei del 15%. Aveva usato una pergamena simile ottenuta in modalità Normale, ma oggi doveva usare questa pergamena della modalità Incubo poiché era in pericolo.


In un solo secondo, la forza di Fei aumentò nuovamente di molto.


…


All'interno del sacro palazzo sacrificale.


Sembrava che Kluivert non avesse intenzione di inseguirlo.


Rimase fermo e guardò in alto con quella spada malvagia in mano. Osservò la barriera d’energia in cima alla città, e l’intento omicida nei suoi occhi si attenuò gradualmente, lasciando spazio alla reminiscenza.
Mormorò: “Dopo migliaia di anni, riesco finalmente a rivedere questo paesaggio familiare. Una nuova era sta per iniziare! Dei! Voi entità arroganti vi starete preparando. Ma siete veramente pronti questa volta?”


Appena finì di parlare, Kluivert corrugò la fronte e sferrò un colpo alle sue spalle.


Woosh! Fei, che era stato respinto, in qualche modo riapparve all'interno del sacro palazzo sacrificale, roteando come una trottola. Energia dorata lampeggiava intorno a lui, e l’energia di spada che emanava squarciava l'oscurità mirando a Kluivert.


Boom!


Lo Spaccapietre del Re Immortale si scontrò con quella spada malvagia.


Onde d'energia grigia e dorata si espansero verso l'esterno, e tutti i giganteschi pilastri di pietra con i motivi a spirale crollarono all'istante quando furono colpiti. Senza tutte quelle colonne, il soffitto iniziò a cedere. L’intero palazzo tremò e sembrò sul punto di crollare!


Fei si ritirò rapidamente per otto passi, lasciando una serie di impronte nitide sul pavimento.


Il corpo di Kluivert ebbe solo un leggero fremito e i suoi piedi affondarono nel terreno.


In termini di pura forza, Fei era inferiore. Dopotutto, il potere di un dio malvagio non era qualcosa che un mortale potesse immaginare, anche se questo dio malvagio si era appena risvegliato ed era debole.


“Sfortunatamente, è inutile! Umano! Trema di paura! Non puoi più sopprimere il mio potere!”


“Davvero? Non credo!”


Fei rivelò un sorriso strano e improvvisamente aprì un'altra pergamena. Punti argentati luminosi schizzarono fuori dalla pergamena e si lanciarono in avanti.


Queste rune argentate si mossero per il palazzo oscuro come girini, diffondendosi a una velocità folle e avvolgendo Kluivert. Questi rune contenevano potere divino, non erano inferiori alla forza di di Kluivert e riempirono rapidamente il sacro palazzo sacrificale.


Il volto di Kluivert cambiò istantaneamente colore.


“Rune divine? Come? Come possono gli sporchi umani comprendere un tale potere? Chi sei? Gli dei sono già nel mondo?” Ruggì.


Fei prese mentalmente nota di queste parole; non aveva tempo di riflettere in quel momento.


Si trasformò in un lampo di luce dorata e volò verso una struttura a forma di torre circondata da varie luci.


Era l'Altare della Resurrezione; la chiave per fare recuperare le forze di Kluivert.


Fei stava pianificando di distruggerlo in modo che Kluivert non potesse più essere resuscitato. In questo modo, questo dio malvagio sarebbe rimasto in un sonno profondo per l'eternità!


“Umpf! Credi di essere intelligente? Muori!”


Kluivert capì all'istante anche l'intento di Fei. Mentre si lanciava in avanti, la spada gigante nella sua mano aumentò di dimensioni sotto la sua energia, e si abbatté sulla schiena di Fei come se volesse distruggere il mondo.


Boom!


Tuttavia, questo colpo non raggiunse Fei.


Le rune divine argentate si illuminarono all'istante nell'area, formando una sfera d'energia. Kluivert e la sua spada vennero immediatamente bloccati all'interno di questa sfera, e venne respinto dopo aver sferrato il colpo.


Allo stesso tempo, Fei apparve sull'Altare della Resurrezione.


…


Fuori dal palazzo.


Percependo le terrificanti fluttuazioni d’energia provenienti dal palazzo divino, la principessa della Tribù del Mare che aspettava vicino al cancello rimase sconvolta.


“Questo umano è in grado di combattere con il Signor Kluivert per così tanto tempo? Come… com’è possibile?” Improvvisamente sentì che aver fatto entrare quell'umano nel palazzo divino era stata una decisione sbagliata.

