---
title: Capitolo 802 - Successo?
pubDate: 2025-09-24T08:09:11.416Z
tags:
    - htk
---


Capitolo regolare,
0 capitoli in coda totali,
0/1 sponsorizzazioni 1 euro a capitolo,
-Schadenfreude


L'Altare della Resurrezione non era così maestoso e misterioso. Sembrava un semplice altare di pietra alto circa sei metri, e la sua superficie grigia era piena dei segni lasciati dal tempo. Le incisioni su di esso erano ormai sbiadite a causa della corrosione e la maggior parte erano indistinguibili.


La cima dell'altare era la parte più spaventosa.


Era una formazione blu complessa. Ad essere più precisi, sembrava che queste linee e motivi blu fossero nati con l'altare, e si muovevano. Si espandevano e contraevano come un cuore, con un ritmo mistico, e assomigliavano ad un fiore.


Le sottili e granulari incisioni magiche si sarebbero rivelate solo per pochi istanti e ce n’erano tante quanto le gocce d’acqua nell’oceano. Per Fei era impossibile capire che tipo di formazione magica fosse.


Risuonarono ruggiti e clangori da dietro.


Fei si voltò e osservò attentamente.


Il dio malvagio Kluivert stava caricando contro la sfera d’energia come un leone in gabbia e la sua energia si riversava in ogni direzione. Tuttavia, non riuscì a distruggere la prigione di luce creata dalla pergamena che conteneva rune divine. Persino la sua spada malvagia poteva lasciare solo lievi segni sulla barriera argentea.


La pergamena della Prigione Divina era il prodotto più avanzato del laboratorio degli Scienziati Folli, e conteneva quasi tutte le rune divine decifrate da Akara e Cain. Anche se Kluivert era un vero dio, non era al picco delle sue condizioni e non poteva liberarsi facilmente da questa prigione luminosa.


Visto che Kluivert non poteva uscire presto, Fei aveva tempo di concentrare tutta la sua attenzione sull'altare.


Fei mosse la sua energia spirituale sotto forma di fili sottili. Poi, intrecciò i fili in una rete che il sovrano spostò con cautela verso la formazione misteriosa. Fei aveva studiato sotto la tutela sia di Akara che di Cain, e aveva anche appreso ogni tipo di magia e principio delle formazioni popolari nell'Era Mitica dalla Spada del Re Demoniaco.
Così sapeva che, nonostante fossero incredibilmente complicate, le formazioni erano composte da semplici percorsi magici.


Se Fei fosse riuscito a capire come funzionava un singolo percorso magico, avrebbe potuto risolvere il problema.


Tuttavia, visto che quasi tutti i maghi lo sapevano, gli esperti avrebbero inserito trappole protettive o motivi falsi nelle loro formazioni. In questo modo, era molto più difficile capire i principi alla base delle loro opere. Se qualcuno si fosse focalizzato sul percorso sbagliato e avesse innescato una trappola, sarebbe andato incontro alla morte.


Nella maggior parte dei casi, più una formazione magica era complessa, più sarebbe stata protetta.


Il motivo per cui questo Altare della Resurrezione era potente e poteva consumare l'energia di quel sigillo che aveva imprigionato Kluivert per migliaia di anni era dovuto a questa complessa formazione magica blu. Solo questo fattore dimostrava quanto fosse avanzata e ben protetta.


Perciò, decifrarla sarebbe stato un processo lento e noioso per Fei.


Anche se non fosse stato disturbato, a Fei sarebbero serviti circa quindici giorni per decodificare la formazione magica di livello divino.


Tuttavia, la pergamena della Prigione Divina non poteva bloccare Kluivert così a lungo.


Non appena il dio malvagio avesse distrutto quella prigione di luce, Fei sarebbe dovuto fuggire.


Fortunatamente per Fei, la sua missione non era decifrare questa formazione. Invece, doveva distruggerla. Tutto quello che doveva fare era interrompere un piccolo percorso per fermarla. Proprio come una macchina ben calibrata, era sufficiente togliere una vite importante per mandarla in tilt e farla smettere di funzionare.


Dopo cinque minuti, Fei mostrò un'espressione piena di gioia.


Aveva già individuato i pochi percorsi magici chiave in questa formazione e tutto quello che doveva fare era tagliarli con la sua energia spirituale. Così avrebbe perso il suo effetto e avrebbe smesso di erodere il sigillo millenario.


Tuttavia, anche questo processo era pericoloso.


Distruggere una formazione magica avrebbe causato un contraccolpo. Il contraccolpo di questa formazione di livello divino si sarebbe avvicinato alla piena forza di un Signore al picco del Sole Ardente. Sole del Mattino, Sole Nascente, Sole Ardente; Fei era equivalente solo ad un Signore del Sole Nascente, quindi doveva stare attento.
Altrimenti, questo contraccolpo sarebbe stato sufficiente per ucciderlo.


Presto, gocce di sudore apparvero sulla fronte di Fei, mischiandosi al sangue che scorreva dalle ferite.


Fei ripensò ad una tecnica segreta dell'energia spirituale in quella misteriosa pergamena viola adatta a questo compito. Dopo aver familiarizzato con la tecnica, iniziò a cercare di tagliare i percorsi magici con cautela.


Boom!


Un raggio di luce blu scuro improvvisamente si levò dall'Altare della Resurrezione, e sfiorò la spalla di Fei prima di penetrare il tetto semi-crollato del Sacro Palazzo Sacrificale. Era un potere assurdo! Dopo aver distrutto il tetto, frantumò la barriera blu intorno a questa città, scomparendo nel mare.


Era una forza inarrestabile e mozzafiato.


Dopo essere scomparsa per un po', una tenue luce blu aleggiò ancora nell'aria.


Anche se la barriera d’energia intorno alla città poteva rigenerarsi velocemente, stavolta sembrò rallentare, Fortunatamente l’acqua di mare era spinta via da una forza invisibile, come se fosse congelata. Così non allagò la città, distruggendola.


"Successo!"


Fei era elettrizzato perché aveva tagliato con successo quei percorsi magici importanti in questa formazione magica. Inoltre, aveva innescato quel potente contraccolpo e l'aveva schivato in tempo.


In quel momento, la luce all'Altare della Resurrezione si stava affievolendo. Stava disperdendo lentamente il suo potere, come un palloncino bucato.


"Dannazione! Tu davvero... umano imperdonabile!"


Percependo il cambiamento nell'altare, l'espressione di Kluivert si incupì.


Lottò e colpì sempre più forte la prigione di luce, lasciando segni bianchi scioccanti. Sembrava che la pergamena della Prigione Divina non potesse resistere ulteriormente.


…


"Questo potere... Non è la forza del Signor Kluivert. Potrebbe essere..."


In piedi davanti al cancello del Sacro Palazzo Sacrificale, che era l'unica parte intatta di questo edificio, la principessa della Tribù del Mare guardò il raggio di energia blu che presto scomparve e perse la compostezza.
Aveva atteso che la battaglia dentro questo palazzo divino finisse, ma la serie di cambiamenti aveva reso inutili i suoi sacrifici.


"Che questo dannato umano sia il cambiamento potenziale menzionato nella profezia?... Quello scheletro maledetto non mi ha dato abbastanza informazioni! Questo umano è così potente?"


Ripensando a quella misteriosa figura nera e all'accordo che aveva stretto con l'intera Tribù del Mare, questa donna improvvisamente realizzò qualcosa. Sembrava che quello scheletro d'oro che si nascondeva nel mantello nero avesse omesso alcune informazioni chiave.


L’aspetto più imbarazzante era stato il suo eccessivo orgoglio e disprezzo nei confronti degli umani. Così non aveva fatto indagini approfondite su questo giovane umano di nome Alexander e aveva commesso un enorme errore di valutazione.


"Il continente è davvero caduto sotto il controllo degli umani? Gli umani sono già così terrificanti?"


Questa donna guardò il Sacro Palazzo Sacrificale in rovina e rifletté un po' prima di trasformarsi in un lampo di luce dorata e scomparire nel cielo della città.


...


"Ahahahaha! Bastardi! Venite avanti! Vi farò vedere la mia forza!"


In piedi al portale fuori dalla barriera energetica, Buckingham era coperto di sangue e non aveva più il suo aspetto elegante. Usava la lancia magica nelle sue mani come un bastone e bloccava questo portale in modo che nessuno potesse passare.


In quel momento, era zuppo di sangue e in condizioni terribili.

