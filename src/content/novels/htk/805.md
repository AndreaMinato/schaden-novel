---
title: Capitolo 805 - Il Sigillo Distrutto
pubDate: 2025-10-02T14:49:45.424Z
tags:
    - htk
---


Capitolo regolare,
0 capitoli in coda totali,
0/1 sponsorizzazioni 1 euro a capitolo,
-Schadenfreude


Fei si infuriò.


Alzò una mano e bloccò l'energia bianca di quell'uomo dalla testa grossa, poi lo guardò negli occhi e disse, scandendo ogni parola: "Non provare a fare il duro con me; non mi importa da dove vieni.
Se non riesci ancora a capire la situazione e a mettere in ordine le tue priorità, questo dio malvagio della Tribù del Mare sfuggirà! A quel punto, non potrai portare a termine il compito che il signor Maradona ti ha affidato! Che cosa potrai fare allora?"


"Come... come fai a saperlo?" Quell'uomo dalla testa grossa, vestito di bianco, fissò Fei, e una luce omicida balenò nei suoi occhi triangolari.


Fei notò un lampo di avidità negli occhi di quell’uomo dopo che aveva visto lo Spaccapietre del Re Immortale; era chiaro che avesse riconosciuto le proprietà magiche dell’arma visto che aveva bloccato l’energia della spada bianca senza rimanere danneggiato.


‘Dannazione! Sembra che questo tipo non sia una brava persona!’ Fei formulò istantaneamente questo giudizio.


Aveva pensato che quell'uomo fosse solo impulsivo e ansioso, avendo quindi frainteso la situazione e lo avesse attaccato per errore.


Tuttavia, ora sembrava non essere così. Questo maestro apparso all'improvviso era avido e non era una persona così semplice.


Proprio mentre Fei stava per muoversi di nuovo, accadde l'inaspettato.


Risuonarono rimbombi, macigni improvvisamente volarono in aria e si scagliarono contro l'uomo dalla testa grossa vestito di bianco.


Il dio malvagio Kluivert aveva già ricondensato la sua gigantesca spada malvagia, e attaccò come una bestia inferocita.


"Hahaha! Sei un piccolo dio malvagio di un'altra razza! Come osi muoverti davanti a me? Visto che vuoi morire, esaudirò il tuo desiderio! Ahahah! Spada Ammazzadei! Vai!" Quel giovane dalla testa grossa vestito di bianco rise con fare arrogante e puntò il dito senza nemmeno girarsi.


Un fendente bianco sfrecciò dalle sue dita per poi colpire Kluivert, nonostante fosse stato il dio malvagio ad attaccare per primo.


L'energia della spada spaccò di nuovo la gigantesca spada malvagia di Kluivert, avvolta da una luce grigia brillante, e trapassò anche il suo petto, facendo scomparire più di metà del suo corpo.


Dopo che Kluivert fu scaraventato via e cadde a terra, non sembrava più umano. Sebbene un'energia grigia brillante, piena di potere divino, sgorgasse dal suo corpo, tentasse di farlo tornare come prima, non poteva riuscirci in breve tempo.


"Così potente!" Fei rimase sbalordito. Questo esperto misterioso aveva davvero la forza per essere arrogante.


La forza di quel giovane superava ogni sua immaginazione. In effetti, era la persona più potente che Fei avesse mai visto. L'Imperatore Yassin, che si diceva non fosse inferiore a nessuno, lo scheletro d'oro rianimato vicino all'Altare Mitico, il negromante Hazel Bank, gli anziani del santuario Shiye della chiesa della Regione Settentrionale... erano tutti potenti maestric he dominavano una regione, ma erano troppo deboli in confronto a questo giovane che sembrava avere trent’anni.


Fei sospettava che quest’uomo misterioso avrebbe potuto rivaleggiare con un Kluivert anche al picco delle sue forze.


"Sono tutti così potenti i membri della montagna del Grande Guerriero Continentale? È il Grande Guerriero Continentale in persona? Non dovrebbe essere. Quando ho menzionato il signor Maradona, dalla sua espressione sembrava fosse venuto qui per suo ordine. Dovrebbe essere uno dei suoi discepoli… Maledizione! È folle! Solo un discepolo del Grande Guerriero Continentale è così potente? Allora che dire del signor Maradona in persona?" Fei era sconvolto.


Proprio come Buckingham quando vide per la prima volta questo giovane in bianco, anche Fei si sentì come un zoticone di campagna ignorante.


Il re aveva raggiunto lo stadio del Sole Nascente in così poco tempo e quello del Sole Ardente non era lontano. Pensava di essere una delle persone più potenti al mondo, e che non ci fosse posto al mondo dove non potesse andare. Ma ora, si era reso conto di non saperne abbastanza.


‘La forza di quest'uomo è al di sopra della classe Solare. Quindi, i guerrieri possono diventare ancora più potenti…’ Fei scosse la testa con un amaro sorriso mentre rifletteva.


In quel momento, aveva la sensazione che una porta completamente nuova della coltivazione, che non aveva mai conosciuto prima, si fosse aperta davanti a lui. Il cammino era lungo e oltre, quasi infinito. Così capì che non sarebbe mai dovuto essere presuntuoso.


"Ma aspetta. Se è così, allora il massimo che posso fare è superare la modalità Inferno nel mondo di Diablo e raggiungere l’apice del Sole Ardente. In tal caso non sarei in grado di raggiungere il livello oltre la classe Solare. A quel punto come potrei diventare più forte?”


Fei realizzò improvvisamente una questione cruciale e urgente.


Tuttavia, non era il momento, né il luogo per pensare a questo problema.


"Ahahahah! Deludente! È deludente! Le cosiddette antiche 72 Divinità Demoniache principali sono così deboli! Ahahahah! È deludente!" Il giovane dalla testa grossa vestito di bianco si girò e guardò Kluivert che si dibatteva a terra in gravi condizioni.


Rideva beffardo, ma non menzionò minimamente Saviola. Sembrava che il suo compagno, il cui corpo era stato posseduto da Kluivert, non avesse alcuna importanza per lui.


"Umano, miserabile umano! Sei un povero sciocco presun…" Con solo le spalle e la testa ancora intatte, questo dio malvagio fluttuò in aria sostenuto dalla nebbia grigia. Ora, era molto più calmo, ma fissava il suo avversario con più disprezzo e scherno.


Guardando quel giovane dalla testa grossa vestito di bianco come se fosse un pagliaccio, Kluivert rise e disse: "Povera anima, puoi solo usare la tua debole forza per divertirti da solo. Se recuperassi le energie, potresti solo fuggire con la coda tra le gambe!"


Il sorriso del giovane dalla testa grossa si irrigidì.


"Pff...." Improvvisamente rise con fare arrogante: "Sembra che anche se ti uccidessi ora, non saresti disposto ad accettare la sconfitta. Ahahah! Bene, bene. Libererò il tuo corpo e ti schiaccerò! Ti farò sapere che davanti a me, D'Alessandro, i cosiddetti 72 divinità demoniache fondamentali sono esseri inutili!"


"D'Alessandro!" Fei memorizzò istantaneamente questo nome.


Woosh! Woosh! Woosh! Woosh! Woosh!


Cinque terrificanti fendenti bianchi volarono via dalle dita di D'Alessandro e lasciarono molte crepe nere nello spazio. Il loro bersaglio era il Sigillo Millenario che non era troppo lontano.


Fei impallidì, ma non fu in grado di fermarlo.


Con una serie di forti fragori, il piccolo altare fatto di un pezzo di giada unica esplose, e l'energia dorata si disperse istantaneamente attorno.


Poi, una nuvola a fungo oscura apparve sopra l'esplosione, e le onde d’urto si espansero in ogni direzione.


Presto, un buco di tre metri di diametro e apparentemente senza fondo apparve sotto l'altare distrutto.


"Hahaha! Hahahaha! Stolto! Ora ti renderai conto del grave errore hai commesso! Preparati ad affrontare l’ira di un dio! Ahahahah!!!!!!"


Un forte ruggito risuonò da questo profondo buco, come se avesse viaggiato attraverso lo spazio e il tempo.


Allo stesso tempo, si manifestò un’energia demoniaca omicida e sconvolgente.


Una mano gigante coperta di scaglie nere dagli artigli lunghi si aggrappò al bordo del buco; sembrava la zampa pericolosa di una feroce bestia demoniaca.

