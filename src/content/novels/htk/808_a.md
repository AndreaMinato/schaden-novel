---
title: Capitolo 808 - Il Finale (prima parte)
pubDate: 2025-10-16T07:26:03.622Z
tags:
    - htk
---


Capitolo sponsorizzato (sono divisi, ma li considero un capitolo solo), ringraziamo Matteo!
29 capitoli in coda totali (Matteo),
0/1 sponsorizzazioni 1 euro a capitolo,
-Schadenfreude


“Accidenti! Lo sapevo! Quel bastardo dalla testa grossa è così arrogante perché ha un asso nella manica potente! Con un'arma da combattimento di livello divino in mano, è in grado di competere con un vero dio!” Fei imprecò digrignando i denti.


Questa era la prima volta che vedeva un'arma da combattimento di livello divino.


In passato, aveva visto la sabbia della rabbia terrestre dell'impero Jax, la bacchetta magica di cristallo nero di san Germain, e il bastone del Corallo Nero che Fei aveva preso al vescovo Senxi del santuario della Sabbia Rossa.
Quelle armi da combattimento erano già molto potenti e permettevano ad esperti di basso livello di uccidere nemici di diversi livelli superiori.


Anche se c’era solo una parola di differenza tra le armi da combattimento di livello divino e quelle di livello semi-divino, c’era un netto divario tra le due categorie.


Le armi di livello semi-divino erano come ramoscelli al confronto, non c’erano paragoni. Nelle leggende, solo gli dei e i demoni potevano forgiare armi da combattimento di livello divino.


Nelle storie raccontate dai poeti itineranti, un Signore al picco del Sole Ardente poteva usare un'arma da combattimento di livello divino per sfidare veri dei e demoni.


Ognuna delle armi da combattimento di livello divino era un raro tesoro, e persino quei super imperi potevano non averle.


Proprio ora, D'Alessandro aveva sfoderato un'arma da combattimento di livello divino! Anche se non sembrava bella, il potere divino suggeriva che fosse autentica. Solo un’aura simile faceva venire l’impulso di inginocchiarsi di fronte ad essa.


Anche se Fei e Buckingham erano entrambi protetti dal Trono del Caos, sentivano dolore alla pelle. Avevano la sensazione che gigantesche montagne stessero premendo sulle loro schiene e che i loro organi stessero per collassare.


“Eh? Sembra che tu non sia contento. È meglio per noi che l’esperto umano vinca la battaglia. Eheh, tuttavia non è probabile che ne escano gravemente feriti entrambi! Il tuo desiderio probabilmente non si avvererà!” Buckingham si girò e gongolò quando vide Fei digrignare i denti.


Fei si strofinò il mento e ridacchiò: “Questo non è sicuro. Non sottovalutare mai un dio! Queste entità dall’esperienza di decine di migliaia di anni potrebbero avere anche potenti assi nella manica!”


…


“Arma da combattimento di livello divino? Ahahah! Pensavo avessi qualcosa di ancora più potente! È solo il frammento di un'arma sacra, e non è più al livello di prima. Umano, vuoi uccidermi con questo? Sei troppo ingenuo!”


Vedendo la lama mezza rotta, arricciata e arrugginita sopra la testa di D'Alessandro, il Dio Malvagio Kluivert della Tribù Marina scoppiò a ridere dopo essere rimasto stordito per un breve secondo. Invece di essere spaventato, rise con entusiasmo.


Luci blu, rosse e nere apparvero nei tre occhi di Kluivert. Come tre fasci luminosi, trafissero l'intero mare. Il raggio rosso si posò sulla lama mezza rotta e arricciata, ed emanava un’aura opprimente che fece quietare lentamente l’arma da combattimento di livello divino.


La faccia di D'Alessandro cambiò colore. Iniettò istantaneamente la sua energia in quest'arma, e ondate di energia rossastro-argentea si scatenarono dalla lama e annullarono la soppressione di Kluivert.


“Ogni lotta è inutile di fronte alla mia arma da combattimento di livello divino! Anche una cosiddetta divinità demoniaca non è altro che un insetto!” D'Alessandro continuava a fare gesti con le mani mentre cercava di controllare al meglio quest'arma.


La spada mezza rotta emise una serie di clangori, come se un dio la stesse affilando, e i punti rugginosi scomparirono lentamente. Poi iniziò ad emettere raggi argentei, facendola sembrare un sole sott’acqua.


D'Alessandro sembrava un vero dio sotto il suo bagliore. Sparò luci argentee dagli occhi e nessuna emozione traspariva dal suo sguardo, mentre il suo corpo veniva inondato dalla luce sconvolgente.


Sotto un tale potere, l'energia soppressiva del Dio Malvagio Kluivert sembrò disperdersi poiché non riusciva più ad aprire il suo terzo occhio verticale rosso sangue.


Boom! Boom! Boom! Boom! Boom!


Sotto il potere dell'arma da combattimento di livello divino, Kluivert non riusciva a stare fermo e continuava a barcollare.


“Hahaha! Sei una divinità demoniaca? E allora? Io massacrerò dei e ucciderò demoni!” La voce fredda e meccanica di D'Alessandro risuonò. Dopo aver tirato fuori l'arma da combattimento di livello divino, la sua forza aumentò vertiginosamente.
Mentre era avvolto dall’aura argentea, parlò senza emozione, e la sua voce riecheggiò nel mare, sollevando tsunami. Tutte le pietre, conchiglie e foreste fossilizzate nel raggio di 10.000 metri furono ridotte in briciole.







