---
title: Capitolo 809 - Mettere a tacere i Testimoni (prima parte)
pubDate: 2025-10-13T07:30:34.578Z
tags:
    - htk
---


Capitolo sponsorizzato (sono divisi, ma li considero un capitolo solo), ringraziamo Matteo!
28 capitoli in coda totali (Matteo),
Correzione: facciamo 5 in meno perché li spalmo in I Shall Seal The Heavens visto che la donazione era in generale


QUINDI: 23 capitoli in coda totali (Matteo)
0/1 sponsorizzazioni 1 euro a capitolo,
-Schadenfreude


Boom!!!!!!!


Il Dio Malvagio Kluivert sferrò l'ultimo pugno.


I guanti di metallo viola, ricoperti da uncini posteriori maligni, si mossero insieme alle sue mani, e un denso raggio di luce viola frantumò la sfera d'energia creata dall'arma da combattimento di livello divino e trapassò il petto di D'Alessandro.


Questo giovane testone vomitò boccate di sangue.


Tink! Tink! Tink!


Riecheggiò una serie di clangori sott'acqua.


La lama mezza rotta sopra la testa di D'Alessandro ne fu danneggiata e quasi sfuggì al suo controllo. Dopo essere stata respinta, volò all’indietro. Riuscì a malapena a tornare da D'Alessandro, ma aveva perso la sua lucentezza e l'aspetto cristallino. Rivelò di nuovo quelle macchie rugginose.


Boom! Boom! Boom!


D'Alessandro sferrò pugni furiosi, respingendo il Dio Malvagio Kluivert che era vicino.


La ferita sanguinante nel petto di D'Alessandro era letale; si poteva persino vedere il suo cuore.


Il suo volto impallidì all'istante e tossì sangue ripetutamente. Mentre barcollava, anche l'arma da combattimento di livello divino sopra la sua testa perse la sua luce. Era chiaro che quel colpo era stato devastante per lui.


Fortunatamente per lui, non era più un mortale, e non sarebbe morto a causa di questa lesione.


"Ora, povera creatura, capisci la differenza tra un essere umano e un dio?"


Il Dio Malvagio Kluivert, nella sua forma umana, si trovava nell'acqua sopra D'Alessandro, e le catene viola formate dalle leggi naturali lo proteggevano bene. In quel momento, sembrava invincibile, e i suoi pugni erano ancora macchiati dal sangue di D'Alessandro.


"Impossibile! Impossibile! Com'è possibile? Ahhhhh! Tu... sei solo una divinità fondamentale di basso livello! Inoltre, sei stato soppresso per più di mille anni! Come fai a essere ancora così potente? No! Hai un'armatura addosso... è forse..." L'espressione di D'Alessandro si incupì e si rese conto di aver commesso un grave errore.


Si era vantato, pieno di fiducia, ma non poteva ancora fare nulla contro il suo avversario nonostante avesse mostrato tutte le sue carte vincenti. Ma sopratutto aveva liberato questo dio malvagio della Tribù del Mare dal Sigillo Millenario. Se non fosse riuscito a ucciderlo, sarebbe stato responsabile dei massacri che Kluivert avrebbe commesso.


"Ahahah! Finalmente l'hai notato? È troppo tardi! Ahah! Questa è l'Armatura del Dio Demoniaco lasciata dal Dio Demoniaco, il signor Cruyff. Anche se la tua lama spezzata fosse stata completa, non sarebbe stata in grado di rompere l'Armatura del Dio Demoniaco, figuriamoci adesso.
Arroganza, idiozia, scaltrezza... Sembra che tutti questi difetti siano amplificati in voi umani! Oggi, li hai mostrati tutte!"


Mentre lo diceva, Kluivert si girò e indicò Fei e Buckingham prima di continuare con un sorriso beffardo: "Ahahah! Anche se sei forte, il tuo carattere e la tua intelligenza sono inferiori rispetto a quei due insetti!"


Puff! D'Alessandro era così furioso da vomitare un altro fiotto di sangue.


Tink! Tink! Tink! Tink!


Come se percepisse la rabbia del suo padrone, la lama mezza rotta iniziò a tremare ed emanò ondate di energia potente. Mentre un'espressione tragica apparve sul volto di D'Alessandro, un'energia violenta e instabile circolò nel suo corpo, e gli elementi naturali attorno a lui iniziarono a irritarsi. Sembrava potessero esplodere da un momento all'altro.


Questo era il segno che un maestro stava per autodetonarsi.


Vedendo ciò, l'espressione di Kluivert si fece seria mentre pensava: ‘Dannazione! Questo umano è molto più debole di me e non sa controllare l'arma da combattimento di livello divino. Tuttavia, se si autodetonasse, rimarrei ferito. Se facesse esplodere anche l'arma da combattimento di livello divino, ne uscirei mezzo morto anche se indosso l'Armatura del Dio Demoniaco.


Kluivert indietreggiò istantaneamente creando una distanza di sicurezza tra lui e l’avversario.


In quel momento, un sorriso malvagio apparve sul volto di D'Alessandro.


Una persona come lui teneva troppo alla propria vita; non si sarebbe mai autodetonato!





