---
title: Capitolo 814 - Crimini contro l'Umanità (prima parte)
pubDate: 2025-10-21T12:23:20.032Z
tags:
    - htk
---


Capitolo sponsorizzato, ringraziamo Matteo!
20 capitoli in coda totali (Matteo),
0/1 sponsorizzazioni 1 euro a capitolo,
-Schadenfreude


All'interno dell'Ufficio delle Lettere si trovavano quattro misteriosi gettoni supremi.


Il gettone del drago rosso rappresentava il Vecchio, quello del drago blu rappresentava il Giovane, e quello del drago verde rappresentava il maestro numero uno dell'organizzazione, Mantello Giallo Insanguinato.
In quanto membro chiave dell'Ufficio delle Lettere, Kane era stato abbastanza fortunato da aver visto tutti e tre questi gettoni.


Solo il creatore dell'organizzazione e il misterioso sovrano possedevano un gettone del cane nero, e non era mai apparso prima. Kane pensava che non avrebbe mai incontrato questo leggendario re, ma quest'uomo era apparso inaspettatamente davanti a lui oggi!


Kane non conosceva la vera identità di Fei, e questo giovane di bell'aspetto non corrispondeva all'immagine del grande sovrano che aveva creato l'organizzazione nella sua mente. Tuttavia, sapeva che quel gettone era autentico.


La persona che possedeva questo gettone poteva comandare qualsiasi membro dell'Ufficio delle Lettere e muovere tutte le risorse dell'organizzazione.


"Si alzi, per favore." Fei fece un cenno con la mano e un'energia invisibile aiutò Kane ad alzarsi da terra.


Il gesto del sovrano lasciò Kane stordito. Kane era un mago a Cinque Stelle, e non era una persona debole. Tuttavia, si sentì estremamente fragile di fronte a questa forza invisibile, e non avrebbe potuto opporre resistenza se avesse deciso di attaccarlo. Pertanto, fu ancor più convinto dell'identità di Fei come capo dell'Ufficio delle Lettere.


"Signore, perché è qui oggi?"


"Sto solo passando e voglio sapere se è successo qualcosa di importante nel continente di Azeroth."


"Signore, le cinque regioni del continente sono piombate nel caos circa due mesi fa, e questa è l'era in cui tutti gli imperi combattono gli uni contro gli altri. Scoppiano guerre ovunque, e persino i potentissimi imperi sono coinvolti. Si sentono così notizie di ogni tipo, tuttavia quelle più sconvolgenti al momento sono alcune voci che circolano.”


"Eh? Dimmi."


"Sì, signore! La prima diceria è che alcune navi mercantili e pescatori tornati dal mare affermano che la Tribù del Mare, una delle potenti razze dell'Era Mitica scomparsa da più di mille anni, è tornata!
Queste persone affermano di averli visti nel Mare della Fragranza! Inoltre, molti poeti itineranti stanno diffondendo le profezie, dichiarando che questo è il segno che il vero caos sta per colpire il continente! Dicono che oltre alla Tribù del Mare, tutte le altre razze scomparse migliaia di anni fa torneranno, e lotteranno contro gli attuali sovrani del continente, noi umani, per la posizione di comando!"


"Eh." Fei annuì; non era troppo sorpreso, sapeva che prima o poi questa notizia sarebbe trapelata.


Kane continuò: "Circa sei o sette giorni fa, si è formato uno tsunami potentissimo, di una scala che non si vedeva da centinaia di anni, nel Mare della Fragranza, e onde gigantesche hanno colpito tutte le coste.
Ogni città e borgo degli imperi attorno ha subito gravi danni. L'unica eccezione è Byzantine dell'Impero Zenit vicino alla Baia Punta Tempesta. Visto che le truppe dell'Impero Leon stavano attaccando Byzantine, i cittadini si sono spostati a nord ed hanno evitato questo disastro naturale... Molte persone credono che la Tribù del Mare abbia causato questo tsunami, e che sia una provocazione che hanno lanciato verso noi umani. Diversi imperi stanno cercando di stabilire un'alleanza e dichiarare guerra alla Tribù del Mare."


"Eh, capisco. Prego, continui."


"Come desidera. La notizia più scioccante è che il signor D'Alessandro, il secondo discepolo del Grande Guerriero Continentale Maradona, è improvvisamente apparso nella capitale di Leon cinque giorni fa, ed era gravemente ferito
La cosa incredibile è questa; il signor D'Alessandro ha dichiarato che re Alexander di Chambord, il talentuoso genio guerriero dell'Impero Zenit e l'attuale Grande Guerriero di Zenit, ha tradito gli umani.
Insieme al re Buckingham di Leon, che era stato catturato da lui non molto tempo fa, hanno cospirato con la Tribù del Mare, ucciso Saviola che era il primo discepolo del Grande Guerriero Continentale Maradona, e ha liberato un dio malvagio della Tribù del Mare che era sigillato in fondo al mare.
Ecco perché D'Alessandro è rimasto ferito così gravemente, e gli umani che vivono attorno al Mare della Fragranza sono sotto una grande minaccia!"











