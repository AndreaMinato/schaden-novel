---
title: Capitolo 818 - Veramente Arrogante (prima parte)
pubDate: 2025-10-27T09:37:50.599Z
tags:
    - htk
---


Capitolo sponsorizzato, ringraziamo Matteo!
18 capitoli in coda totali (Matteo),
0/1 sponsorizzazioni 1 euro a capitolo,
-Schadenfreude


Dall'altro lato della sala.


Kane si fece avanti con le guardie del Fonderia Alchemica e impedì ai guerrieri in rosso di danneggiare ulteriormente il negozio. Poi, la situazione si trasformò in una stallo.


Mentre Kane estraeva il su bastone magico dal suo anello interspaziale, fissò quella vecchia volpe di Glazer e chiese freddamente: "Signor Glazer, che significa questo?"


"Che distruggo il vostro negozio! Non riesci a capirlo? Penso che tu sia troppo vecchio per comprendere le basi." Il vecchio pelato alzò le spalle e sogghignò.


"Gli oggetti che avete rotto e le armi che avete distrutto ammontano a 13.650 monete d'oro. Dato che avete finito di fare danni, è il momento che offriate un risarcimento.” Disse con calma Solomon Kane, guardando le armi rotte e le pareti piene di buchi.


"Sei uno sciocco? Hai mai visto qualcuno offrire un risarcimento dopo aver devastato un negozio?" Glazer si strofinò la testa calva e rise con orgoglio, "Inoltre, abbiamo distrutto solo una piccola parte del negozio. Oggi, lo abbatteremo e arresteremo voi maledetti stranieri!"


Questa vecchia volpe era arrogante, e non cercava nemmeno di nascondere le sue intenzioni.


"Chi vi dà il potere e il diritto di farlo?" Chiese Kane accigliandosi. Era rimasto molto calmo durante l’intero scambio.


Tuttavia, i fabbri e le guardie assunti dalla Fonderia Alchemica erano arrabbiati e fissarono Glazer da dietro Kane. Ultimamente, la bottega Filo di Lama aveva giocato molti tiri mancini e ferito molti loro colleghi. I rancori tra i due negozi erano intensi.


"Diritto e potere? Haha! Non ho bisogno di un permesso per distruggere un piccolo negozio come la Fonderia Alchemica!" Glazer cominciò a ridere come se avesse sentito la barzelletta più ridicola del mondo.
Dopo aver sghignazzato per un po', improvvisamente divenne serio. Dopo aver finto di pensare per un momento, disse: "Tuttavia, sono ragionevole ed equo. Ti farò arrendere in modo leale e corretto... Qualcuno ha denunciato questo negozio al Castellano e questa persona ha affermato che la Fonderia Alchemica vende articoli contraffatti, costringe i clienti a comprare, li truffa, cospira con i banditi e uccide i residenti di Talon.
Inoltre, il Castellano sospetta che il vostro negozio sia collegato alla Tribù del Mare, quindi tutti qui nella Fonderia Alchemica devono essere arrestati e interrogati!"


"Impossibile." Kane era ancora calmo, e rise scuotendo la testa, "Vendere articoli contraffatti e costringere i clienti a comprare sono i privilegi della vostra bottega Filo di Lama. Quanto a cospirare con i banditi, uccidere residenti e complottare con la Tribù del Mare, sono tutte sciocchezze! Se volete arrestare qualcuno, portate prima le prove!"


"Vuoi le prove? Ne ho molte!" Glazer sogghignò e disse con cattiveria: "Eheh, quando sarai interrogato in prigione, te le mostrerò una per una. Ahahah! Smettila di perdere tempo. Manager Kane, so che sei un potente mago a cinque stelle, ma ti consiglio di non muoverti. Il Castellano Henry ha dato quest'ordine di arresto. Chiunque osi resistere sarà giustiziato sul posto!"


Dopo aver detto ciò, Glazer si guardò indietro e gli ufficiali militari in uniforme si fecero avanti.


Non erano deboli, ma l’aspetto più importante era che rappresentavano il Castellano di Talon.


Anche l'uomo muscoloso, alto più di 2,3 metri dietro Glazer, si avvicinò.


Bam! Bam! Bam! Mentre camminava, sprigionò un’aura scioccante che lo fece sembrare una bestia abissale. Mentre le fiamme di energia rossa brillavano intorno a lui, la temperatura nella sala aumentò drasticamente. Si potevano vedere vagamente sei vortici di stelle rosse sulla fronte di quest'uomo, segnalando che era un guerriero a sei stelle dell’elemento fuoco.


Sia in termini di vantaggio numerico che di esperti, Glazer era in vantaggio.


Glazer mostrò un'espressione crudele.


Questo vecchio magro e calvo amava fare disperare i suoi avversari.


Da quando la Fonderia Alchemica era apparsa circa un anno prima, Glazer aveva perso molto del suo profitto. Se non fosse stato per il Castellano Henry che voleva aspettare per vedere se questo nuovo negozio appartenesse ad una famiglia importante, Glazer avrebbe tentato di uccidere tutti questi stranieri subito. Dopo averlo tollerato per più di sei mesi, finalmente aveva convinto il Castellano Henry a lanciare questa operazione.


Glazer non vedeva l'ora di torturare il vecchio mago di fronte a lui che gli si era opposto a lungo. Inoltre, stava pianificando di trastullarsi con queste giovani nella Fonderia Alchemica.


Glazer doveva ammettere che ammirava Kane per questo; era riuscito a trovare così tante ragazze carine dai quartieri poveri e addestrarle per diventare grandi venditrici.







