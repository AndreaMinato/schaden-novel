---
title: Capitolo 823 - Non così Semplice (prima parte)
pubDate: 2025-10-29T13:37:16.881Z
tags:
    - htk
---


Capitolo regolare!
14 capitoli in coda totali (14 Matteo),
0/1 sponsorizzazioni 1 euro a capitolo,
-Schadenfreude


Dopo aver sentito le parole di questi membri d'élite di classe lunare, sia Fei che Buckingham si accigliarono e si arrabbiarono.


Tuttavia, Fei rifletté a fondo e si ricompose.


Questi membri d'élite di classe lunare erano stati ingannati da quel discepolo del Grande Guerriero Continentale. Più arrabbiati sembravano, più si sentivano nel giusto. Sebbene non fossero così intelligenti e fossero stati raggirati, non erano malvagi.


Buckingham invece non ci aveva riflettuto così tanto; era ancora furioso.


Lui stesso era un membro d'élite di classe lunare ed era una figura influente nell'Impero Leon. Sebbene avesse lottato duramente e fosse rimasto gravemente ferito durante la battaglia sul fondale, era stata una benedizione alla fine per lui.
Aveva superato la soglia che gli impediva di progredire e adesso era arrivato al livello inferiore della Luna Piena. Inoltre, aveva ricevuto alcuni consigli e indicazioni dal re di Chambord e la sua forza era aumentata ulteriormente. Inoltre, era uno dei sovrani regionali più potenti di Leon e comandava le flotte navali.
Diversi membri d'élite di classe lunare ubbidivano ai suoi ordini, quindi non pensava davvero che questi uomini fossero così prestigiosi. Di conseguenza, si irritò che questi pochi guerrieri osassero mancargli di rispetto.


Tuttavia, era un uomo intelligente. Dopo aver dato un'occhiata a Fei, comprese il suo ragionamento e si rese conto che quegli uomini erano solo ingannati. Pertanto, represse la sua rabbia e spiegò: "Siete solo un branco di sciocchi! Il vero traditore degli umani è quel D'Alessandro, il discepolo del Grande Guerriero Continentale Maradona. Voi non sapete nulla e non riuscite a capire cosa sia realmente accaduto.
Siete stati usati e non ne avete idea! Umpf! Se non fosse stato per il Re di Chambord che ha trattenuto i nemici, quel dio malvagio della Tribù del Mare sarebbe già apparso e avrebbe ucciso tutti gli umani attorno al Mare della Fragranza."


Tuttavia, la spiegazione di Buckingham fece ridere i membri d'élite di classe lunare.


Un uomo robusto che sembrava avere 40 anni gridò a Buckingham: "Senza vergogna! Davvero senza vergogna! State calunniando D'Alessandro e volete prendervi il suo merito? Chi è il re di Chambord? Come può fermare il dio malvagio della Tribù del Mare? Umpf! Buckingham, sei un sovrano regionale di Leon e sei ammirato da tutti i cittadini. Inoltre, hai goduto di tutti i privilegi che derivavano dalla tua posizione e sei ricco.
Eppure, hai perso la testa e hai inventato questa menzogna! Cosa c'è di peggio? Stai complottando con questo sporco zenitiano e hai tradito la razza umana! Non ti vergogni? L'Imperatore Juninho ti ha elogiato! Non ti senti in colpa?"


"Tu..." Buckingham non riuscì più a trattenere la rabbia.


"Lascia stare; non puoi spiegare tutto questo a questi sciocchi. Prima sistemiamolii." Fei alzò un braccio e lo fermò.


Poi, si girò e guardò gli membri d'élite di classe lunare attorno a lui ridendo con impazienza: "Siete solo membri d'élite di classe lunare, e altri vi stanno usando. Siete troppo stupidi per capire la situazione, ma siete umani coraggiosi che osano opporsi al male. Pertanto, non voglio rendervi le cose difficili.
Siete troppo deboli e il vostro sigillo non funzionerà. Se non volete morire, andatevene."


Dopo aver detto queste parole, Fei emanò una potente energia dorata e sferrò un pugno verso il cielo.


Il raggio di luce frantumò la sfera argentata che avvolgeva l’area, facendola scomparire rapidamente.


I pochi maghi di classe lunare che mantenevano il sigillo di nascosto subirono il contraccolpo e tutti sputarono sangue, sbiancando.


I membri d'élite di classe lunare nell'area ne furono terrorizzati e guardarono Fei con paura.


Il Sigillo Inibitore dei Guerrieri creato da otto maghi al livello della Mezzaluna era stato facilmente distrutto da Fei!


"Come mai questo traditore è così potente? Non ha alcun senso!"


Quel tipo di sigillo era un'arma letale contro i guerrieri e molti combattenti famosi erano morti dentro formazioni magiche simili. In teoria, otto maghi al livello della Mezzaluna e un sacco di cristalli magici di alto livello avrebbero dovuto almeno creare un Sigillo Inibitore dei Guerrieri che, se non avesse potuto distruggerlo, avrebbe comunque potuto sopprimere notevolmente un Signore di classe Solare.





