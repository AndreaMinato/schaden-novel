---
title: Capitolo 84 – Sua maestà, per favore mi perdoni
pubDate: 2024-05-13T20:41:47.865Z
tags:
    - htk
---

Capitolo regolare,
0 capitoli in coda, 0/5
-Schadenfreude</em>

"Ah... Alexander!"

Esclamò con sorpresa Angela mentre si girava e guardava chi era appena apparso.

Non appena vide la figura alta e forte, sentì un profondo sollievo. Il suo sguardo torno limpido e tutta l'ansia e le preoccupazioni che la affliggevano erano sparite.

Lampard allentò la stretta sull'impugnatura della sua spada nera e sospirò gentilmente. Anche le folle ad entrambi i lati della strada non poterono che gioire silenziosamente. Il re Alexander era arrivato e tutti avevano avuto la sensazione di aver trovato la loro colonna portante. Credevano fermamente che nulla al mondo sarebbe stato un problema per "l'onnipotente" re Alexander.

Fei guardò il frate basso e grasso che era troppo arrogante e disse: "Sciogli le catene e vattene via."

Il novizio si arrabbiò, ma... Sentiva chiaramente che questo giovane di fronte a lui era molto pericoloso; gli faceva perfino venire i brividi. Il suo intuito gli suggeriva di muoversi velocemente, altrimenti... le conseguenze sarebbero state troppo gravi.

Come se fosse stato ipnotizzato, il sacerdote basso e grasso lasciò la presa sulla catena lucente e liberò la povera ragazza dai capelli castani. La giovane tremò mentre correva come un coniglietto spaventato dietro Fei; Angela le accarezzò i capelli e la consolò per calmarla.

Fei rimase di fronte al gruppo. Non disse nulla, si limitò a guardarsi attorno con un'espressione calma.

Era una semplice occhiata.

Tuttavia, ovunque guardasse, il seguito di cavaliere simili a lupi feroci provò terrore. Tremavano di paura come un branco di cani che avevano visto il re della giungla.

Nessuno osò ricambiare lo sguardo.

I frati novizi che stringevano le catene lucenti ebbero la sensazione che una lama affilata fosse stata appoggiata sui loro colli quando incontravano lo sguardo di Fei. Le loro mani tremarono e liberarono velocemente gli arrestati; sembrava che non stessero tenendo lo strumento della chiesa che poteva legare perfino un nobile, ma un pezzo di ferro bollente.

Come se fossero stati graziati, i poveri residenti che erano stati arretrati si alzarono velocemente e corsero spaventati dietro Fei.

Ai loro occhi, questa figura era il muro più indistruttibile al mondo. Quindici giorni fa, quando i cavalieri dall'armatura nera avevano provato ad assediare il regno, era stato quest'uomo ad averli bloccati. E ora era stato lui a salvarli dalle grinfie del cupo mietitore appena in tempo.

"Tap, tap, tap, tap, tap..."

Fei ignorò completamente i novizi e il loro seguito. Camminò gentilmente verso la carrozza magica. Le decine di guardie in allerta non osarono nemmeno fermarlo. Si fecero da parte ubbidientemente, come se stessero salutando i loro padroni.

Fei posò la mano sul portello della vettura e bussò piano: "Ehi, esci fuori. Parliamo."

Non ci furono reazioni dalla vettura.

Il silenzio era spaventoso.

"Non ho molta pazienza." Fei si accigliò. Tese il corpo e la forza del barbaro di livello 20 fu sul punto di esplodere.

In quel momento... "Creak!"

Lo scricchiolio di superfici in legno che si sfregavano era basso come il ronzio di una mosca, ma mozzò il fiato a tutti.

Perché il crotalo pelato era uscito di nuovo.

"Oh, è Alexander sua maestà..." Il sacerdote Zola aprì la porta. Questa volta il crotalo pelato non era rimasto sullo scalino, invece piegò la schiena e uscì dalla vettura. Sorrise e si inchinò gentilmente: "Stavo per porgere visita a sua maestà e congratularmi con il re Alexander riguardo alla canonizzazione formale che si terrà tra cinque giorni... Eheheh, non mi aspettavo di incontrarla così presto. Le mie congratulazioni e quelle della Sacra Chiesa."

La gente attorno rimase a bocca aperta.

Il seguito dei cavalieri e dei sacerdoti novizi strabuzzarono gli occhi, non potevano credere alle loro orecchie. Fissarono tutti questo sacerdote Zola come se non lo riconoscessero.

<em>'È folle. Da quando il nostro arrogante sacerdote si è trasformato in un anziano gentile? Il suo atteggiamento sembra perfino... lusingante nei confronti del giovane re? Cosa sta succedendo?</em>

Solo Lampard che era lontano notò che quando Zola era uscito dalla vettura, aveva gettato un'occhiata veloce verso il cavaliere Luciano, che aveva scosso la testa in modo quasi impercettibile.

Sfortunatamente, Fei ignorò le lusinghe del crotalo.

Non rispose nemmeno cortesemente.

"Perché hai arrestato i miei sudditi?" Chiese direttamente Fei indicando i giovani ancora tremanti che stavano accanto ad Angela. Era lievemente accigliato mentre fissava con sguardo tagliente Zola. Se non gli fosse stata data una risposta soddisfacente, lo avrebbe scarnificato.

Sorprendentemente, il crotalo dimostrò una pazienza incompatibile con la sua personalità nonostante la domanda offensiva. Rivolse lo sguardo verso il punto indicato da Fei e mostrò un'espressione sorpresa, come se non avesse idea di cosa fosse appena accaduto. Rise: "Eheheh, così sua maestà è arrabbiata per questo. Mi sono reso conto un secondo fa che forse Angela, sua altezza, aveva ragione. Potrebbe esserci stato qualche malinteso. Liberateli, presto... Re Alexander, la chiesa ha saputo che la magia malvagia dei nonmorti è apparsa attorno a Chambord. Il vescovo Sergievsky mi ha ricordato di indagare al riguardo nel dettaglio. Non ho avuto altra scelta se non ubbidire al mio superiore!"

"Questa è la prima volta, così non la costringerò a prendersene la responsabilità... Ma d'ora in avanti, se la Sacra Chiesa vorrà arrestare i miei sudditi, farà meglio a farlo sapere al re!"

L'espressione di Fei non cambiò minimamente nonostante l'atteggiamento molto entusiasta e lusingante di Zola; non si prese nemmeno il disturbo di sorridere. Smise di fissare Zola e si guardò attorno. Adocchiò la frusta da cui colava sangue nelle mani del cavaliere Luciano. Lo indicò e gridò: "Tu, scendi da cavallo e vieni qui!"

Luciano ne fu sbalordito.

Un secondo dopo, il cavaliere si riempì di una rabbia incontrollabile.

<em>'Come osa questa formica offendere me, un cavaliere a tre stelle della Sacra Chiesa!'</em> Mentre Luciano si stava sfregando la barba e stava per esplodere, all'improvviso vide il sacerdote Zola accanto a Fei scuotere lievemente la testa. Questo gli fece ricordare subito della descrizione di questo re data dalla Sacra Chiesa. Luciano riacquisì lucidità e molta della sua rabbia si spense. Represse il resto della sua furia e balzò giù da cavallo per poi avvicinarsi.

"Re Alexander, di cosa ha bisogno?"

Fei lo guardò e indicò la povera donna frustata prima che era svenuta per il dolore. Come se non volesse parlargli troppo, disse solo una breve frase: "Scusati e paga 100 monete d'oro come compensazione."

"Tu..." Luciano aveva proprio difficoltà a trattenere la rabbia.

Tuttavia, Zola si sporse all'improvviso e tirò lievemente il mantello di Luciano, poi fece l'occhiolino al novizio dietro di lui. Il frate era un tipo intelligente e capì all'istante il segnale. Tirò fuori velocemente 100 monete d'oro e lo diede a Luciano. Questo cavaliere barbuto si avvicinò con riluttanza alle donne spinto dai segnali ripetuti di Zola, gettò le monete d'oro sul corpo della donna, sbuffò, si girò e fu sul punto di tornare indietro...

Fei gridò all'improvviso e lo fermò: "Fermo, non ti sei ancora scusato!"

Il cavaliere Luciano si voltò all'istante, fronteggiò Fei e un anello da battaglia argenteo apparì sotto i suoi piedi, aumentando fino ad un raggio di cinque, sei iarde. Stava mostrando completamente il suo atteggiamento maestoso e la sua forza. Aveva rivelato pienamente il potere da guerriero a tre stelle. Luciano fissò freddamente Fei, e il significato dietro il suo sguardo era ovvio: 'Non esagerare, non mi importa che sei il re'.

Fei passò alla modalità Paladino.

Non disse nulla. Si avvicinò lentamente a Luciano, passo dopo passo.

Quando fece il terzo passo, accadde qualcosa di magico. Un anello da battaglia dorato apparì sotto i suoi piedi e iniziò ad espandersi. Anche se il paladino di livello 12 non era forte e opprimente come quello di Luciano, scioccò tutti quanti i membri della Sacra Chiesa, compreso Zola.

"Come può essere?"

"È un anello da battaglia dorato?"

Quello era il tipo di anello da battaglia che solo i figli prediletti da dio potevano possedere. Tra le centinaia di migliaia di Sacri Cavalieri della Chiesa, la maggior parte avevano solo anelli da battaglia d'argento. Quelli con anelli dorati erano i veri membri d'élite. Anche se le possibilità di avere un anello da battaglia dorato era meno di una su centomila, una persona del genere avrebbe subito ricevuto la benedizione di dio e sarebbe diventata un Guru e un potente capo influente della Sacra Chiesa.

Anche se il crotalo pelato poteva pensare a più di mille trucchi mortali e trappole in un batter d'occhio, in quel momento era profondamente scioccato. Era così sbalordito che non riusciva nemmeno a pensare lucidamente.

Quando tutti i membri della Sacra Chiesa si sfregarono gli occhi e si assicurarono di non stare avendo le allucinazioni, accadde qualcosa di ancora più magico. Quando Fei fece il quarto passo, un altro anello da battaglia dorato apparì sotto i suoi piedi e iniziò ad espandersi. I due anelli ondeggiavamo come onde; anche se il loro colore era simile, erano completamente diversi. Tutti potevano percepire i due poteri sacri e spaventosi dalle proprietà e gli effetti differenti.

"Scusati, ora!"

Fei non trattenne più l'aura del paladino di livello 12. Sembrava un dio avvolto da uno strato di energia dorata. I suoi capelli neri svolazzavano nell'aria e le sue punte erano avvolte dalla luce dorata. Era davvero maestoso e nessuno osava guardarlo negli occhi. Le sue parole fredde furono come un pesante martello che colpì la testa del cavaliere Luciano.

Il paladino del mondo di Diablo aveva troppe abilità simili ai Cavalieri Sacri della chiesa del mondo reale. Erano quasi tutte identiche. Perfino l'Aura e l'Energia Sacra erano così simili che nessuno avrebbe potuto individuarne le differenze. Tutti pensavano che il re Alexander fosse un Cavaliere Sacro eremita dalla posizione estremamente importante. Erano tutti inorriditi.

Il cavaliere Luciano iniziò a tremare incontrollabilmente.

Non appena l'anello da battaglia dorato era apparso, ogni sua resistenza si dissolse, non osò più andare contro la volontà di Fei. Impallidì e mostrò un'espressione implorante.

"Sua maestà... per favore mi perdoni!" Luciano si inginocchiò di fronte a Fei.




