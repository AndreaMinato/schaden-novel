---
title: Capitolo 85 – I figli prediletti di dio
pubDate: 2024-05-13T21:41:47.865Z
tags:
    - htk
---

Capitolo regolare,
0 capitoli in coda, 0/5
-Schadenfreude

I residenti di Chambord rimasero scioccati.

La folla ad entrambi i lati della strada ebbe la sensazione di stare facendo un sogno bizzarro. Che gruppo anormale e che mostro supremo era la Sacra Chiesa. Anche la vita di un cane da guardia della Sacra Chiesa era più preziosa di un nobile di un regno. Ora però, l'arrogante cavaliere Luciano stava tremando, inginocchiato e implorante... cosa stava succedendo?

Mentre i residenti erano confusi, era accaduto qualcosa di ancora più folle.

Il crotalo petalo malvagio e feroce Zola fu colto dal panico mentre si accovacciava e strisciava verso Fei. Con un atteggiamento umile che la gente di Chambord non aveva mai visto prima, baciò gli stivali di Fei con passione e disse con tono tremante: "Onorabile maestro, l'umile Zola implora il suo perdono generoso... Non sapevamo della sua onorabile identità. Siamo davvero colpevoli. Per favore perdoni noi due miserabili!"

Il seguito dei centinaia di cavalieri e di frati rimasero scioccati. Si scambiarono un'occhiata mentre i loro capi avevano perso all'improvviso tutto il loro orgoglio e prestigio e si inginocchiavano implorando perdono. Dopo un po' di secondi di esitazione, tutti copiarono Zola e Luciano e si inginocchiarono; non osarono nemmeno respirare con troppa forza.

Anche se queste persone erano in fondo alla gerarchia della Sacra Chiesa e la maggior parte di loro non sapeva cosa significasse l'anello da battaglia dorato che era apparso sotto il giovane re, avevano seguito e servito Zola e Luciano per un po' di tempo. Erano tutti molto percettivi e bravi nell'osservare la situazione. Dalle espressioni dei loro capi, se non altro sapevano di essere di fronte ad un'impasse e di aver provocato qualcuno che non avrebbero dovuto insultare.

"Ci perdoni per favore maestro!" Centinaia di persone si inginocchiarono e implorarono.

"Maestro? Ah, ditemi, di chi sarei il maestro?"

Disse Fei con un lieve sorriso.

"Maestro... lei... Oh, giusto, giusto, giusto, non lo è... Ah, no, intendo... i-i-io..."

Nonostante Zola avesse l'acume per inventarsi migliaia di cospirazioni, a questo punto, stava balbettando e non riusciva a pronunciare una frase di senso compiuto.

Aveva solo sentito parlare dei cavalieri che avevano un anello da battaglia dorato nelle leggende e nei racconti, figuriamoci di un cavaliere sacro che aveva un doppio anello. Gli era capitato di andare in una festa a San Petersburg per degli Anziani sacerdoti e aveva sentito di sfuggita Sergievsky, il vescovo dell'impero Zenit, menzionare storie riguardo a questi figli di dio prediletti dagli anelli dorati.
Questi individui erano tutti figure di alto livello sconosciute al grande pubblico. Prima che venissero assegnate loro posizioni importanti nella Sacra Chiesa, il papa avrebbe incaricato loro di eseguire qualche missione segreta o andare all'avventura per fare più esperienza.
Le loro identità erano tutte nascoste, e le loro posizioni erano altamente rispettate da tutti i membri della Sacra Chiesa. Avevano avuto enormi opportunità di diventare candidati per la posizione di papa; i più incompetenti sarebbero diventati vescovi per gli enormi imperi e avrebbero preso controllo della frazione di una regione.
Il futuro e il potenziale di Zola che era solo un rappresentante di una chiesa in un piccolo regno affiliato di sesto livello di un impero di primo non poteva essere nemmeno paragonato a persone del genere, come poteva Zola non provare paura?

Zola era raggelato. Non si aspettava di incontrare una persona di questo livello e di farle una cattiva impressione. Voleva lusingarlo un po' per compensare ciò che aveva fatto, ma una volta che pensò alla possibilità che Fei stesse eseguendo un qualche tipo di missione segreta sotto ordine del papa, non osò parlare della "vera identità" di Fei... <em>'Dannazione! Dovrei chiamare Alexander maestro o fingere di non conoscerlo?'</em>

Zola aveva perso la calma.

Fei invece aveva intuito cosa stava accadendo dopo aver visto la gente della chiesa che si inginocchiava e tremava. La ragione per cui era passato alla modalità paladino era perché voleva barare un po' sfruttando l'Aura, ma non si aspettava che avrebbe avuto un effetto così significativo.

Fei temeva che dire altro avrebbe potuto destare sospetti. Finse di essere misterioso e ritornò all'argomento di prima. Indicò il cavaliere Luciano e disse freddamente: "Tu, alzati e scusati con la donna che hai ferito."

"Sì, sì, sì..."

Luciano provò sollievo dopo aver sentito queste parole.

Lui e Zola strisciarono con passione e si precipitarono verso la donna che si stava svegliando come se fosse la loro madre. Luciano aiutò la donna a tirarsi su a sedere e Zola, che voleva rimediare alla pessima impressione che aveva lasciato a Fei, evocò un incantesimo di alto livello che richiedeva molti sforzi mentali: guarigione. Una luce bianca come il latte fiorì nella sua mano e avvolse le ferite di frusta sulla schiena della donna. Dopo che l'effetto miracoloso apparì, le lesioni terrificanti presto scomparirono sotto il bagliore niveo.

Le pupille di Zola si contrassero lievemente dopo averlo visto.

L'incantesimo della Sacra Chiesa aveva effetti simili a quelli delle pozioni curative del mondo di Diablo, ma aveva i suoi lati mistici e particolari. Sembrava che la Sacra Chiesa avesse delle fondamenta e delle origini indescrivibili che le permettevano di essere un mostro e dominare il continente Azeroth.

"Sei stato abbastanza coraggioso da provare a fare del male ad Angela. Meriteresti di essere ucciso migliaia di volte!" Disse Fei con tono feroce mentre fissava freddamente Zola.

"Mi perdoni sua maestà, per favore mi perdoni. Sono stato davvero stupido, non lo farò mai più..." Zola si inginocchiò di nuovo ai piedi di Fei, tremante. Iniziò a piagnucolare e implorò: "Sua maestà, ho capito quali sono i miei errori. D'ora in avanti, Zola esaudirà i suoi ordini e ascolterà qualunque cosa ha da dire!"

Questo serpente velenoso era spaventato a morte.

Fei si ritirò di un po' di passi, disgustato. Sapeva che, a questo punto, né il suo potere personale, né la forza di Chambord poteva sfidare l'enorme Sacra Chiesa; la differenza di forza tra le due era enorme, paragonabile a quella che c'era tra un briciolo di polvere e il sole. Perciò non poteva essere troppo impulsivo. Si era occupato della maggior parte dei problemi, così decise di occuparsi del resto in futuro. Fece un cenno con la mano e disse: "Non importa, non vi riterrò più responsabili visto che è stata la prima infrazione. Tuttavia state attenti a come vi comporterete a Chambord. Se oserete offendermi o irritarmi un'altra volta, non lamentatevi se sarò spietato."

"Va bene, va bene, va bene!"

Zola ne fu così sollevato che quasi pianse.

Era contento che questo "Maestro" fosse abbastanza magnanimo di perdonarli. Anche se Fei avesse ucciso entrambi, il vescovo Sergievsky avrebbe detto che erano colpevoli. Finché avesse potuto calmare la rabbia di questo "maestro", Zola era sicuro di poter rendere contento quest'uomo potente grazie alle sue numerose risorse. <em>'Finché intratterrò buoni rapporti con quest'uomo promettente... tch tch.'</em> Zola si entusiasmava ogni volta che ci pensava. Era sicuro che fosse una rara opportunità che avrebbe dovuto sfruttare assolutamente.

"Va bene, non voglio più vedervi. Mandate qualcuno a portare a casa i feriti e compensateli... Sparite, ora!" Fei fece un cenno come se stesse scacciando via delle mosche irritanti; la sua impazienza era ovvia.

"Va bene, va bene, va bene..."

Zola e Luciano annuirono ubbidientemente, si girarono e ordinarono al loro seguito: "Presto, aiutate questi figlioli di dio feriti a tornare a casa... Oh, siete stati troppo duri, compensate ogni famiglia con 10 monete d'oro... Oh, no, compensateli con 20 monete d'oro!"

Dopo aver visto che alcune persone ferite non riuscivano a camminare bene, Zola strinse gli occhi e ordinò immediatamente: "Usate la mia carrozza... Usate la mia carrozza per riportarli indietro, non lasciate che soffrano altro dolore."

I novizi rimasero scioccati e fissarono Zola con sorpresa. Pensavano di aver sentito male. Zola aveva speso molte risorse per ottenere questa carrozza ed era riluttante ad usarla regolarmente. E ora l'avrebbe utilizzata per portare a casa queste persone di bassa classe?

"Che state lì impalati? Andate, idioti!"

Gridò Zola ai frati, poi si girò e chiese: "Sua maestà, cosa ne pensa? È soddisfatto?

20 monete d'oro era l'introito medio annuale per una famiglia a Chambord. La maggior parte dei residenti arrestati erano stati feriti solo lievemente. Era stata solo la donna frustata ad essere finita in brutte condizioni, ma ora si era ripresa pienamente ed era stata compensata con 100 monete d'oro. Zola e Luciano avevano fatto un grave errore e, adesso che si era abbattuta una disgrazia su di loro, avrebbero dovuto pagare.

La rabbia di Fei si era spenta un po' a questo punto. Annuì e fece un cenno: "Va bene, ora sparite dalla mia vista!"

Sembrava estremamente impaziente.

Zola e Luciano non si arrabbiò affatto. Invece ebbero la sensazione che fosse un atteggiamento appropriato per un figlio prediletto di dio. Annuirono sottomessi, scusandosi di nuovo e se ne andarono insieme al loro seguito e ai sacerdoti novizi.

Dopo aver visto i membri della chiesa feroci andarsene con imbarazzo, i residenti di Chambord ad entrambi i lati della strada ebbero la sensazione di essersi appena destati da un sogno. Il giusto e retto re Alexander li aveva protetti e aveva di nuovo sorpreso tutti. Gli applausi e le acclamazioni erano tonanti come dei fulmini...

La splendida Angela ed Emma erano in mezzo alla folla eccitata. Fissavano Fei affascinate e piene di entusiasmo.

Lampard si girò e se ne andò silenziosamente.

Fei invece fissò il convoglio che se ne stava andando lentamente. Mentre stava passando accanto a lui, Fei scorse un giovane biondo di bell'aspetto che sembrava un po' palato dalla finestra sul retro della carrozza magica. Il suo paio di occhi blu come l'oceano gli diedero una sensazione indescrivibilmente strana.

"Chi è?"

Per qualche motivo, Fei si riempì di curiosità.



