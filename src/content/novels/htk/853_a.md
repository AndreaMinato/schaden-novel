---
title: Capitolo 853 - La decisione del primo principe Arshavin (prima parte)
pubDate: 2025-12-26T18:24:59.803Z
tags:
    - htk
---


Buona vigilia di natale, digestivi a rapporto?!
Capitolo regolare (stavolta è diviso in tre),
0 capitoli in coda totali,
0/1 sponsorizzazioni 1 euro a capitolo,
-Schadenfreude


La proposta di Andrew Semak era sostenuta da molte figure influenti del quartier generale militare imperiale.


La maggior parte di loro erano vecchi nobili che avevano perso perspicacia e orgoglio. La vita comoda e lo scorrere del tempo avevano arrugginito le loro armi, e anche i loro corpi e anime erano stati corrotti.


Gli ufficiali che sostenevano Fei erano per lo più giovani uomini che non erano disposti ad arrendersi. Cercavano un'opportunità per assolvere i loro doveri, erano intrepidi e ammiravano gli eroi. Tuttavia, erano in netto svantaggio numerico e ricoprivano posizioni molto meno importanti. Anche se presenti a questa riunione, non avevano realmente voce in capitolo poiché mancavano di influenza.


Un giovane ufficiale militare, seduto in fondo alla sala delle riunioni, sbatté il pugno sul tavolo e, con il viso rosso dalla rabbia, chiese indignato: "Zenit è un impero di primo livello con un milione di soldati. Ai tempi, l'Imperatore Yassin poteva combattere ed espandere il territorio dell'impero in quella situazione svantaggiosa, dimostrandosi al contempo dominante e invincibile.
Quasi tutti voi eravate generali sotto sua maestà, impavidi e feroci sui campi di battaglia, ma perché oggi siete così deboli e impotenti? Dove sono la vostra antica gloria e il vostro coraggio?"


Il suo nome era Gary Cahill, ed era stato recentemente promosso a comandante di legione dopo i suoi brillanti risultati durante la battaglia difensiva di San Petersburg e i meriti militari acquisiti. Aveva umili origini, ed era arrivato dov’era oggi accumulando meriti militari poco a poco. In effetti, era stato abbastanza fortunato da ottenere l'opportunità di presentarsi alle riunioni del quartier generale militare imperiale.


Durante quella battaglia difensiva, Gary Cahill aveva combattuto al fianco di Fei e aveva avuto modo di osservare la forte presenza del Grande Guerriero Imperiale. Come molti soldati e ufficiali di basso rango, ammirava sinceramente il re di Chambord, e sosteneva fermamente il nuovo Grande Guerriero Imperiale. Non credeva alle voci che dicevano che Fei avesse cospirato con la Tribù del Mare.


Non appena Cahill si alzò ed espresse la sua opposizione, gli altri giovani ufficiali militari lo seguirono e intervennero.


"Il comandante di legione Cahill ha ragione! Se ci sottomettiamo a un arrogante bastardo, tutto l'Impero Zenit diventerà lo zimbello di Azeroth!"


"Indipendentemente da tutto, il Grande Guerriero ha nuotato controcorrente e salvato Zenit quando l'impero era in gravissimo pericolo. Ora, volete sbarazzarvi senza esitazione di una figura del genere? I cittadini di Zenit si vergognerebbero di voi!"


"Il re di Chambord è l'orgoglio e l'onore di Zenit, e ne rappresenta il futuro. Volete abbandonare un Signore di Classe Solare che ha meno di 20 anni? Questo è tradimento!"


"Prima di venire qui, tutti gli ufficiali militari di livello superiore al Comandante di Squadra hanno firmato la petizione per proteggere il Grande Guerriero Imperiale. Siamo disposti a combattere per l'onore dell'Impero Zenit e del Grande Guerriero Imperiale! Non ce ne pentiremmo neanche se morissimo!"


I giovani ufficiali militari erano tutti arrabbiati e umiliati da ciò che stava accadendo.


In quel momento, osavano ancora difendere le proprie convinzioni ed esporre le proprie ragioni di fronte a questi funzionari di vertice di molti gradi superiori a loro. Si poteva dire che possedessero le vere virtù dei soldati e difendessero l'onore dell'esercito.


Di fronte a queste accuse e domande che praticamente strappavano via ogni maschera, i funzionari di vertice schierati per la sottomissione, guidati da Andrew Semak, mostrarono espressioni piene di emozioni contrastanti. Cambiarono espressione, alcuni abbassarono la testa, altri si sentirono in colpa e altri ancora si infuriarono.


Come una bestia a cui era stata portata via la compagna durante l'accoppiamento, Semak si alzò furioso e gridò: "Zitti! Che cosa ne sapete voi? Se non ci sbarazziamo del re di Chambord, l'intera Zenit ne subirà gravi conseguenze! Sacrificare uno per salvarne milioni! Che c'è di male nel farlo?"





