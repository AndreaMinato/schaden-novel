---
title: Capitolo 864 - Battaglia! Cavalieri dello Zodiaco Dorati! (prima parte)
pubDate: 2026-01-30T10:52:07.514Z
tags:
    - htk
---


Capitolo regolare,
0 capitoli in coda totali,
0/1 sponsorizzazioni 1 euro a capitolo,
-Schadenfreude


La falce del cupo mietitore era già sulle gole di questi sei potenti zenitiani. Nel momento successivo, sarebbero morti.


Le espressioni di Matt Razi e di Chris Sutton cambiarono. Volevano imprecare e definire D'Alessandro spregevole, ma non riuscivano a parlare. Tuttavia, i quattro maestri di Chambord sembravano impavidi e non tentarono nemmeno di difendersi da questi fendenti invisibili; pareva che avessero degli assi nella manica.


Nel secondo successivo, proprio prima che i sei fendenti si precipitassero su di loro, sei energie trasparenti si manifestarono dal nulla e fecero loro da scudo. Ci fu un impatto che le persone ordinarie non avrebbero potuto percepire e le correnti sottostanti si scatenarono attorno. Anche se sembrava che non stesse succedendo nulla, gli zenitiani erano in grave pericolo, un solo errore avrebbe capovolto la situazione.


Dopo circa dieci secondi di intense battaglie invisibili, tutte le strisce di energie scomparvero dopo essersi annullate a vicenda.


I sei maestri sentirono che il dolore intenso causato dai fendenti di D’Alessandro era scomparso, e cominciarono a sudare incessantemente, quasi collassando sul posto.. Sapevano tutti che avevano ballato intimamente con il cupo mietitore anche se gli spettatori non se n’erano accorti.


"Chi è questo potente maestro che ci ha aiutato di nascosto?" Chris Sutton e Matt Razi si sentirono fortunati, e recuperarono le speranze.


"Se è potente come D'Alessandro, Zenit potrebbe essere in grado di superare questa crisi. Dopotutto, i sei membri d'élite di classe lunare che abbiamo ucciso non sono nulla in confronto al grande schema delle cose."


...


Nel cielo


Le pupille di D'Alessandro si contrassero nuovamente mentre era scosso fino al midollo.


‘C'è un tale maestro nascosto all'interno dell'Impero Zenit? È impossibile! Non dovrebbe esserci un esperto in grado di rivaleggiare con me nell'intera regione settentrionale di Azeroth! Prima di lasciare la montagna, il maestro mi ha detto che in questo grande mondo, solo pochi vecchi mostri potevano battersi con me!’ Pensò D'Alessandro.


Poi, soppresse rapidamente le sue emozioni e rimase impassibile. Scorse il muro di difesa e cercò di trovare la persona che aveva aiutato quei sei zenitiani di nascosto, ma fallì.


Non c'era nemmeno un membro d'élite di classe lunare sul muro difensivo di San Petersburg, figuriamoci un Signore di classe Solare che potesse rappresentare una minaccia per lui.


Dopo aver ripensato a cos’era appena accaduto, sentì vagamente che quella persona era comunque più debole di lui, e si calmò.


"Tu, tu, tu... Voi sei! Andate e uccidete quei sei grossi topi per me..." D'Alessandro indicò sei membri d'élite di classe lunare accanto a lui. Questi sei esperti erano più forti di quei sei guerrieri di Zenit e non sarebbe dovuto essere un problema per loro affrontarli.


Tuttavia, cambiò rapidamente idea nel momento successivo, e disse agitando la mano: "Potete andare tutti insieme. Non dobbiamo onorare le regole dei duelli per guerrieri quando abbiamo a che fare con questo branco di topi ignoranti!"


I quattordici membri d'élite di classe lunare stavano tutti aspettando che dicesse queste parole.


‘Dal momento che tu, D'Alessandro, sei il discepolo numero due del Grande guerriero Continentale, e non mostri il minimo ritegno verso chi è più debole, nemmeno a noi importa. Dopotutto, le nostre vite sono più importanti. Siamo qui per rubare tesori, non per rischiare la nostra incolumità.’ Pensarono i membri d'élite di classe lunare stranieri.


Whoosh! Whoosh! Whoosh!


I quattordici membri d'élite di classe lunare si lanciarono in avanti come locuste affamate.


"Spudorati! Spregevoli!"


"Dov'è il vostro onore e la vostra fierezza come guerrieri? Vergogna! È troppo vergognoso!”


Sul muro difensivo, gli zenitiani dai soldati ordinari ai nobili di alto livello gridarono tutti quando videro la loro reazione. Gli abitanti di Azeroth rispettavano i maestri e ammiravano il potere; ma avrebbero disprezzato chi non rispettava le regole dei duelli.





