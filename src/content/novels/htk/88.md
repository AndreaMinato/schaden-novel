---
title: Capitolo 88 – Discussione alle sue spalle
pubDate: 2024-05-14T00:41:47.866Z
tags:
    - htk
---

Capitolo regolare,
0 capitoli in coda, 0/5
-Schadenfreude

Un altro uomo misterioso con un mantello nero?

Fei ne fu scioccato.

Le parole del sacerdote Zola gli avevano ricordato subito dello stregone di tipo legno a quattro stelle di nome Evans. Era lo stesso mago che aveva trollato fino alla morte e anche lui indossava un mantello nero. Che ci fosse una connessione tra i due? Che... quest'uomo misterioso fosse il complice di Evans?

Fei poté solo pregare silenzio che questo tipo non avesse nessun rapporto con Evans, altrimenti significava che altre persone erano a conoscenza della mappa delle Mitiche Rovine. Così la gravità della questione sarebbe stata ancora superiore a cosa sarebbe successo una volta che si fosse saputo dell'omicidio del principe dell'Impero di livello 4.

"I dettagli di ciò che è accaduto... Ridimmi di nuovo tutto con attenzione." Lo sguardo di Fei era feroce e si fissò sul Crotalo Pelato, senza ammettere compromessi: "Non puoi omettere nulla, altrimenti... saprai che conseguenze ci saranno."

"Sì sì sì, ovviamente non oserei nasconderle nulla signore."

Zola continuò ad annuire e mostrò un sorriso compiacente e servile mentre rispiegava tutta la storia dall'inizio alla fine.

Lui e Luciano si erano nascosti a San Petersburg per un po' di tempo e, dopo che avevano sentito che l'esercito dalle armature nere si era ritirato, erano ritornati immediatamente a Chambord. Dopotutto erano ancora considerati dei re in quel territorio e potevano fare il bello e cattivo tempo lì. Nella capitale dell'impero Zenit invece erano solo due piccoli eunuchi accanto all'imperatore; erano due figure insignificanti.

Ma lungo la strada di ritorno, un uomo misterioso con un mantello nero li aveva bloccati all'improvviso. Questa persona aveva dimostrato una forza superiore e il sacerdote e il cavaliere a tre stelle non erano riusciti a competere con lui. Fortunatamente, quest'uomo non fu ostile nei loro confronti, invece rivelò un'informazione molto importante: durante la battaglia sul ponte di pietra a Chambord, erano apparse delle tracce di debole magia da negromante.

La parola "debole" rassicurò Zola e Luciano, visto che la negromanzia era la magia meno tollerata dalla Sacra Chiesa, se avessero scoperto cos'era accaduto e avessero catturato il debole negromante, sicuramente sarebbero stati ben ricompensati e forse sarebbero stati promossi.

Per quanto riguardava gli arresti indiscriminati subito dopo essere entrati in città, era stata solo un'esagerazione da parte di Zola. In parte era per accumulare ricchezze e dall'altro lato sapevano anche di aver perso prestigio a Chambord visto che avevano trovato una scusa per scappare dalla città senza difendere la città dall'assedio, così avevano cercato di ristabilire la loro autorità.

Avevano continuato però a mantenere il loro atteggiamento tirannico per troppo tempo. Anche se era l'idea del Crotalo Pelato, non solo era il modo sbagliato per calmare la gente, ma aveva solo causato più conflitti.

"Così non sapete nemmeno voi dell'identità dell'uomo vestito di nero? Non avete nemmeno visto il suo vero volto?" Fei si accigliò dopo aver sentito il rapporto sincero del crotalo pelato.

"Sì vostro onore, quell'uomo misterioso è davvero forte, almeno a quattro stelle. Io e Luciano all'inizio volevamo catturarlo e chiedergli altre domande, ma non potevamo competere con lui..." Zola mostrò un po' di imbarazzo e il capo dei cavalieri barbuto Luciano annuì.

Fei abbassò la testa, perso nei suoi pensieri.

Un altro potere a quattro stelle imprevedibile dal passato ignoto. Questa storia lo fece pensare in qualche modo ad Evans che era morto nelle segrete, spaventandolo. Aveva la sensazione di essersi cacciato in un bel guaio... Tuttavia ebbe anche il presentimento di aver trascurato qualcosa o piuttosto qualcuno.

Quando Fei era nella Modalità Negromante, aveva usato solo due tecniche, Denti ed Esplosione del Cadavere, ma aveva completato entrambe le tecniche in 3-4 secondi, e poi il ponte era stato distrutto, così ogni prova doveva essere sprofondata nel fiume Zuli. Teoricamente nessuno avrebbe potuto scoprirlo, a meno che non ci fosse un esperto che stava osservando la battaglia sul ponte. Se fosse stato davvero così, allora l'uomo misterioso menzionato da Zola doveva essere sul posto.
Tuttavia, se fosse stato davvero lì e avesse visto l'arresto del suo complice Evans, non l'avrebbe ignorato. Con il suo potere a quattro stelle, avrebbe vinto in un istante... In altre parole, quest'uomo dal mantello nero probabilmente non collaborava con Evans.

Ma chi altri poteva essere?

"Potete andare per ora."

Fei rifletté per un po', ma non riuscì a trovare nessun indizio, così fece un cenno e mandò via Zola e Luciano, esitò per un secondo, e poi aggiunse: "La questione del negromante finisce qui per voi; non dovete indagare ulteriormente. Non potete immaginare quanto sia alta la posta in gioco stavolta. Me ne occuperò personalmente. Se indagherete imprudentemente per conto vostro, allerterete il nemico e rovinerete il mio piano, quando l'ira di sua santità si abbatterà su di voi, vi riserveranno due posti sul Pilastro di Fuoco delle Diecimila Correnti."

Stavolta Fei si approfittò della situazione ed esagerò lo scopo della sua missione.

Dato che Zola e Luciano lo avevano già scambiato per un pezzo grosso, Fei li aveva assecondati. All'inizio aveva intenzione di trovare un'opportunità per sbarazzarsi in segreto dei due, ma adesso forse tenere Zola e Luciano avrebbe fatto miracoli in seguito.

Dopo aver sentito le parole di Fei, Zola annuì immediatamente e si inchinò assicurandogli: "Non si preoccupi signore. Luciano e io non ci intrometteremo affatto... In futuro, si senta libero di darci ordini, la Sacra Chiesa di Chambord è disposta a fare di tutto per aiutarla signore."

"Bene, siete stati bravi. Vi darò credito per aver scoperto le tracce del negromante. Quando avrò finito di occuparmi di questo caso e finirò il mio allenamento per tornare nella Divina Montagna delle Diecimila Correnti, naturalmente verrete ricompensati." Fei aveva usato il bastone e ora la carota, e per fingere ancora meglio, iniziò a parlare con aria di superiorità.

Zola e Luciano si rallegrarono dopo aver sentito quelle parole, all'improvviso ebbero la sensazione che il loro futuro sarebbe stato brillante come non mai. Si prostrarono più e più volte, inginocchiandosi umilmente per baciare gli stivali di Fei e poi uscirono dalla sala del re contenti.

Fei tornò nel suo trono e decise di non pensare più all'uomo con il mantello nero visto che non aveva nessun indizio per scoprire la sua identità, chiamò l'ufficiale della prigione nella sala e sussurrò un po' di ordini.

.....

Dopo che tornarono nella chiesa, Zola e Luciano congedarono tutti i seguaci e si diressero silenziosamente in una stanza segreta.

Questo era il luogo dove Zola e Luciano discutevano di questioni importanti.

"Sacerdote Zola, sei sicuro che questo Alexander che era un idiota sia un pezzo grosso del quartier generale?" Il capo dei cavalieri barbuto era depresso per via delle pergamene magiche e delle pietre dello stregone che aveva dovuto consegnare. Precedentemente era stato Zola a decidere di dare dei doni ad Alexander, ma Luciano aveva ancora un po' di difficoltà ad accettare questa scelta.

"Questo... nemmeno io ne sono sicuro al 100%."

Dopo che tornò nella chiesa, il crotalo pelato Zola rivelò un atteggiamento di superiorità. Rimase di fronte alla statua del padre eterno dando la schiena a Luciano. La stanza era illuminata da una serie fitta di candele. Le fiammelle tremolavano, Zola si fece il segno della croce e poi si girò lentamente per poi dire: "Ma non dimenticare che non possiamo dubitare dell'anello da battaglia dorato doppio che Alexander ha mostrato oggi. Hai sentito anche tu il sacro potere contenuto nell'anello, vero? Forse perfino sotto la corona del papa Sergiyeli non c'è una forza sacra così pura."

"È vero, ma da ciò che sappiamo, Alexander non era nient'altro che un ritardato da quando è nato. È stato un idiota per quasi 17 anni, così come potrebbe essere un prediletto di dio?"

Luciano era ancora un po' incerto.

"È stato questo che ha insospettito anche me... Ma pensa al giorno in cui la Sacra Chiesa ha nominato il sacro cavaliere Charing il paladino numero uno. Un tempo era stato considerato anche lui un disabile perché non poteva usare le gambe. Inoltre, le azioni del dio delle arti marziali Maradona, a cui perfino sua santità mostrava un po' di cortesia, non erano diverse da quelle di un idiota. Nel vasto e misterioso continente di Azeroth, c'erano stati troppi casi come questi, così forse Alexander stava solo fingendo di essere un ritardato in passato..."

Poi, Zola mostrò una rara occhiata inorridita e continuò lentamente: "Vecchio mio, ho un terribile presentimento. Chambord sembra contenere un segreto di cui non siamo a conoscenza. Potremmo essere coinvolti in una questione misteriosa... Come ha detto, forse sta eseguendo un ordine di sua santità e sta indagando in segreto su qualcosa."

Dopo che Zola finì di parlare, il suo sguardo diventò un po' freddo e poi sembrò avvilirsi.

"Alla fine non eri sicuro nemmeno tu della vera identità di Alexander?" Il capo dei cavalieri barbuto si innervosì. "Perché non interveniamo dopo aver osservato la situazione per un po'? Hai insistito a non aspettare di consegnare i doni. Che peccato, quella scatola di pietre dello stregone preziose e quelle pergamene magiche. C'era anche una pergamena nera dalle origini misteriose e probabilmente potrebbe essere una rara pergamena proibita."

"Ti sbagli. Il tempismo non può essere manipolato, una volta che ti perdi un'occasione, lo rimpiangerai per sempre."



