---
title: Capitolo 9 – I Nemici
pubDate: 2023-05-16T13:54:16.359Z
tags:
    - htk
---


Capitolo sponsorizzato, ringraziamo Zangetsus! Lieta che ti piaccia :D
5 capitoli in coda Zangetsus, 0/5
-Schadenfreude

Un attacco!

Un guerriero ad una stella era stato annientato in un solo colpo! Sia i soldati di Chambord che il nemico rimasero scioccati. Guardarono tutti quell'uomo come se fosse un drago in forma umana.

I clangori delle armi e le urla che risuonavano nel campo di battaglia qualche minuto fa si erano interrotte di colpo. I soldati di Chambord e i nemici si guardarono l'un l'altro, rendendosi conto velocemente che dovevano combattere e tornarono ad uccidersi a vicenda.

"Ahahah! Ha funzionato davvero! Sono così intelligente! Ahahah." Quell'uomo rise esageratamente.

.....

Nell'area vicina al castello di Chambord, a metà miglia di distanza dal fossato di nome "Zuli", cento tende militari erano state montate in modo da bloccare la sola uscita della struttura.

Questa era la base dell'esercito nemico.

La gente di Chambord non sapeva da dove provenissero questi nemici con l'armatura nera. Tre giorni fa, dopo che la nebbia del mattino si era dispersa, una sentinella era stata abbastanza fortunata da scoprire i guerrieri in avvicinamento. Avevano serrato le porte del castello e avevano guadagnato tempo per le difese di Chambord.

C'erano circa duemila soldati nell'esercito di invasori.

Dopo aver fallito l'attacco a sorpresa, si erano accampati accanto al fossato Zuli. I guerrieri avevano assediato le mura ogni giorno, mandando moltissimi ricognitori per bloccare ogni comunicazione tra Chambord e il resto del mondo.

Oggi era il quarto giorno.

"Questo piccolo castello ha un territorio complesso che poteva frustrare ogni invasore. Se non fosse stato per questo fossato pericoloso e quelle difese alle mura, avrei già conquistato questo castello per mio padre, e quella Angela sarebbe già diventata il mio giocattolo..."

Brontolò un cavaliere con un'armatura nera e la maschera d'argento sull'orlo del fossato Zuli.

Sulla maschera d'argento che copriva solo la metà superiore del suo viso, era inciso un demone feroce. Era a bordo di un cavallo da guerra nero, una bestia alta e robusta, che aveva proprio un'atmosfera maestosa. Anche la bestia portava un'armatura, che lasciava esposti solo gli arti e gli occhi. L'uomo era circondato da una forza enigmatica, come un campo di forza.

Dietro di lui c'erano altri diciannove cavalieri fermi dietro di lui.

Indossavano anche loro armature scure e avevano cavalcature dello stesso colore. Perfino le loro maschere raffiguravano un demone, ma erano nere anziché color argento. Dalle corazze dei cavalli emergevano degli spuntoni che li faceva sembrare un plotone di cavalieri infernali.

"È stato davvero inaspettato! Questo regno è solo un mero affiliato di sesto livello di un piccolo impero di primo livello, eppure ha un fosso con una forte corrente e delle solide mura difensive. Ha perfino un guerriero a tre stelle!"
Disse un cavaliere nero nel plotone. Poi ridacchiò e rassicurò l'uomo con l'armatura argentata. "Non si preoccupi signore! I difensori sono ad un punto critico e sicuramente potranno resistere solo per altri venti minuti. Dopodiché, questo castello cadrà!"

"Eh... Dopo che conquisteremo questo castello, lascia pure fare ai soldati ciò che vogliono. Eccetto quella Angela, non c'è bisogno che gli altri sopravvivano." Ordinò crudelmente questo cavaliere con la maschera d'argento, come se stesse menzionando il tempo. "Ricordate! Non potete appiccare fuoco al castello, ne abbiamo bisogno."

"Sì signore!" Dissero all'unisono tutti e diciannove i cavalieri neri. Lo avevano già fatto centinaia di volte e non era sorprendente per loro.

Il cavaliere nero che aveva appena parlato disse: "Signore, il loro re..."

"Uccidetelo e basta! Per i prossimi tre giorni, mettete tutte le femmine nel castello a disposizione dei soldati e dopo uccidetele."

"Agli ordini!" Tutti i cavalieri erano entusiasti, adoravano questo tipo di ordini.

"Numero venti ha quasi finito, dovreste prepararvi..." Il cavaliere con la maschera d'argento fece un cenno ai suoi sottoposti: "Quando avremo ottenuto il controllo del castello e apriremo il cancello, potrete precipitarvi dentro e uccidere i nemici il più presto possibile! Voglio sedermi sul trono del loro re nel più breve tempo possibile..."

"Boom!"

Non finì nemmeno la sua frase prima che risuonasse un forte rumore dal campo di battaglia.

Il boato era stato forte come un tuono.

Tutti i cavalieri erano guerrieri stellari e, date le loro abilità, videro chiaramente cos'era appena successo sulle mura difensive di Chambord.

I cavalieri neri dietro il capo con la maschera d'argento quasi perse il controllo: "Oh dio! Questo è... Numero venti è stato appena tagliato in due da un nemico?! Ca**o! Hanno un dio della guerra nei loro ranghi?"

Questi cavalieri neri si fissarono l'un l'altro, scioccati.

Erano tutti guerrieri stellari abili, così avevano visto "l'Iron Man" che aveva tranciato in due numero venti usando solo la forza bruta. Non avevano visto nessuna traccia di energia nel suo attacco. Questo era spaventoso considerando che numero venti era già un guerriero ad una stella!

"Signore, mi permetta di decapitare quel bas***do per vendicare numero venti!"

Alcuni dei cavalieri neri stavano diventando davvero nervosi e impazienti.

Nonostante questi uomini venissero chiamati solo per numero, negli ultimi quattro o cinque anni erano rimasti al comando del cavaliere con la maschera d'argento. Avevano mangiato e dormito insieme, erano affiatati come veri fratelli. Tuttavia nessuno si aspettava che numero venti sarebbe morto in questo modo orribile, specialmente in questo assedio apparentemente facile.

Questo aveva stimolato il loro bisogno di vendicarsi.

"È solo nato con una forza inumana?"

Il cavaliere con la maschera d'argento sorrise con fare misterioso. Fece un cenno ai suoi uomini e disse: "Interessante, Questa persona mi intriga... trasmetti l'ordine di fermare l'assedio. Dì ai soldati di ritirarsi per ora!"

"Signore, questo..."

"Ci sono problemi?" Rispose freddamente l'uomo con la maschera argentata.

"Agli ordini signore!"

"La nostra rete di informazioni, l'Aquila, ha menzionato che il re di questo regno affiliato di sesto livello è ritardato. Ahah, cambierò l'ordine! Circondate il castello per ora, mandate qualcuno a chiedere che si arrendano. Se lo faranno, il re, i ministri, Angela e quell'uomo di ferro può sopravvivere, gli altri invece moriranno comunque!"

Disse il cavaliere con la maschera argentata, il suo sorriso tradiva i suoi pensieri astuti.

"Sì mio signore!"

I cavalieri neri si girarono subito e iniziarono ad eseguire gli ordini.

.....

"Avanti, portate questo coraggioso soldato nel reparto medico. Presto!"

Naturalmente quest'uomo di ferro era Fei.

L'ascia di Fei sembrava la falce del cupo mietitore. Mieté le vite di tutti i soldati nemici vicini alle scale sulle mura difensive. Nessuno dei nemici riuscì a resistere ad un solo colpo di Fei. Dopo aver spazzato via tutti i guerrieri attorno a PIerce, si girò e gridò. Un paio di soldati si avvicinarono frettolosamente e portarono via dalle mura Pierce.

