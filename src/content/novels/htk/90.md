---
title: Capitolo 90 – Piano di Potenziamento
pubDate: 2024-05-14T02:41:47.867Z
tags:
    - htk
---

Capitolo regolare,
0 capitoli in coda, 0/5
-Schadenfreude

Dato che gli piaceva vantarsi, Fei si godette la venerazione di una bellezza così formosa e vivace come Charsi. Così, quando vide che la donna era rimasta a bocca aperta, ebbe la sensazione che valesse proprio la pena di sprecare queste risorse.

Così si entusiasmò sfacciatamente.

"Eheh, ahah, sì, è solo per fare pratica, non metterti otto pressione. Anche se lo sprecassi tutto, non importerebbe perché ho radunato una grande quantità di questo tipo di gemme. Ahah, devi solo impegnarti a fondo e padroneggiare il potere del martello magico di ferro il più velocemente possibile e migliorare le tue tecniche... Eheh, non vedo l'ora che il grande fabbro, la signorina Charsi, forgi potenti equipaggiamenti magici per me."

"Questo... Beh, maestro Fei, io... non so cosa dire... Grazie mille... D'ora in poi... per qualsiasi riparazione o servizio di forgia, non dovrai pagare una sola moneta."  La prosperosa Charsi fu commossa dalla generosità di Fei e lo ringraziò in modo un po' incoerente: "Grande maestro, puoi scegliere qualsiasi equipaggiamento qui."

Fei si riempì di gioia.

Ad essere sinceri, da quando poteva entrare nella seconda grande mappa nel mondo di Diablo: Lut Gholein, l'equipaggiamento di Charsi era un po' indietro per Fei. Il motivo per cui Fei era così gentile con lei era perché, ad essere precisi, gli importava dell'identità di fabbro di Charsi.

Tutto ciò che aveva fatto finora era per conquistare l'amicizia di questa splendida e prosperosa Charsi, dato che un fabbro poteva forgiare equipaggiamento magico, che fosse nel mondo di Diablo o a Chambord nel continente di Chambord, era un tesoro che non poteva essere ignorato. Anche se Charsi ora era un normale fabbro, possedeva un misterioso martello di ferro ed era anche molto talentuosa, con un potenziale illimitato. Ora che aveva ottenuto il supporto di Fei, non era impossibile che potesse fare grandi progressi nella sua carriera. In quel modo, avrebbe giocato un ruolo vitale nel piano di Fei.

Questo era un investimento per il futuro.

Le cosiddette gemme elementali nel mondo di Diablo erano inestimabili ed erano considerate un tesoro leggendario, ma non erano rare nel continente Azeroth, altrimenti Zola e Luciano, membri della chiesa a tre stelle, non sarebbero riusciti ad ottenerne uno scrigno.

Mentre i due stavano chiacchierando e sorridendo, la splendida mercenaria Elena aveva già finito di fare i bagagli e lo chiamò. Fei era a corto di tempo, così diede addio a Charsi e partì.

Ma quando raggiunse Elena, rimase scioccato.

Non solo Elena aveva portato equipaggiamento e armi, ma anche molti altri oggetti in borse grandi e piccole. C'era una piccola pentola nera per preparare il riso, un supporto d'acciaio, un po' di legna, ogni sorta di vegetali e carne secca, dei paletti e un po' di pezzi di teloni per mettere su una tenda. Per portare tutto più facilmente, Elena aveva perfino preso una mucca bianca con dei marchi gialli dal campo delle ranger per trainare un carretto di legno.

Più di una decina di splendide giovani circondavano il carretto di legno e stavano dicendo con riluttanza addio alla loro sorella Elena, in lacrime.

"Uh... Cosa state facendo?" Fei era perplesso.

"Queste cose saranno utili durante il viaggio per Lut Gholein..." Una piccola e adorabile ragazzina guardò Fei come se fosse un idiota e disse: "Dovrete attraversare numerose montagne e colline, e anche un vasto deserto mortale. È un viaggio di duemila miglia molto pericoloso, così probabilmente ci metterete due o tre mesi. Dovete pensare bene alle provviste da portare."

"Sì maestro Fei, devi prenderti cura della sorella Elena..." Anche le altre ragazze erano preoccupate e dissero: "Naturalmente devi stare attento anche tu. Ho sentito che Diablo ha bloccato la strada di montagna e il viaggio sarà molto pericoloso e pieno di innumerevoli demoni e mostri!"

Fei: "..."

Non aveva il tempo di spiegarsi, così prese per mano Elena, ignorando i rossori, le espressioni e gli applausi delle altre. Corse verso l'operatore della barca Warric, scelse l'opzione del dialogo "Vai ad est" e poi si accese una luce, e Warriv scomparì all'improvviso.

Gli altri rimasero sbalorditi.

"Così dopo che Anderson Keli'er è stato ucciso, l'uomo più inutile dell'accampamento ha ottenuto un'abilità così sbalorditiva... È incredibile; possiamo usarlo anche noi per andare a Lut Gholein?"

.....

Lut Gholein.

Elena esaminò con curiosità la città che esisteva solo nelle leggende del Campo delle Ranger.

Tuttavia ciò che la deluse un po' era che la Perla del Deserto non era animata e prospera com'era stata descritta dai cantastorie, anzi la sua atmosfera era cupa. Il vento soffiava sull'erba gialla e le strade magnifiche non potevano nascondere la trascuratezza delle vie. C'erano pochissimi pedoni e i pochi che incontravano mostravano espressioni spente e senza vita, ancora peggio della gente nel Campo delle Ranger.

Ma il tempo di Fei nel mondo di Diablo era limitato, così non c'era tempo di fare visitare ad Elena questa Perla del Deserto e la portò dritta fuori dalla città. Dirigendosi verso nord per attraversare la Landa Rocciosa, alla fine avevano trovato la Sala del Morto nelle Colline Aride, e poi come d'abitudine iniziarono a fare innumerevoli massacri.

La missione stavolta era di trovare il Cubo Horadrim nel labirinto sotterraneo della Sala del Morto.

Questa scatola cubica incredibile era indispensabile per completare le altre missioni. Inoltre per Fei avrebbe avuto altri ruoli più importanti, come la sintesi di pietre dello stregone di alto livello nel continente Azeroth e altri equipaggiamenti e risorse importanti.

Innumerevoli mostri vagavano nel labirinto sotterraneo della Sala del Morto.

I mostri qui erano molto più potenti di quelli vicino al Campo delle Ranger, sia in attacco che in difesa, e la maggior parte di loro erano nuovi volti. Alcuni sembravano degli scheletri e si chiamavano Ritornati, altri erano robusti e lasciavano foschie velenose dopo la morte ed erano Zombie, alcuni  in particolare assomigliavano alle mummie degli dei della morte nella mitologia egizia della terra e avevano l'abilità di evocare scheletri.

I massacri continuarono.

Il tempo passò tra le innumerevoli grida acute, il sangue che schizzava, i pezzi d'ossa che volevano e le pozioni e l'equipaggiamento cadevano costantemente dai corpi.

Proprio quando il limite di quattro ore di tempo di Fei stava per finire, i due riuscirono finalmente a farsi strada nel labirinto sotterraneo del terzo piano, che era a sole poche camere di distanza dal più grande boss Bloodwitch il Selvaggio, il mostro con il Cubo Horadrim.

Fei fece un calcolo del tempo e immaginava che non sarebbe riuscito ad uccidere il boss prima di essere costretto a lasciare il mondo di Diablo, così si fermò prima e usò il portale di teletrasporto e tornò a Lut Gholein. Cercò Warriv, scelse l'opzione "Vai ad Ovest" e si teletrasportò all'istante nel Campo delle Ranger.

Diede l'equipaggiamento che aveva ottenuto dai massacri ad Elena, lasciando che se ne occupasse lei. Poi Fei trovò un posto tranquillo, scambiò un po' di pozioni tramite la misteriosa voce fredda e quando il tempo finì, aprì il portale e lasciò direttamente il mondo di Diablo.

.....

Città di Chambord, sala del re.

Fei era seduto sul trono e stava ripensando alla sua strategia per aumentare di livello.

In sole quattro ore, il barbaro finalmente aveva raggiunto lentamente il livello 21. Fei diede un punto abilità a Colpo e la sua forza aumentò ancora una volta.

Durante questo processo, Fei iniziò a rendersi conto che, dopo il livello 20, i punti esperienza necessari stavano aumentando sempre di più e così stava progredendo sempre più lentamente. In passato, quattro ore di tempo erano sufficienti per aumentare di livello 2 o 3 volte, ma ora quattro ore non erano sufficienti a progredire di un solo livello, nemmeno quando entrava in mappe di grado superiore. Il ritmo era stato ridotto drasticamente e questo significava che inevitabilmente i suoi progressi nel mondo reale sarebbero diventati più difficili e lenti.

<em>'Forse dovrei cambiare prospettiva, mettere da parte il barbaro e iniziare ad aumentare il livello delle altre 6 classi...</em>' Pensò Fei.

Dopotutto, in Diablo, ogni classe aveva la sua specialità e molte tecniche uniche, ma avevano tutte i loro vantaggi e svantaggi. Se Fei avesse finito la mappa del Campo delle Ranger con il paladino, l'incantatrice, il druido, il negromante, l'amazzone e l'assassina, e radunare le tecniche di tutte e sette le professioni per complementarle l'una con l'altra, allora probabilmente sarebbe stato più potente rispetto ad un solo barbaro.
Questo si poteva capire da come molti giocatori di diverse professioni collaboravano insieme per uccidere i boss, e nella battaglia precedente di Chambord, c'era stato anche un ovvio esempio, sul ponte, Fei aveva contato sulla combinazione delle tecniche dell'Incantatrice e del barbaro per uccidere lo spadaccino Landes a tre stelle.

E, come immaginava, se avesse potuto davvero battere la mappa del Campo delle Ranger con tutte e sette le professioni, forse avrebbe ottenuto un'enorme ricompensa dalla voce misteriosa, e per questo valeva la pena di aspettare.

Naturalmente Fei pensò anche ad altri modi.

Per i personaggi del mondo di Diablo, la forza non dipendeva dal livello; anche la qualità dell'equipaggiamento era molto importante. Una serie potente poteva potenziare significativamente la forza di un personaggio, e in un gioco del genere, se uno avesse voluto ottenere dell'equipaggiamento di qualità, oltre all'uccidere mostri come al solito, comprare dei buoni strumenti dei mercanti NPC era un'ottima scorciatoia.

Tuttavia non sapeva come ottenere una così grande quantità di monete d'oro.

Alla fine Fei aveva pensato al Cubo Horadrim e alle pietre dello stregone. Ora aveva bisogno di ottenere informazioni per determinare se la sua idea era fattibile. Se era davvero come pensava, allora avrebbe potuto procurarsi una miniera di monete d'oro.



