---
title: Capitolo 91 – Prima della celebrazione
pubDate: 2024-05-14T03:41:47.867Z
tags:
    - htk
---

Capitolo regolare,
0 capitoli in coda, 0/5
-Schadenfreude

Il tempo passò velocemente.

La normalmente silenziosa Chambord gradualmente si animò.

In meno di quattro giorni, il giovane re Alexander avrebbe compiuto diciotto anni e avrebbe potuto accettare l'incoronazione dell'impero Zenit e avrebbe occupato ufficialmente il trono, diventando l'ottavo re di Chambord.

Nelle ultime due settimane, Chambord aveva superato molte difficoltà e, nel frattempo, da un idiota ridicolizzato, Alexander era diventato un vero re. Per questo, l'intero paese non vedeva l'ora che arrivasse questo giorno.

Con il passare del tempo, tutti si stavano preparando contenti per l'ascensione del re.

Tutti avrebbero dovuto dare la precedenza alla cerimonia, e anche i due ufficiali militari Bast e Brook che erano incredibilmente occupati a gestire la riforma militare e politica dovettero mettere da parte queste faccende e iniziarono a concentrarsi sui preparativi per la cerimonia.

Secondo le tradizioni di Chambord, l'incoronazione si sarebbe svolta sulla cima della montagna orientale dentro la città. Quattro gironi dopo, quando il primo raggio di sole fosse trapelato dal mare di nuvole, sarebbe stato il momento in cui Alexander sarebbe asceso al trono.

Anche se Fei aveva sollecitato la gente a preparare una cerimonia semplice, furono utilizzati comunque molti materiali e furono portati sulla cima della montagna da un flusso continuo di lavoratori. Tutti si impegnarono, cercando di prepararsi per il grande evento di Chambord.
Le imprese precedenti di Alexander avevano conquistato completamente i cuori di tutti i residenti e la maggior parte delle persone erano più che disposte ad accettare di essere governate da un re così gentile. Uomini e donne, giovani e vecchi, lottavano per poter essere i primi a dare il loro contributo; i ricchi contribuivano con i soldi, i muscolosi con il loro lavoro, i mercanti con degli oggetti e la popolazione generale si unì tutta all'esercito che preparava questi festeggiamenti.

Ciò che sorprese molte persone fu che anche il sacerdote Zole e il cavaliere Luciano si unirono al gruppo, e i frati e i cavalieri mostrarono tutti un entusiasmo senza precedenti, fornendo molto supporto finanziario. Zola e Luciano salirono personalmente sulla montagna orientale, pronunciando le loro preghiere ogni mattino con fare estremamente devoto, come se la persona che stesse per ascendere al trono tra quattro giorni non fosse Alexander, ma il papa Sergiyeli.

Allo stesso tempo, arrivarono anche degli ospiti da lontano.

Dopo aver sentito notizia di come Alexander stava diventando adulto e stava ascendendo al trono, molti piccoli paesi attorno a Chambord che erano affiliati con l'impero Zenit mandarono dei messaggeri per congratularsi con lui. Naturalmente chi era venuto a congratularsi era una piccola porzione tra i 250 paesi affiliati con l'impero Zenit. Dopotutto Chambord era solo una città sussidiaria di livello 6 e non si sapeva se sarebbe riuscita a mantenere il suo grado nell'imminente esercitazione. Il debole non aveva bisogno di diplomazia e questo valeva anche nel continente Azeroth.

.....

Mattino, gli uccelli cantavano tra il profumo dei fiori.

Sala delle discussioni del re.

Nella piccola pozza al centro della sala, scorreva acqua pulita e pesci rossi ondeggiavano le code giocosamente. Sulle sedie di pietra ad entrambi i lati della pozza sedevano i capi di Chambord che al momento stavano facendo un incontro per la cerimonia di ascensione.

Era un raduno molto ampio; oltre agli ufficiali militari e ai nobili, c'erano anche delle persone molto rispettate che erano state invitate all'incontro.

Sulla prima sedia di pietra alla sinistra del trono, l'araldo Bast stava riassumendo le informazioni che aveva raccolto.

"...Il principe Aobiner di Sereith, il principe Modric della città del lago, il principe di Shenhua..." Il vecchio Bast disse il nome di circa venti paesi in un solo respiro, alzò lo sguardo e osservò lentamente la gente seduta mentre continuava: "Questa è la lista dei messaggeri di tutti i paesi che sono venuti a congratularsi per la canonizzazione del re Alexander."

"Anche la città sussidiaria di Sereith di terzo livello ha mandato qualcuno?" Brook, che era seduto a destra del trono, si accigliò lievemente. Disse con sorpresa: "Non erano buoni amici di Blackstone? È stata mandata anche una delle cinque aquile delle 250 città sussidiarie, il principe Aobina?"

"Cinque aquile?" Questo termine attirò l'attenzione di Fei.

Brook si era alzato subito e aveva spiegato brevemente le origini delle cinque aquile e il rapporto tra Chambord e Sereith.

"Sì sua maestà. Tra le 250 città sussidiarie dell'impero Zenit, sono emersi membri d'élite tra i principi delle varie famiglie reali. Sono tutti incredibilmente talentuosi e sono stati cresciuti con dedizione dalle famiglie reali, e dei perdigiorno li hanno raggruppati e definiti i "dieci membri d'élite", i "nove guerrieri", gli "otto professionisti", i "sette lupi", i "sei eroi", le "cinque aquile", le "quattro lame", i "tre folli", i "due celati" e "la spada". Il principe Aobina di Sereith è una delle cinque aquile, l'Ala d'Aquila e si dice che sia diventato un guerriero a quattro stelle.
Inoltre Sereith è una città sussidiaria di livello tre, ma ha sempre avuto rapporti stretti con il nostro nemico giurato, Blackstone, così possono essere considerati uno dei nostri potenziali nemici. Non credevo che avrebbero mandato qualcuno a vedere la cerimonia di sua maestà, e che tra tutti, avrebbero mandato Ala d'Aquila Aobina... Sospetto che abbiano cattive intenzioni."

Fei annuì, aveva capito il quadro generale.

Una piccola città sussidiaria di terzo livello aveva un principe guerriero a quattro stelle sorprese un po' Fei. A parte le cinque aquile, c'erano anche i "dieci membri d'élite", i "nove guerrieri", gli "otto professionisti", i "sette lupi", i "sei eroi", le "cinque aquile", le "quattro lame", i "tre folli", i "due celati" e "la spada". Queste persone non dovevano essere figure insignificanti, specialmente i dieci che potevano competere con le cinque aquile; il loro potere doveva essere terrificante.

Questa scoperta fece provare un senso di urgenza a Fei e gli diede la sensazione di dover allargare i propri orizzonti... Prima aveva pensato che Chambord si stesse sviluppando abbastanza bene di recente, ma ora si era reso conto che non era sufficiente. Non bastava contare solo sulla pozione Hulk.

"Ma la città del lago di quarto livello è sempre stata in stretti rapporti con Chambord. Il re Blanco della città del lago e il padre di sua maestà erano in ottimi rapporti, si definivano fratelli. Il principe Modric che è venuto a congratularsi ha solo 16 anni, ma è stato già riconosciuto come uno dei "dieci membri d'élite", con una forza al picco delle due stelle e un potenziale sconfinato. Credo che sua maestà dovrebbe incontrare personalmente il principe Modric." Suggerì Bast.

"Va bene. Vi occuperete del ricevimento dell'ambasciata, fatemi sapere dei risultati."

Fei aveva iniziato a stancarsi un po' di questa conferenza. Innumerevoli piccole questioni si erano accumulate ed erano diventate ingombranti. Rifletté per un secondo e lasciò questa patata bollente al suo futuro suocero Bast, a Brook e agli altri, poi si batté spudoratamente il sedere e fuggì direttamente dalla sala.

Tutti si scambiarono occhiate in un silenzio imbarazzato.

Molti volevano ascendere al trono e volevano tenersi stretto il loro potere per timore di condividerlo con gli altri. Tuttavia, Alexander era l'esatto opposto e si nascondeva dal potere come se fosse una malattia. Questo re era davvero particolare, ma chi avrebbe aiutato i ministri dentro la sala ad uscire da questa atmosfera imbarazzante?

"Continuiamo... la nostra discussione."

Bast scosse la testa con un sorriso pieno di amarezza: "Riferirò i dettagli finali a sua maestà e farò una decisione in seguito."

Nella montagna posteriore di Chambord, la piazza dell'ex prigione dell'acqua.

Questo posto era stato dichiarato terra proibita e bloccato completamente. Naturalmente sembrava che non ci fosse nulla di strano dal suo aspetto esteriore. Le guardie erano rimaste le stesse, erano solo 4 o 5 ed erano dispersi pigramente all'entrata del castello di pietra. Ma nell'oscurità, i 22 guerrieri stavano seguendo uno strano percorso di pattuglia e non poteva passare nemmeno una mosca di qui.

In quanto re, Fei entrò tranquillamente nell'area senza incontrare resistenza e andò dritto nel labirinto sotterraneo.

La caverna prima cupa era cambiata significativamente.

In confronto al silenzio fuori, l'interno era molto più attivo, risuonavano il tonfo delle pietre e il clangore del metallo. L'ufficiale della prigione Oleg e il capo delle guardie del re al momento stavano dando ordini a centinaia di soldati scelti, secondo i progetti raffigurati su pelli di animale forniti da Fei, per riparare questa prigione.

I cento lavoratori qui erano tutti membri d'élite scelti da Brook secondo gli ordini di Fei. Erano affidabili, leali e dopo essere stati raffinati dalla pozione Hulk diluita, la loro forza era aumentata significativamente. Anche se nessuno di loro era diventato un guerriero stellare, il loro fisico aveva raggiunto una forza di diverse migliaia di libbre. Erano spaventosamente forti, paragonabili ai 22 guerrieri della battaglia sul ponte. Erano stati anche allenati da un maestro come Peter Cech, così avevano iniziato a formare il prototipo di un Esercito di Ferro.

La prigione prima inquietante e terrificante era cambiata poco a poco.

Le sbarre di ferro macchiate di sangue e gli strumenti di tortura erano stati rimossi. Nella sala di pietra alta quanto un grattacielo che era nelle profondità del corridoio erano state sistemate una decina di fornaci. I migliori fabbri di Chambord avevano portato i loro migliori apprendisti e, insieme all'aiuto dei soldati, continuavano a sciogliere le sbarre di ferro. Seguendo i progetti procurati da Fei, crearono nuovi oggetti dall'aspetto strano. Non erano spade o armature; la maggior parte di questi strumenti erano arnesi sconosciuti alla maggior parte della gente.



