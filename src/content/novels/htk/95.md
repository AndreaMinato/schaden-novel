---
title: Capitolo 95 – Evocare a Volontà
pubDate: 2024-05-14T07:41:47.867Z
tags:
    - htk
---

Capitolo regolare,
0 capitoli in coda, 0/5
-Schadenfreude

"Non ci credo, facciamo altri tentativi... Umpf, stavolta tentiamo una alla volta." Disse Fei afferrando le manine di una ragazzina vestita di viola. Poi ci fu un bagliore blu ronzante. Scomparì con Warriv, ma la piccoletta rimase lì.

Dopo un altro scintillio, Fei tornò con rabbia.

"Riproviamo..."

Fei scomparì di nuovo.

Tornò.

Scomparì di nuovo.

...

Dieci minuti dopo.

Fei aveva preso per mano quasi ogni ragazza. All'inizio questo pervertito aveva pensato a cercare il motivo per cui il teletrasporto non funzionava, ma alla fine l'aveva usato come scusa per approfittarsene e toccare le soffici manine di tutte le ragazze. Le ranger erano tutte splendide giovani... così sarebbe stato stupido non approfittarsi dell'occasione.

Tuttavia il teletrasporto a Lut Gholein non funzionò nemmeno una volta, a parte con Elena.

"È strano, devo aver trascurato qualcosa di importante..."

Fei abbassò la testa in contemplazione e iniziò a riflettere.

Perché solo Elena poteva essere portata a Lut Gholein e non gli altri? Fei notò che era accaduta una situazione simile quando aveva attivato una delle tecniche divine Evoca. Allo stesso modo, poteva evocare solo Elena nel mondo reale e nessun altro.

Pensando a questo, lo sguardo di Fei si fermò sulla figura chiave, Warriv.

L'uomo sorrise lievemente.

"Warriv, sai cosa sta succedendo?" Fei sembrò avere un presentimento.

"Sì signore, il motivo è molto semplice, la signorina Elena è la tua mercenaria; ha firmato il contratto di ingaggio con te, così può usarlo per seguirti attraverso il teletrasporto spazio-temporale. Tuttavia le altre ragazze non hanno un contratto con te, così temo che non potrò sfruttare il potere del contratto per portarle con te a Lut Gholein."

"Contratto di ingaggio?"

Fei ebbe un'illuminazione.

All'improvviso ebbe la sensazione di aver capito un punto cruciale e il mistero dietro la tecnica Evoca iniziò a svelare il suo vero volto dietro il velo misterioso.

Sì!

Fei capì.

La ragione per cui poteva evocare solo Elena dal mondo di Diablo era a causa del contratto tra di loro. Questo contratto era stato firmato automaticamente dopo che aveva finito la missione di uccidere i corvi di sangue del capo dei mercenari Kashya. Quella era stata la ricompensa per aver completato la missione ed era anche il fattore segreto che aveva trascurato. Se avesse potuto firmare questo tipo di accordi con gli altri membri del Campo delle Ranger, non significava che avrebbe potuto portare altre persone nel mondo reale?

Fei non vedeva l'ora di mettere alla prova questa idea.

Salutò Warriv e le ranger riluttanti, superò diverse tende e poi trovò la sacerdotessa Akara che stava creando delle pozioni nell'angolo a sud est dell'accampamento.

"Contratto?"

Dopo aver ascoltato le ipotesi di Fei, lo sguardo di Akara si accese come se avesse avuto un'improvvisa epifania, e poi disse lentamente: "La tua ipotesi è corretta, potrebbe essere il motivo per cui Elena è la sola che può seguirti nel tuo mondo."

"Allora posso firmare il contratto di lavoro con altre persone?" Questa era la domanda che preoccupava di più Fei.

"Uh... temo che tu non possa." Akara scosse la testa.

"Cosa... Perché?" Fei divenne davvero impaziente.

"Nel continente delle ranger, il contratto di ingaggio è del tipo più speciale è ha il tratto di essere singolo ed esclusivo. Dato che hai già firmato il contratto con Elena, non potrai firmare questo tipo di contratto con nessun altro, a meno che tu non prenda l'iniziativa di sciogliere quello che hai fatto con Elena..."

Le parole di Akara demoralizzarono Fei, che fece una smorfia.

Che fosse destinato a poter evocare una sola persona dal mondo di Diablo? Dannazione!

Tuttavia, in ogni caso, non poteva sciogliere il contratto con Elena. Elena gli aveva già detto molto tempo fa che venire licenziata per una ranger equivaleva a perdere ogni gloria, una condizione peggiore della morte. Inoltre, dopo aver cooperato con questa splendida mercenaria per così tanto tempo, la coppia era diventata strettamente connessa e Fei aveva iniziato a provare un forte attaccamento nei confronti di questa splendida ranger.

Ma in quel momento, con un sorriso misterioso, la zia Akara continuò: "Tuttavia, nel continente delle ranger, a parte il contratto di ingaggio, ce ne sono molti altri tipi con effetti simili come quello dell'amicizia, del servo, della parte, dell'apprendista, del clan e così via. Se la mia ipotesi è corretta, potrai ottenere l'effetto che vuoi firmando uno di questi contratti. Perché non fai un tentativo?"

Fei iniziò a schiumare dalla bocca: "..."

A questo punto era sicuro al 100% di essere stato preso in giro da questa vecchia sacerdotessa maliziosa che adorava fare scherzi.

.....

Nelle montagne posteriori di Chambord, nel labirinto sotterraneo.

Buzzzz!

Con un lieve ronzio familiare, qualcosa sembrò tremare e dimenarsi a mezz'aria, e un momento dopo apparì all'improvviso un enorme portale color blu nella sala di pietra.

Fei uscì dal passaggio.

Una figura magra avvolta da un abito viola lo seguì e, ben presto, apparì anche una splendida arciera dall'armatura raffinata con i capelli rossi, il suo intero corpo emanava un'atmosfera forte.

Erano Akara ed Elena.

"Ah! Quanto è fresca quest'aria, quanto è pura questa energia naturale..." Akara si sedette nella sala di pietra ad occhi chiusi, fece un respiro profondo e disse con un'espressione entusiasta: "Questa è la sensazione di un mondo brillante... finalmente!"

Fei ed Elena guardarono Akara senza dire nulla.

In quanto capo spirituale del Campo delle Ranger, la sacerdotessa Akara perdeva raramente la calma. Quando l'oscurità aveva avvolto il continente, tutta la responsabilità era ricaduta sulle sue spalle sottili ed era diventata la profeta del campo. Come un faro nella notte, aveva guidato tutti e aveva portato una debole traccia di luce e speranza alle ranger. Finora Akara era stata la definizione di una guida calma. Ma oggi, percependo l'energia pura del mondo in questa sala di pietra, simile a quella del continente delle ranger prima che venisse invasa dall'oscurità, la fece un po' emozionare.

Dopo un po' Akara si calmò lentamente.

Akara percepì l'energia attorno e chiese confusa: "Signor Fei, è questo il tuo paese? Il misterioso labirinto sotterraneo di cui parlava Elena? Perché ho una sensazione di déjà vu?"

"Prima manderò qualcuno con te per fare un giro. Fuori da questa caverna c'è una splendida città; credo che ti innamorerai di questo mondo." Fei sorrise e disse: "Per quanto riguarda la strana sensazione, anche io ed Elena l'abbiamo provata, ma sfortunatamente non siamo riusciti a capirne il motivo."

Akara rifletté per un momento e annuì per mostrare la sua approvazione.

Fei attivò un'abilità, consumando all'istante tutti gli MP del suo barbaro. Aprì tre portali ed evocò una decina di splendide ranger e la splendida Charsi nella sala di pietra. Dopo averle avvertite su alcune questioni, uscì dalla sala, chiamò l'ufficiale della prigione Oleg in lontananza che si stava occupando del lavoro di demolizione, e gli ordinò di portare la sacerdotessa e le altre a fare un giro in città.

"Ricevuto sua maestà."

Vedendo come erano apparse più di dieci persone dal nulla, Oleg ebbe la sensazione di non essere abbastanza intelligente da comprendere la situazione. Non sapeva come queste persone avessero evitato la sua sorveglianza e quella dei soldati e fossero entrate qui, ma sua maestà chiaramente le conosceva bene. Oleg non osò chiedere nulla, così guidò rispettosamente Akara e le altre fuori dalla stanza.

Fei afferrò all'improvviso la piccola mano di Elena.

Le sussurrò dietro l'orecchio: "Sei già molto familiare con questo mondo, prenditi cura della sacerdotessa e delle ragazze. Di recente sono venuti molti estranei in città, non entrate in conflitto con gli altri. Se qualcosa andrà storto, puoi consultarti con il tipo grasso." Fei indicò l'ufficiale Oleg, era un uomo molto esperto nel trattare con le persone.

Mentre le sussurrava nell'orecchio, i capelli di Elena sfiorarono gentilmente la guancia di Fei, stuzzicandolo.

Elena abbassò la testa e sentì il calore della mano di Fei, come se si fosse già abituata a tenersi per mano con lui; non era più timida e si limitò a sorridere ed annuire.

"Non esci fuori con noi?" Disse piano.

Fei sorrise e disse: "Ho ancora qualcosa di cui occuparmi."

I due al momento sembravano due ragazzi che stavano cercando di sfuggire all'attenzione del maestro e che stessero cercando di chiacchierare in fondo alla classe. Era un'atmosfera intima ed emozionante.

Alla fine Elena se ne andò contenta.



