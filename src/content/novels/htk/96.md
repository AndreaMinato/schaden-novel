---
title: Capitolo 96 – Di nuovo scioccato
pubDate: 2024-05-14T08:41:47.867Z
tags:
    - htk
---

Capitolo regolare,
0 capitoli in coda, 0/5
-Schadenfreude

Il contratto tra Elena e Fei era di lavoro e quello con le altre ranger era più simile ad un contratto d'amicizia.

Per quanto riguardava la sacerdotessa Akara, aveva costretto Fei a firmare un contratto d'apprendista con lei.

Questo significava che Fei avrebbe dovuto passare un po' di tempo ogni giorno a studiare la misteriosa farmacologia, la creazione di pergamene e altre conoscenze complesse e misteriose. Non sapeva perché, ma la sacerdotessa Akara nutriva molte speranze in lui, credeva che questo avventuriero coraggioso potessero ereditare le sue tecniche misteriose.

Dopo aver mandato via tutti, Fei tornò nella sala di pietra.

Seduto sulla sua sedia di pietra, posò la mano sulla scrivania liscia.

Fei pensò ai suoi piani futuri; se avesse potuto rapire Akara e Charsi, le loro tecniche di creazione di pozione e di forgia avrebbero avuto un effetto significativo sullo sviluppo di Chambord. Decise che avrebbe scelto un gruppo di ragazzini talentuosi dalla scuola civile e militare di Chambord per farli diventare apprendisti di Akara e Charsi. Sarebbe stato meglio per la città ottenere queste tecniche magiche.

Un grande uomo un tempo aveva detto che l'educazione doveva partire con i bambini.

Questa serie di fatti aveva verificato l'ipotesi di Fei, e aveva anche risolto tutti i suoi problemi, dopo aver firmato una varietà di contratti, poteva evocare liberamente altre persone dal Campo delle Ranger usando MP.

Stavolta però, il capo dei mercenari Kashya, il vecchio Cain e alcuni altri non erano andati con loro nel mondo reale, perché il Campo delle Ranger aveva comunque bisogno che qualcuno rimanesse a proteggerlo. Anche se il boss demoniaco Andariel era stato già ucciso da Fei, i demoni che vagavano nelle lande selvagge non erano scomparsi completamente. Si erano indeboliti, ma potevano comunque rappresentare una minaccia per il Campo delle Ranger.

Dopo aver riordinato le idee, Fei aprì il portale e tornò nel mondo di Diablo. Stavolta non scelse la classe del barbaro. Scelse una nuova modalità sul proiettore olografico 3D; il druido.

Secondo i suoi piani, nei prossimi giorni avrebbe sfruttato pienamente le quattro ore in cui poteva entrare nel mondo di Diablo. Avrebbe fatto battere la prima mappa del Campo delle Ranger a tutti gli altri personaggi per vedere se avrebbe ricevuto qualche ricompensa dalla voce misteriosa una volta che le sette classi avessero completato la prima parte.

.....

Mentre Fei entrava nel mondo di Diablo per aumentare la sua forz, Chambord diventava sempre più animata a causa della cerimonia di ascensione del re.

Si potevano vedere visitatori di altri paesi per strada.

Alcuni piccoli mercanti avevano un ottimo fiuto per le opportunità di commercio, così formarono piccoli gruppi che entravano ed uscivano nella città, e tutte le strade presto si riempirono di voci di gente che vendeva. Chambord divenne incredibilmente vivace e il flusso di persone era più che raddoppiato rispetto a prima, perfino la spaziosa Strada Dorata era diventata affollata.

In quel momento, un gruppo di splendide giovani attirò l'attenzione di molte persone.

Tra queste ragazze, a parte una donna completamente ricoperta da un abito viola che le nascondeva il viso, le altre indossavano un'armatura semplice, mostrando molto la loro pelle bianca. Erano vestite in modo semplice e umile, e tutte avevano un bel visetto, sembravano un gruppo di piccole fate che danzavano tra la gente. Come se non avessero mai visto una città prima d'ora, facevano domande in continuazione ed erano curiose. Le giovani non sembravano minimamente caute, parevano ingenue, adorabili e innocenti, come un gruppo di sciocche ragazzine.

Nonostante molte persone avessero intenzione di approcciarle, nessuno osò davvero rivolgersi a loro.

Il motivo era molto semplice.

Nonostante queste ragazzine sembrassero delle sciocche, la loro aura non era affatto debole. Questo in particolare per la ragazza di circa 20 anni dai capelli rosso fuoco e la bellezza impareggiabile, la sua pelle era color giada e sembrava una dea venuta dal cielo. L'arco dorato dagli strani motivi appeso alle sue spalle rilasciava tracce terrificanti di potere demoniaco e ciò che era più spaventoso era la sua aura insopprimibile, dava una sensazione di estremo pericolo, come se fosse una lama a luna crescente sfoderata.

Inoltre uno dei "seguaci" preferiti del re Alexander, l'ufficiale di prigione Oleg, stava seguendo le ragazze come un servo.

Era un fatto rivelatore, queste splendide ragazze probabilmente erano straniere buone amiche del re Alexander che erano venute qui a congratularsi con sua maestà per l'ascensione.

Le ranger stavano facendo compere contente e si stavano godendo un momento di rilassamento.

Non avevano mai visto una città così animata nel loro continente e ogni giorno dovevano fare attenzione, pronte ad affrontare diavoli e mostri da un momento all'altro e fronteggiare la minaccia della morte in agguato. Avevano anche visto morire le loro sorelle numerose volte... Ma in quel momento finalmente potevano rilassarsi, godendosi liberamente le novità, come degli uccellini appena liberati dalla loro gabbia, iniziando a volare attorno imprudentemente.

Mentre stavano camminando, risuonò all'improvviso una voce forte.

Molti erano affollati lì a cercare qualcosa e ogni tanto riecheggiavano delle risate, l'atmosfera era incredibilmente animata. Le ragazze la notarono e si avvicinarono incuriosite.

.....

Labirinto sotterraneo.

Sala di pietra.

Un portale blu scuro increspò lo spazio e apparì all'improvviso, lasciando passare Fei.

Aveva raggiunto il limite di quattro ore, così non aveva avuto altra scelta se non lasciare il mondo di Diablo.

Nelle ultime due ore, visto che aveva accumulato molta esperienza quando aveva giocato con gli altri personaggi, era salito di livello velocemente e incredibilmente era riuscito a fare arrivare al livello 10 il suo druido, completando tre missioni, ripulire la caverna, eliminare il traditore Blood Raven, salvare il pervertito Cain, in una sola volta e lasciando solo altre tre missioni da completare nella prima mappa.

"Se gestirò bene il mio tempo, le finirò domani."

Fei era pieno di sicurezza.

A questo punto, era ancora nella modalità Druido, così quando fece un cenno noncurante, l'energia elementale unica della sua classe si manifestò e, al suo interno, si formò un enorme lupo bianco dal nulla. La creatura arrivò al fianco di Fei e, come se lo considerasse suo amico, si strusciò gentilmente contro la sua gamba.

La creatura emanava un forte senso di pericolo.

Questa era l'abilità del Druido: Evoca Spirito del Lupo.

Fei aveva potenziato fino al livello 3 questa abilità, così ora poteva evocare tre lupi bianchi allo stesso tempo. Inoltre ogni creatura aveva un potere simile ad un guerriero ad una stella e non era trascurabile. L'evocazione era una delle tecniche più potenti del druido.

Inoltre Fei poteva anche trasformarsi in un licantropo o in orso. Dopo essere mutato, avrebbe acquisito l'agilità, il potere d'attacco e la velocità di un lupo, e il potere e la robustezza di un orso.

Al momento, aveva scelto le tecniche di evocazione e di mutazione, trascurando la categoria elementale, principalmente perché erano incantesimi e aveva già la modalità Incantatrice.

Dopo aver esaminato le caratteristiche del druido, Fei represse l'impulso di trasformarsi in un licantropo e correre in giro nudo. Ritornò alla modalità del barbaro, tirò fuori un po' di gemme di alto livello dal suo inventario, lasciò direttamente il labirinto sotterraneo e si diresse verso la base della Sacra Chiesa a Chambord.

In chiesa.

"Sua maestà, non mi aspettavo che sarebbe venuto di persona. Ci sentiamo incredibilmente onorati per questo."

All'arrivo di Fei, il sacerdote Zola e il capo dei cavalieri Luciano furono tutti sorpresi e un po' spaventati. Questi due si erano impegnati molto per i preparativi per la cerimonia di ascensione, avevano speso molte risorse finanziarie e materiali per soddisfare Fei e ricevere il suo favore. Ora sembrava che avesse avuto effetto.

"Bene, avete lavorato sodo di recente."

Fei vide le loro espressioni umili e soddisfatte, ma rimase impassibile. Anche se era un ospite, si sedette sulla sola sedia nella stanza come se fosse il proprietario del posto e osservò i due dire: "Nessun problema, nessun problema. Poter servire sua maestà è un onore per noi!" Rispose frettolosamente il barbuto Luciano con intelligenza.

"Beh, mi ricorderò di voi."

Fei scorse i loro volti con lo sguardo. Rilasciò deliberatamente un'aura pura e sacra, come un dio disceso dal cielo e poi disse lentamente: "Sono venuto da voi perché ho una questione per cui mi serve il vostro aiuto."

"Sua maestà, ci dia pure il suo ordine, siamo disposti a sacrificare la nostra vita per servirla."

I due sentirono la richiesta di Fei e all'improvviso si rallegrarono. Ciò che temevano era sopratutto che il re non avesse bisogno di loro. Dato che ora stava chiedendo aiuto, era ottimo per loro e dimostrava che il re stava iniziando lentamente ad accettarli.

"Va bene allora, sarò diretto." Disse Fei e, con un cenno della mano, fece apparire quattro gemme di alta qualità dalla luce scintillante e allettante nel suo palmo. "Usate i canali della chiesa e convertite queste pietre dello stregone di alta qualità in pietre di bassa qualità."

"Oh signore, sono davvero delle pietre dello stregone di alta qualità... mio signore, e questo pezzo pieno di energia elementale del fuoco, che sia la rara pietra dello stregone perfetta? Sua maestà, questo..." Non poté che esclamare Zola, le sue labbra erano secche e il suo sguardo stordito.

Fei poteva capire la loro reazione, il valore delle pietre nelle sue mani era troppo elevato.

La peggiore poteva già essere scambiata per almeno 100 pietre dello stregone di basso livello e solo due di esse era sufficiente per superare in valore l'intero scrigno di pietre che i due avevano dato a Fei pochi giorni fa. Senza menzionare l'altra di livello alto e quella di qualità perfetta, anche se fossero state scambiate, il loro valore sarebbe stato comunque incredibile, arrivando quasi a milioni di pietre dello stregone di basso livello. Per persone come loro due che avrebbero provato amarezza per un po' di giorni per aver dovuto dare una scatola di pietre, questa era indubbiamente una ricchezza incredibile.

"Allora? Che voi... non possiate farlo?" Chiese Fei accigliandosi vedendo i due storditi.

Zola sembrò ridestarsi da un sogno e rispose frettolosamente: "Ah... No, no, possono essere convertiti, possono essere sicuramente convertiti! Ci vorrà solo del tempo, forse un po' più di tempo."

Il suo cuore stava battendo freneticamente, questa era un'occasione d'oro per lui. Le pietre di alto livello, specialmente quelle perfette, erano estremamente rare. Se avessero potuto usare il canale della chiesa per scambiarla, sarebbe stato sicuramente un grande merito e avrebbe fatto una buona impressione al papa Sergiyeli.



