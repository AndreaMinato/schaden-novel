---
title: Capitolo 98 – Il vento in aumento presagisce la tempesta in arrivo
pubDate: 2024-05-14T10:41:47.868Z
tags:
    - htk
---

Capitolo regolare di giovedì scorso, avevo pubblicato di nuovo il 97 xD
0 capitoli in coda, 0/5
-Schadenfreude

Quello è un osso magico a quattro stelle?

Il guerriero con i capelli biondi finalmente lo riconobbe e deglutì.

Nonostante fosse molto lontano, poteva sentire chiaramente la fluttuazione volatile di magia che proveniva dall'arma. La sua aura gelida sfrecciò in alto nel cielo, come uno stregone a quattro stelle che aleggiava in lontananza. Una forza e un'energia del genere potevano provenire solo da un'arma magica a quattro stelle.

Per i guerrieri stellari erano tesori impareggiabili.

Nel continente Azeroth, l'equipaggiamento magico e le armi potevano essere divisi in nove livelli a seconda della loro qualità.

Dal primo al terzo livello, le armi magiche fino a tre stelle erano relativamente comuni e anche nella media, ma dal quarto al sesto livello, lo stadio intermedio, e dal settimo al nono livello diventavano sempre più rari.
In generale, solo fabbri di alto livello e maghi potevano forgiare armi magiche al di sopra del secondo livello e per tutti i guerrieri stellari, un equipaggiamento così potente era più importante della sua stessa vita e la sua forza personale ne dipendeva.

Se un guerriero evolveva al livello lunare, se avesse voluto fare ulteriori progressi, c'erano tre opzioni, aumentare di livello l'arma, le bestie e il fisico.

Tra questi tre metodi di allenamento, concentrarsi sull'arma era il più comune ed era anche il più facile ed efficace.

Ma se uno avesse voluto percorrere questa via, doveva scegliere un'arma di alta qualità e allenare sia la spada che sé stesso. Per un membro d'élite lunare, i suoi progressi sarebbero dipesi dalla qualità e dalle proprietà dell'arma spirituale scelta, e il rapporto tra la persona e l'arma era complementare. Perciò era chiaro quanto era importante un'arma di livello elevato. Anche se Aobina era il principe di una città sussidiaria di terzo livello, Thracian, nemmeno lui aveva un'arma a quattro stelle, e per questo aveva cambiato espressione quando aveva visto l'arma di Elena.

<em>'Se potessi ottenere quell'arco...'</em>

Aobina iniziò subito a riflettere, il suo cuore batteva freneticamente e, all'improvviso, l'immagine gentile e amichevole che aveva mostrato fu sostituita da un'aura violenta.

Tuttavia Aobina era un uomo estremamente cauto.

Per questo la città di Thracian aveva mandato lui a Chambord per eseguire un piano.

Dopo aver fissato a lungo il gruppo di ranger, Aobina valutò velocemente le loro origini, esitò per un secondo, e alla fina la sua razionalità sovrastò l'avidità. Un'arciera a tre stelle con un arco a quattro stelle, senza menzionare che era una bellezza impareggiabile e anche le altre decine di ragazze emanavano un'aura non inferiore ad una stella. Un gruppo del genere non poteva essere ignorato, forse avevano delle origini incredibili.

Il guerriero biondo Aobina alla fine decise di essere cauto e fare un po' di indagini prima.

Sussurrò un po' di parole ad una guardia di mezz'età accanto a lui e quell'uomo scomparì nella folla. Dopodiché, il loro gruppo se ne andò, lasciando due guardie astute a seguire silenziosamente Elena e gli altri.

.....

Tre ore dopo.

"Sono state le ragazze a lasciare questi piccoletti?"

Nel labirinto sotterraneo delle montagne posteriori di Chambord, Fei guardò le decine di cuccioli affamati nella sala di pietra. Stava strabuzzando gli occhi... Le donne ah, le donne, erano strane creature dall'amore materno.

"Sì sua maestà. Prima di andarsene hanno lasciato questi piccoletti qui."

Oleg, con un'espressione imbarazzata, stava correndo in cerchio come una bambinaia, dando da mangiare ad un piccolo Denglong dal pelo dorato del latte di capra fresco.

Questo Denglong assomigliava ad una tigre, con l'eccezione di due piccole ali sul dorso. Sembrava molto carino. I suoi occhi neri come gemme però avevano sempre un po' di vigilanza e, indipendentemente da quanto Oleg cercasse di placarlo, si rifiutava comunque di leccare il latte nel piatto.

Povero grassone, quando mai aveva incontrato una situazione del genere? Non poteva picchiare gli animali e poteva solo sudare profusamente.

Fei vide la scena e scoppiò a ridere.

Elena e gli altri potevano rimanere nel mondo reale per circa quattro ore e, quando scadeva il tempo, dovevano tornare nel mondo di Diablo, ma non potevano portare con loro oggetti, così avevano potuto solo lasciare questi piccoletti da Oleg. Tuttavia, mentre il grassone era molto abile nel leccare il culo, era ancora ben lontano dall'essere esperto nel dare da mangiare a questi piccoletti, che erano peggiori dei ragazzini nudi per le strade di Chambord. Non importava quanto ci provasse, questi piccoli bastardi non volevano cooperare.

"Fammi fare un tentativo."

Fei lo trovò piuttosto interessante, così prese un piatto di cibo da Oleg, sorrise e andò dal Denglong dal pelo dorato per dargli da mangiare. Chi sapeva che il piccoletto non avrebbe nemmeno rispettato il re, quando aprì gli occhietti neri, rivelò le sue piccole zanne, il suo corpo paffuto tremò e poi reagì con sdegno. Gli mostrò il posteriore in modo molto umano e poi diede un calcio al piatto d'argento, facendo schizzare il latte di capra su Fei.

Vedendo questa scena, anche i fabbri e i soldati che lavoravano in lontananza risero senza farsi vedere.

Fei si arrabbiò per l'imbarazzo e fu sul punto di sollevare una mano per dare una sberla a questa canaglia...

Ma dopo aver visto il piccoletto a terra con la testa e le orecchie basse, e gli occhietti lacrimanti, Fei non ci riuscì e sospirò con riluttanza, raccolse il piatto d'argento e guardò gli altri animaletti.

Fei doveva ammettere che erano davvero carini e "letali" per lui.

Il gatto pescatore era una piccola palla di pelo con gli occhi stretti. Si diceva che questo docile gattino, dopo essere diventato adulto, sarebbe potuto diventare grosso mezzo metro e si sarebbe potuto immergere per centinaia di metri per catturare pesci giganti. Era degno di essere chiamato il re del mondo subacqueo. C'era anche un piccoletto che non sembrava diverso da un normale pappagallo, ma aveva quattro gambe coperte da piume colorate, e il suo becco aveva una punta affilata e ricurva. Si diceva che fosse un tipo di bestia magica estremamente saggia e, finché fosse stata addestrata appropriatamente, poteva imparare le lingue di tutte le razze del mondo.

Questi piccoletti erano colorati e molto pelosi, ma avevano sguardi timidi, si raggomitolavano e guardavano tutti con cautela e dubbio, rifiutando di leccare il latte fresco di fronte a loro.

Fei ebbe l'impulso di aprire le loro bocche e versarci dentro il cibo.

In quel momento ebbe un'idea. Adottando un nuovo approccio, passò alla modalità druido. Secondo le leggende, i druidi avevano il potere della natura ed erano capaci di entrare in comunione con qualsiasi animale e pianta, così sarebbe dovuto riuscire a placare questi piccoletti.

Ben presto, accadde qualcosa di magico.

Fei si sentì fondere con l'aria e riuscì a sentire chiaramente le emozioni degli animaletti. L'ostilità del Denglong ala dorata era la più intensa e comprendeva una traccia di paura, sembrava una ragazzina perduta che cercava la mamma. Il gatto pescatore era in piena allerta e il pappagallo ala vento stava considerando di fare lo sciopero della fame o perfino di suicidarsi, e quel gufo dalle piume bianche era come un filosofo, osservava tutto con uno sguardo freddo.

Era una sensazione davvero sottile.

Gli animaletti non parlavano, ma Fei poteva distinguere facilmente le loro emozioni, come una coscienza aperta, e si trasformò in uno di loro e si fuse al loro gruppo.

Fei cercò di usare la massima sincerità per comunicare con i piccoletti.

Poi accadde qualcosa che sbalordì l'ufficiale di prigione Oleg e i molti altri soldati.

Queste piccole creature timide sembravano aver visto i loro genitori, si precipitarono da Fei con intimità. Il gufo bianco e il pappagallo ala di vento occupavano ognuno le spalle di Fei, il piccolo gatto pescatore usò i suoi artigli affilati per scalare lungo la gamba di Fei e arrivò facilmente in cima alla sua testa per poi accucciarsi lì. Per quanto riguardava il Denglong dalle ali dorate più adorabile, era affamato al punto di svenire; barcollò e si aggrappò mordendo ai pantaloni di Fei, non voleva assolutamente lasciare la presa.

Poi, dopo un minuto o due, i piccoletti si spazzolarono tutto il cibo che avevano a disposizione, come se avessero capito le parole di Fei. Erano diventati incredibilmente ubbidienti e i quattro animaletti lottarono perfino per il posto più confortevole su Fei...

Questo era il potere magico del druido.

L'ufficiale di prigione Oleg si limitò a fissare la scena ad occhi spalancati.

La scoperta inaspettata rallegrò Fei.

Riuscire ad addomesticare le bestie magiche aveva un'importanza straordinaria. Se usata appropriatamente, questa abilità avrebbe potuto costruire un esercito di bestie magiche o formare una legione di cavalieri di creature magiche. In quel modo, la città avrebbe aumentato significativamente la sua forza e avrebbe dominato il mondo.

Fei giocherellò contento con gli animaletti, ma in quel momento, la sua guardia personale, Fernando Torres che di recente seguiva il duro allenamento di Drogba e degli altri, all'improvviso si precipitò fuori dal corridoio in lontananza, e da lontano stava già ansimando e gridando: "Sua maestà, presto... È successo qualcosa al palazzo, il signor Bast è rimasto ferito, la signorina Angela... lei..."

Il ragazzo biondo aveva un'espressione spaventata.

.....

Un turbine fece risuonare un potente ruggito che squarciò il cielo e all'improvviso uscì dalle montagne posteriori di Chambord, sfrecciando verso il palazzo. Attirò l'attenzione di tutti.

Il profilo di un uomo era vagamente visibile, compariva e spariva nel cielo, e caricò all'istante verso il palazzo. Dopo che scomparì, lasciò una scia piena di pressione irresistibile e tutti in città non poterono che raggelarsi.

In un angolo oscuro di Chambord, una figura dal corpo coperto da un mantello nero esaminò l'aura nel cielo e poi si inchinò pensosa: "È lui, è sicuramente lui. Maledizione, questo idiota è diventato più forte, sembra che dovrò fare alcuni cambiamenti nel mio piano..."

.....

Allo stesso tempo, l'ex ufficiale militare della tenuta Kongka.

Il vento soffiava tra i fiori fragranti sotto l'albero su una donna elegante dai lunghi capelli morbidi come crisantemi. Era seduta sulla sedia di pietra e alzava lo sguardo. Il suo sguardo rivelò un po' di gioia e chiese piano: "Roman, questo odore..."

"È quel tipo, è diventato più forte. Quella velocità è davvero incredibile." Dietro quella donna, sotto la cornice di legno dove si estendevano i lunghi rampicanti, il cavaliere biondo dal viso immaturo e un sorriso affascinante sulla sua espressione placida mostrò un po' di sorpresa.

In quel momento, arrivò una potente guerriera dal cortile, andò al cospetto della donna e le sussurrò un po' di parole nell'orecchio.

"Oh? Quei mostri sono arrivati? Molto bene, andate a prepararvi anche voi." La donna sorrise e disse con sicurezza: "Stavolta lascia fare a lui."

"Ricevuto sua altezza."

I due stavano per andarsene per eseguire gli ordini, quando sentirono la donna dire all'improvviso: "Oh giusto, ricordate di dire al principino che è meglio non uscire in questi giorni e di rimanere pacificamente nella sua tenuta... Inoltre, trasmettete il mio ordine, lasciate che sia quel tipo a venire qui. È venuto il momento che porga visita alla sua padrona."

"Ricevuto sua altezza."

La donna guerriera e il cavaliere dorato uscì dal giardino.

La donna elegante si sedette silenziosamente sulla sedia di pietra e sentì la pressione nell'aria. Nessuno sapeva che tipo di tempesta stesse fermentando nella sua mente terrificante che spaventava innumerevoli nobili di san Petersburg.

Un po' di foglie gialle furono soffiate via dai rami, solitarie di fronte allo sguardo della donna.

"Sto esaurendo il mio tempo, fratellone, lascia che ti aiuti di nuovo per l'ultima volta."

.....

Allo stesso tempo.

Nella casa degli ospiti di Chambord.

In un silenzioso piccolo cortile, il principe Aobina di Trace osservò l'aura scioccante che aleggiava nell'aria: "Chi è questo? Che forza formidabile, dev'essere almeno a quattro stelle... È andato verso il palazzo. Che sia il maestro di Chambord?"

"Okocha, va ad indagare velocemente sulle origini di quell'uomo." Ordinò Aobina ad una guardia accanto a lui.

La guardia lasciò il cortile.

"Maestro, crede che questo esperto misterioso influenzerà il nostro piano?" Dopo aver congedato tutte le guardie attorno, Aobina ebbe un'idea e iniziò a fare una domanda.

Un secondo dopo, delle increspature si formarono nell'aria e, lentamente, una figura magra e corta uscì dal nulla di fronte a lui.

Questa persona misteriosa era vestita di bianco e il suo viso era coperto. Disse con voce roca: "Un maestro a quattro stelle misterioso è una variabile importante. Indaga su di lui e uccidilo se necessario prima dell'evento."

"Questo maestro misterioso ha rivelato una forza davvero incredibile. Non ho la certezza di poterlo uccidere. Dopo aver indagato sulle sue origini, spero che il maestro possa occuparsene personalmente." Aobina aveva sempre un atteggiamento cauto.

"Va bene."

Risparmiando le parole come se fossero fatte d'oro, l'aria si increspò di nuovo e questa figura bianca scomparì. Anche la strana potente aura in lui era scomparsa senza lasciare traccia.

Una terrificante tecnica di occultamento.

.....

Dietro la chiesa di Chambord, in un giardino molto isolato.

Anche un giovane biondo sentì l'aura intrigante. Si accigliò e chiese: "Chi è? Proveniva dalla montagna posteriore, che sia..."

Questo giovane biondo sembrava scioccato.

Rimase in silenzio.

Come se stesse facendo un qualche tipo di decisione.

.....

Chambord era ancora animata.

Tuttavia, l'atmosfera inquieta presagiva una tempesta in arrivo, si stava formando in silenzio e di nascosto.


