---
title: Capitolo 1000 - Il Secondo Esperto del Reame del Dao del Clan Fang!
pubDate: 2025-03-17T11:17:35.027Z
tags:
    - issth
---


Sotto lo sguardo esterrefatto di tutti i presenti, il soldato di terracotta sollevò il capo e posò lo sguardo su Meng Hao. Come se avesse percepito la forza di volontà divina, levò l'enorme spada e iniziò a farsi strada verso il Palazzo degli Antenati del Clan Fang.


In quel momento, i traditori tra i membri del clan erano mentalmente scossi, avvertivano la paura crescere. L'aura terrificante di un Eccelso dello Pseudo-Dao poteva trucidare senza grandi sforzi qualunque esperto della Sfera Antica.


Se nessuno era in grado di sconfiggere il soldato di terracotta, la ribellione sarebbe finita nel giro di poco.


Un potente esperto, con la sua forza, avrebbe potuto ribaltare qualsiasi previsione!


Un boato riempì l'aria quando il soldato di terracotta sferzò l'attacco. I membri leali del Clan Fang erano in fibrillazione, e i traditori non avevano altra scelta se non fuggire da quell'attacco furioso, gli scalpi intorpiditi. In quel momento, la battaglia aveva raggiunto un punto di svolta.


Anche le varie sette e i vari clan della Nona Montagna e Nono Mare erano esterrefatti, e molti di loro erano convinti che il soldato di terracotta fosse l'asso nella manica del Clan Fang.


Nel momento in cui il soldato di terracotta iniziò a farsi strada verso il Palazzo degli Antenati, Ji Xiufang scoppiò in una risatina, per poi tirare un sospiro tra sé e sé. Nonostante nel Clan Fang scorressero fiumi di sangue, non si sentiva ancora al sicuro. Non era stata in grado di dire a cosa stesse pensando Fang Shoudao, e non aveva mai abbassato la guardia riguardo al loro misterioso asso nella manica.


Tuttavia, ora che il Clan Fang aveva giocato il suo asso nella manica, Ji Xiufang si fece più rilassata. Ridacchiando, rilasciò un tipo di volontà divina che... provocò un fremito sul volto di tre dei Prescelti che sorvolavano il cielo.


Quasi nello stesso istante in cui le loro espressioni cambiarono, delle crepe si materializzarono sulle loro fronti. In un battito di ciglia, si estesero fino alle bocche, per poi oltrepassare il petto.


Era come se una lama affilata li avesse spezzati in due! Dai loro corpi spruzzava sangue quando a un tratto... tre coltivatori mai visti uscirono dai loro corpi!


Appena usciti, erano grandi come bambini, ma crebbero rapidamente, fino a raggiungere un'altezza normale, e presto fu chiaro che si trattava di tre uomini anziani!


Una volta usciti, la loro energia aumentò, e una potente aura di Morte si levò dai loro corpi, come se ben poco del loro fuoco vitale stesse ancora bruciando dentro di loro. Sembrava che fossero rimasti per anni in bilico tra la vita e la morte.


In ogni caso, le aure che emettevano erano indice di una potenza grandiosa. Il cielo stellato tremò e si fece scuro, perché questi uomini... emanavano l'aura degli Eccelsi dello Pseudo-Dao!


BOOOOOMMMMM!


Gli altri Prescelti, tra cui Fan Dong'er, fissarono sbalorditi la scena, con il cuore che batteva all'impazzata.


I tre anziani sorrisero con freddezza, gli occhi colmi di follia. Avevano l'aspetto di tre Divinità Immortali, di una potenza tale da far tremare i cieli. Increspature infinite si propagarono tra le stelle, e tutto tremò quando si scagliarono verso il Pianeta Vittoria Orientale.


Andavano a una velocità indescrivibile, sembravano pazzi, decisi a distruggere tutto, come se volessero liberare tutte le tenebre che avevano accumulato durante la loro esistenza.


Non importava quali fossero le terribili conseguenze della morte, erano determinati ad uscire di scena con gloria!


Tutte le sette e i clan della Nona Montagna e Nono Mare guardarono i tre uomini allibiti, e percepirono nascere nei loro cuori un'incredibile freddezza.


"Quindi è così che fa il Clan Ji, eh...?


"Tre Eccelsi dello Pseudo Dao. I loro discendenti... sono tutte le sette che si sono da tempo sottomesse al Clan Ji!"


"Wow... da quanti anni è che il Clan Ji si sta preparando ad annientare il Clan Fang?!"


Nel cielo stellato, anche Fang Shoudao osservava quanto stava accadendo, e sul suo viso era disegnata un'espressione impossibile da decifrare. Quando Ji Xiufang lo vide, sentì il cuore martellarle nel petto.


"Non sei preoccupato?" chiese lei.


"Perché dovrei esserlo?" rispose Fang Shoudao. Accennò un lieve sorriso, poi fece un cenno con la mano, rilasciando un'abilità divina mentre riprendeva a battersi con Ji Xiufang.


"Possibile che quella statua non sia il suo asso nella manica?" pensò lei, allibita. "Come si spiega una tale tranquillità?! Perché è così imperturbabile?!?!" Negli occhi da fenice di Ji Xiufang brillava un intento omicida."Beh, non importa, ci penserò una volta distrutto il Clan Fang!"


L'aria si riempì di boati quando i tre Eccelsi dello Pseudo-Dao si diressero in picchiata verso il Pianeta Vittoria Orientale, con un folle desiderio di sterminio e aure incredibili. Il cielo si fece scuro, la terra tremò e i fiumi invertirono il proprio corso.


Da terra, i tre uomini sembravano stelle cadenti che emanavano follia. Piombarono verso il Palazzo degli Antenati del Clan Fang, esercitando davanti a loro un'enorme pressione. Il terreno tremò, numerosi edifici crollarono. La polvere non si azzardò a levarsi in aria, poiché venne immediatamente rimbalzata giù sulla superficie del terreno.


Tutti i membri del Clan Fang guardavano tremanti. Molti non poterono sopportare la pressione e sputarono sangue.


I tre uomini anziani si dirigevano come meteoriti verso il soldato di terracotta e verso i membri leali del Clan Fang. I traditori impazzirono di felicità, e vi furono altri boati quanto l'attacco venne nuovamente rilasciato nel Palazzo degli Antenati.


Il soldato di terracotta volse lo sguardo in alto, poi, senza la minima esitazione, si levò in volo e con tutta la forza a sua disposizione cercò di bloccare la discesa dei tre anziani!


Tutto si fece scuro, i corpi celesti tremarono, un vento fiero si levò.


La mente di Meng Hao tremò quando vide il soldato di terracotta lanciarsi in battaglia. Aveva notato lo sguardo di pazzia e violenza dei tre anziani; quasi non sembravano più coltivatori, bensì bestie selvagge che ambivano ad uno sterminio di massa.


Era come se volessero pareggiare i conti con tutte le creature del Cielo e della Terra.


"Perché noi dobbiamo morire adesso mentre altre persone continuano a vivere!? Dato che moriremo in ogni caso, più persone trascineremo nella tomba con noi, maggiore sarà la gloria che guadagneremo!"


"Eccelsi dello Pseudo-Dao...." pensò Meng Hao, capendo di colpo la situazione. Gli esperti dello Pseudo-Dao erano chiamati Eccelsi solo a causa della...paura. Percéè... le persone in quel reame erano completamente folli.


Dato che erano sul filo della morte, non avevano paura di niente. Tutta l'oscurità che si era accumulata nei loro cuori poteva esplodere da un momento all'altro. Ognuno di loro poteva spazzare via qualsiasi essere vivente.


I tre anziani esplosero in una fredda risata, e quando parlarono, le loro voci rauche trasudavano ferocia e follia.


"Inutile statua! Levati di mezzo!"


"Oggi sarò battezzato col sangue! Nessuno di voi vili coltivatori del Clan Fang verrà risparmiato! Morirete tutti!"


"Da oggi in poi, non ci sarà più alcun Clan Fang nella Nona Montagna e Nono Mare! Nascerà un nuovo clan!"


Con un boato, il soldato di terracotta si lanciò sui tre anziani, che unirono le loro forze in un attacco, rilasciando potenti abilità divine. Il sole, la luna e i cieli soprastanti si trasformarono in tre raggi di luce distruttiva che si scagliarono sul soldato di terracotta.


Riecheggiavano frastornanti boati quando il soldato di terracotta sfoderò la spada, ricorrendo a tutto il suo potere per contrastare i tre uomini. Il soldato di terracotta venne respinto ripetutamente. Con un boato, il suo corpo si riempì di crepe. Tuttavia, riuscì a diminuire notevolmente la velocità dell'avanzata dei tre uomini.


"Soldato di terracotta!!" urlò Meng Hao, con gli occhi iniettati di sangue. Vedere anche una sola crepa sul regalo lasciatogli dal padre adottivo gli spezzava il cuore; vederlo ridotto così era per lui straziante. Sfortunatamente, con le sue sole forze, il soldato di terracotta non poteva battere tre nemici. In più, la base di coltivazione di Meng Hao non era sufficiente per fare la differenza in quella battaglia genocida.


I membri del Clan Fang erano in uno stato di disperazione. Alcuni lanciarono grida e ricorsero all'auto-detonazione per proteggere il clan. Altri rimasero li tremanti, insicuri sul da farsi.


Tra i membri del Clan Fang si manifestarono tutte le reazioni possibili immaginabili.


Fu allora che, all'improvviso, un freddo colpo di tosse riecheggiò dall'esterno del Palazzo degli Antenati, dalla... Divisone del Dao dell'Alchimia. Subito dopo, un'aura incredibile esplose dallo stesso luogo, insieme ad una fitta nuvola di insetti.


Si trasformarono in un brillante raggio di luce completamente composto da... Unicorni Immortali!


In mezzo a tutti gli Unicorni Immortali, Meng Hao riconobbe una persona. Trasalì.


Era.. l'Anziano degli Elisir Fang Danyun!


La sua base di coltivazione esplose con un potere paragonabile a quello dei sei Patriarchi che si trovavano al di sotto del Clan Fang. Era il potere di almeno dieci Lampade dell'Anima distrutte. All'inizio, gli Eccelsi dello Pseudo-Dao non sembravano affatto spaventati. Tuttavia, non appena partirono, gli Unicorni Immortali iniziarono ad esplodere. Si trasformarono in raggi di luce che si scagliarono su Fang Danyun, facendo aumentare la sua base di coltivazione ad una velocità mai vista.


In un battito di ciglia, Fang Danyun... iniziò ad emanare l'aura di un Eccelso dello Pseudo-Dao!!


Non si trattava di un potere provvisorio per aumentare la sua base di coltivazione. In realtà... era lo scioglimento di un sigillo! Gli innumerevoli Unicorni Immortali facevano parte della sua base di coltivazione, e adesso stavano tornando in suo possesso!


Fang Danyun aveva raggiunto il picco della Sfera Antica molti anni prima. Sfortunatamente, non era riuscito ad accedere al Reame del Dao, ed era quindi un Eccelso dello Pseudo-Dao. Tuttavia, non era impazzito e alla fine era stato in grado di scomporre il proprio potere, che unì nei corpi degli Unicorni Immortali, facendo diminuire la sua base di coltivazione. Per questo motivo, poté conservare la sua forza vitale ed evitare che si dissolvesse!


Dopo di che, si era dedicato al Dao dell'Alchimia nella speranza di creare una qualche medicina che gli permettesse di cercare un nuovo Dao, pur essendo un Eccelso dello Pseudo-Dao!


Adesso che i tre anziani dello Pseudo-Dao stavano attaccando, Fang Danyun decise di intervenire con tutto il suo potere in difesa del clan, nonostante fosse consapevole che in tal modo il tempo che gli restava da vivere sarebbe diminuito.


Un luminoso raggio di luce sfrecciò nell'aria per affiancare il soldato di terracotta nella brutale battaglia contro i tre esperti dello Pseudo-Dao.


All'entrata in scena di Fang Danyun, i tre anziani rimasero sbalorditi. Tuttavia, non erano esageratamente sorpresi dall'accaduto. Fecero un cenno con le mani, scatenando una serie di boati che rimbombarono mentre nel cielo si battevano con rabbia quattro persone ed una statua.


Nel frattempo...


Fu a quel punto che, all'improvviso, un'aura dalla potenza incredibile esplose dalla... Setta della Medicina Immortale!


Sul Pianeta Vittoria Orientale, c'era un'altra forza che il Clan Fang non aveva mai affrontato, ed era... la Setta della Medicina Immortale!


Stando a quanto si diceva, il Patriarca della Setta della Medicina Immortale aveva abbandonato il Clan Fang e stabilito la propria scuola di pensiero, che alla fine era diventata la Setta della Medicina Immortale. Infatti, potevano inventarsi sul momento una nuova medicina, che neanche il Clan Fang sarebbe stata in grado di ricreare, sfruttando proprio le formule per la preparazione del Clan Fang.


Giravano molte voci nel Pianeta Vittoria Orientale circa la passata relazione tra il Clan Fang e la Setta della Medicina Immortale.


Quando l'aura esplose, riempì il Pianeta Vittoria Orientale, soffocando tutti i coltivatori. Quest'aura... non era della Sfera Antica, né del Reame dello Pseudo-Dao, bensì... del Reame del Dao!!


In risposta all'esplosione dell'aura, i volti dei tre esperti dello Pseudo Dao si piegarono verso il basso. Al contrario, Fang Danyun non sembrò affatto sorpreso, e continuò a battersi.


Tutti i membri lealisti del Clan Fang sentirono il sangue ribollire per l'eccitazione.


Invece, il cuore dei membri traditori del clan iniziò a tremare. Tali cambiamenti inspiegabili li lasciavano profondamente scossi.


Sembrava che tutte le armi segrete fossero state messe in campo!!


"Clan Ji, la battaglia è finita!" tuonò una voce antica, facendo tremare tutto. Proveniva dalla Setta della Medicina Immortale. Era il Patriarca che aveva abbandonato il clan anni prima. All'improvviso, entrò in scena. Era un uomo di mezza età, sul suo volto un'espressione calma. Mentre avanzava a grandi passi, tutti i membri traditori del clan tossirono sangue e vennero spazzati indietro.
                                
Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono: https://www.patreon.com/madotter


Grazie!
-MadOtter        
                                



