---
title: Capitolo 1004 - Il Clan Fang!
pubDate: 2025-03-17T11:17:35.028Z
tags:
    - issth
---


“L’Albero Secco, Fiorisce in Primavera” conteneva due significati. Uno era che nella conclusione di ogni cosa, cioè la morte, spesso appariva un po’ di vita. Era come la reincarnazione, che collegava la vita e la morte. Era un ciclo, un infinito ciclo senza fine.


Un altro significato dell’espressione… non era quello della reincarnazione.


Riguardava un altro tipo di ciclo, ma non lo sbocciare della primavera; eppure, riguardava allo stesso modo la vita.


Meng Hao guardò con sorpresa mentre il Patriarca della prima generazione scosse la mano. In seguito, guardò con occhi spalancati la cosa più incredibile che avesse mai visto accadere di fronte ai suoi occhi.


Quello che vide era il tempo che si fermava sia all’interno che all’esterno del palazzo ancestrale. Poi, tutto iniziò a muoversi all’indietro!


Respiro dopo respiro, momento dopo momento, ogni cosa iniziò a procedere in regressione. Sangue che era stato versato tornava all’interno dei rispettivi corpi. Le teste mozzate si riattaccavano ai colli da cui erano state divise. Tutti quelli che erano caduti, ancora una volta si alzarono in piedi. Le persone che stavano correndo in avanti iniziarono a correre all’indietro. Avversari bloccati in battaglie mortali si divisero.


Meng Hao ansimava mentre tutto questo succedeva ad ogni persona all’interno dell’intero Clan Fang, esclusi lui e altre cinque persone. Nessuna delle altre cinque persone sembrava sorpresa da quello che stava accadendo.


Loro erano: il Patriarca della prima generazione, Fang Shoudao, Fang Yanxu, Fang Danyun e Fang Daozi.


Tutti gli altri, inclusa Ji Xiufang e i tre esperti Pseudo-Dao, come tutti quanti gli altri nel Clan Fang, vennero influenzatiti dalla magia.


Meng Hao ansimava mentre vedeva i membri del clan che combattevano l’un l’altro separarsi e muoversi indietro nel tempo tornando alle loro posizioni originali. Ancora più scioccante per Meng Hao era che poteva vedere addirittura… se stesso.


Vide l’intero combattimento con Fang Wei. Vide le morti di Fang Wei, Fang Xiushan e Fang Heshan svolgersi al contrario. Tutti quelli che dovevano essere morti, ora erano di nuovo in vita.


Essere in grado di veder succedere una cosa del genere lo portò a provare delle sensazioni incredibili. Meng Hao era completamente scosso.


All’interno del Clan Fang, il tempo scorreva al contrario. Il sangue che macchiava il terreno scomparve e tutti quelli che erano morti apparvero di nuovo in vita, fino a che alla fine, tutti quanti tornarono a guardare Meng Hao e Fang Wei che combattevano in aria.


Improvvisamente, in un battito di ciglia, tutto divenne immobile.


Meng Hao stava lì, con un’espressione vuota mentre fissava.


Fu in questo momento che il Patriarca della prima generazione scosse la mano un’altra volta, tutti i membri del Clan Fang che erano morti scomparvero. I membri leali scomparvero in un battito di ciglia, lasciando indietro solo i membri traditori del clan.


Persino Fang Wei scomparve.


In seguito, il Patriarca della prima generazione strinse la mano formando un pugno. Dei rimbombi poterono essere sentiti mentre il mondo di fronte a lui collassò. Mentre accadeva, molti punti di luce potevano essere visti cadere verso il terreno.


Nel palazzo ancestrale, potevano ora essere visti i membri leali del clan che erano morti, le loro espressioni perse ma allo stesso tempo incredule.


“Cos’è appena successo? Io ricordo… Io ricordo di essere morto!”


“Che posto è questo? E’ ancora… il Clan Fang?”


“Esattamente cosa sta succedendo!?” I membri resuscitati del Clan Fang si guardavano intorno scioccati. I circostanti membri traditori del clan iniziarono a tremare violentemente. Poi, del sangue iniziò a schizzare fuori dalle loro bocche e i loro sguardi si oscurarono mentre cadevano a terra morti.


Il Secondo Patriarca era morto. Il Quarto e Sesto Patriarca… morti. Morirono tutti.


Non ci fu una singola eccezione!


Tutti quelli che avevano tradito il clan morirono all’istante!


Era come se la loro morte fosse stato il prezzo da pagare per riportare in vita i membri del clan morti!


Meng Hao guardò nella folla e vide un giovane uomo che non era altri che… Fang Wei!


Mentre Fang Wei si guardava intorno, la sua espressione era inizialmente persa. Tuttavia, il suo sguardo si schiarì velocemente e alla fine, si ritrovò a guardare di rimando Meng Hao. La sua espressione era complessa mentre dentro di lui sospirava.


I coltivatori della Nona Montagna e Mare guardavano con menti vacillanti. Persino i Patriarchi al Reame Dao stavano tremando, sembrando terrificati.


“Una trasformazione fra la vita e la morte? Non posso credere che il Patriarca della prima generazione del Clan Fang… abbia realmente raggiunto un tale livello!!”


“Ma come mai sento che questa non è una trasformazione, ma piuttosto… che lui abbia riavvolto il tempo e afferrato quelle persone morte, per poi riportarle qui. C-che tipo di coltivatore è lui? Poter essere in grado di fare una cosa del genere è completamente terrificante!!”


“Enigmatico! Il Patriarca della prima generazione del Clan Fang è impossibile da predire!!”


In questo momento, Meng Hao realizzò finalmente perché suo padre era così sicuro che non ci sarebbe stato nessun pericolo… Inoltre, adesso era completamente sicuro che suo padre avesse preso parte in questo piano del Patriarca della prima generazione.


“Cacchio!” pensò. “E’ ovvio che fossi completamente al sicuro. Anche se fossi morto, il Patriarca della prima generazione mi avrebbe potuto riportare in vita… Ma… ma una tecnica magica del genere va semplicemente in opposizione ai Cieli! Come può un Dao del genere anche solamente esistere!?” Il suo cuore era ancora inondato dallo shock. Per qualche ragione, aveva l’impressione che l’incredibile tecnica magica del Patriarca della prima generazione fosse qualcosa che poteva essere usato un numero limitato di volte.


Inoltre, doveva essere seguita da qualche tipo di contraccolpo, come anche… altre limitazioni. Altrimenti, il Clan Fang non avrebbe mai potuto perdere la guerra contro il Clan Ji!


“Possibile che abbia effetto solo sul Pianeta Vittoria Orientale?” pensò, i suoi occhi si restrinsero. Poi ripensò una cosa che aveva detto Fang Shoudao.


<em>Pianeta Vittoria Orientale non è lo stesso Pianeta che era un tempo</em>… Il cuore di Meng Hao tremò e un’idea nacque nella sua testa.


Pensò a come la forma ultima della Trasformazione Stellare con Un Pensiero era… trasformarsi in un pianeta!


I suoi occhi si spalancarono mentre guardava in baso il terreno sotto i suoi piedi. Quasi non riusciva a credere che fosse vero.


“Quindi QUESTO… è il Clan Fang?” pensò, la sua mente vacillò.


Quasi nello stesso momento in cui i membri del Clan Fang vennero resuscitati, il cuore di Ji Xiufang venne sconvolto da ondate di incredulità. Una sensazione critica di vita o di morte la riempì. Senza nessuna esitazione, cercò di scappare, volando in aria verso il cielo stellato. Che ci fosse riuscita o meno era irrilevante, non aveva altra scelta che provarci.


Lei non aveva mai visto una magia Daoista del genere e veder resuscitare tutti i membri del Clan Fang le fece provare un’intensa paura.


Era lo stesso per i tre vecchi uomini al Reame Pseudo-Dao. Nonostante fossero pazzi, erano ancora in grado di provare paura. Scalpi intorpiditi, facce pallide, si girarono e iniziarono a scappare.


Fang Daozi guardava con uno sguardo vuoto mentre i membri del clan venivano resuscitati e lentamente, uno sguardo amaro apparve nei suoi occhi.


“Era tutta una recita,” Fang Shoudao disse lievemente, guardando Fang Daozi con uno sguardo che conteneva sia empatia che pietà.


Una recita. Una recita in cui anche i membri del Clan Ji non erano nient’altro che comparse, le comparse arrivano sempre quando si partecipa ad una grande performance. Il fatto che il Patriarca della prima generazione potesse essere così dominante da inscenare un piano di tale portata fece inalare un profondo respiro a Meng Hao, completamente sotto shock.


Comunque, aveva ancora una strana sensazione. Perché… il Patriarca della prima generazione sembrava cosi… privo della minima espressione facciale?


“Considerando il fatto che mio padre abbia raggiunto il livello di essere in grado di trasformarsi in un pianeta,” disse Fang Daozi, un’espressione complessa tremò nei suoi occhi, “Se avesse voluto trovarmi, sarebbe stata una ricerca molto semplice.” In seguito guardò con esitazione verso Fang Shoudao.


“Questo perché tuo padre non ha mai voluto quello,” spiegò Fang Shoudao.


Quando Fang Daozi lo sentì, iniziò a tremare. Poi piegò la testa all’indietro e esplose in un’amara e tumultuosa risata. In seguito si voltò a guardare il Patriarca della prima generazione nelle sue vesti verdi, la sua espressione era addolorata, furente e un altro innumerevole quantitativo di emozioni.


Considerando chi era e il livello della sua base di coltivazione, come poteva non capire la situazione? Il Patriarca della prima generazione di fronte a lui non era il suo vero padre. Suo padre… era davvero morto.


Quello che era apparso adesso era, in verità non un clone, ma invece… suo padre che si era trasformato in un pianeta, per poi rimanere come asso nella manica del Clan Fang.


Lui era… l’anima del pianeta!


Era l’anima di suo padre in un diverso stato di esistenza!


Nonostante fosse morto, nonostante fosse l’anima del pianeta, aveva lo stesso assecondato le ultime volontà del Patriarca della prima generazione di non cercare la versione reincarnata di Fang Daozi, il quale nutriva cattive intenzioni verso il clan.


“Dopo che il Patriarca della prima generazione morì in meditazione, lasciò indietro delle ultime parole che io venni  a sapere dopo essere diventato il Patriarca della Terra. Solo recentemente ho capito che quelle parole erano intese per te.”


“Lui credeva che eventualmente, sarebbe arrivato il giorno in cui tu saresti diventato il Patriarca della Terra del Clan Fang  di qualche generazione e quindi, lasciò indietro quelle parole per te.” Fang Shoudao guardò Fang Daozi con un’espressione complicata.


“Quelle parole erano… Tutto quello che ti ho detto quell’anno in cui ti ho soppresso… era vero.”


“Vero… Vero…” Fang Daozi iniziò a ridere con ancora più amarezza. Guardò di nuovo la figura di suo padre, un uomo di mezza età con una veste verde. Non avrebbe mai dimenticato l’anno in cui suo padre lo soppresse e quello che gli disse. Tempo prima, quando lui e il Clan Ji seguivano entrambi Lord Li nella sua campagna, il Clan Ji aveva seminato Karma sul neonato Fang Daozi.


Quel Karma era molto profondo e impiegò l’utilizzo di quasi tutta la base di coltivazione di Lord Ji, tanto che neanche il Patriarca della prima generazione fu in grado di percepirlo.


Quando lo fece, fu troppo tardi. Andò in guerra contro il Clan Ji, non per il diritto di regnare sulla Nona Montagna e Mare, ma piuttosto, per vendetta.


Fang Daozi rideva con amarezza, poi volò in aria, i suoi pensieri erano avvolti nel caos. Non desiderava più rimanere sul Pianeta Vittoria Orientale, né vedere gli altri membri del Clan Fang. La sua testa gli faceva male e la pazzia lo riempì mentre si lanciava verso il cielo stellato.


Meng Hao si sentiva a pezzi mentre guardava Fang Daozi. Poi si voltò a guardare il Patriarca della prima generazione e non poté fare a meno di ripensare a Ke Yunhai e Ke Jiusi. Pensò anche al suo stesso padre.


“Fang Xiufeng, Fang Xiufeng,” sospirò. Più pensava alla situazione, più Meng Hao diventava arrabbiato. “Sei davvero mio padre…? Eri disposto a lanciare tuo figlio in una situazione cosi pericolosa? Ebbene, tu sei mio padre quindi non posso dire nulla, ma anche mamma te la lascerà passare liscia?”


Fang Shoudao non fece nulla per fermare Fang Daozi. Lo guardò mentre cercava di andare via, poi giunse le mani e si inchinò profondamente verso il Patriarca della prima generazione.


“Patriarca, per favore giustizia coloro che hanno offeso il nostro clan!”


L’espressione del Patriarca della prima generazione era la stessa di sempre mentre estendeva la sua mano e la puntava verso il cielo. Rimbombi poterono essere sentiti e una mostruosa aura omicida poté essere percepita. Sorprendentemente… quell’aura non proveniva dal Patriarca della prima generazione, invece… esplose dal pianeta stesso.


In quel momento, tutte le piante e gli alberi sul Pianeta Vittoria Orientale, tutti i numerosi palazzi, tutte le creature viventi, esplosero col desiderio di uccidere. Questa era l’ira di un intero pianeta!


L’intenso intento omicida si innalzò nel cielo, passando Fang Daozi senza ferirlo minimamente. Tuttavia, quando colpì gli esperti Pseudo-Dao, i tre vecchi uomini vennero uccisi all’istante.


Erano stati calpestati come se fossero stati erbacce secche. Non erano nemmeno qualificati a combattere. Esplosioni poterono essere sentite mentre venivano trasformati direttamente in cenere. Poi, l’intento omicida si diffuse più in profondità nel cielo stellato, fino a raggiungere Ji Xiufang. Il suo livello di terrore non sarebbe potuto essere più alto mentre l’intento omicida tagliava verso di lei.


“Patriarca, salvami!!” urlò, terrorizzata a morte. Nonostante fosse un’esperta al Reame Dao, comparata all’intento omicida di un intero pianeta , lei era debole in ogni misura!


In questo momento, a tutti i poteri nella Nona Montagna e Mare veniva data una dimostrazione… del potere supremamente dominante che il Clan Fang aveva tenuto nascosto cosi a lungo!


Stavano usando delle azioni per dire a tutti che il Clan Fang… era tanto potente quanto lo è sempre stato! Chiunque avesse offeso il Clan Fang… sarebbe stato giustiziato, a prescindere da quanto avessero cercato di scappare!


Fine del Libro 6: Una Fama che Domina la Nona Montagna; il Percorso della Vera Immortalità

Libro 7: L’Antico Immortale Costruisce un Ponte per Lasciare la Nona Montagna!



