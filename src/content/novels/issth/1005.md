---
title: Capitolo 1005 - Speranze Riguardo il Reame Antico!
pubDate: 2025-03-17T11:17:35.029Z
tags:
    - issth
---


Mentre virtualmente tutto l’intento omicida del pianeta iniziò ad avvolgere Ji Xiufang, un’antica voce parlò con calma dalla Nona Montagna, riecheggiando fino a riempire tutta la Nona Montagna e Mare.


“Fratello Maggiore Fang…” disse la voce, sembrava riempire l’intero cielo stellato della Nona Montagna e Mare. I pianeti tremarono ed innumerevoli increspature presero la forma di un occhio.


All’interno dell’occhio, sedeva un vecchio uomo. Aveva i capelli bianchi, sembrava molto antico e mentre parlava, alzò la mano destra e puntò verso il Pianeta Vittoria Orientale.


Mentre puntava il dito, sconfinate increspature si diffusero nel cielo stellato, fino a coprire il Pianeta Vittoria Orientale, come per prevenire l’attacco del Patriarca della prima generazione.


Fino a questo punto, il Patriarca della prima generazione non aveva proferito nemmeno una singola parola. Ora, la sua voce roca echeggiò, pronunciando una singola frase che fece fermare sul posto le increspature nel cielo stellato.


“Esigo un pagamento!”


Allo stesso tempo, Ji Xiufang strillò in un modo miserabile. Il suono riecheggiò fino a quando la testa venne separata dal corpo, che venne poi distrutto in nient’altro che frammenti, come per mezzo di una mano gigantesca.


Venne distrutta, nel corpo e nello spirito!


Persino un esperto al Reame Dao non poteva reggere nemmeno un singolo colpo dell’intento omicida del Patriarca della prima generazione!


Nel momento in cui morì Ji Xiufang, si sentì un’esplosione mentre l’intento omicida andò a sbattere violentemente contro lo scudo intorno al Pianeta Vittoria Orientale. Si sentirono dei crepitii mentre l’incantesimo, che veniva mantenuto dalla forza combinata di tre esperti al Reame Dao del Clan Ji, collassò in pezzi.


Si distrusse in innumerevoli pezzi che poi vennero colpiti da un massiccio vento, il quale poi li spazzò via dal Pianeta Vittoria Orientale. In seguito si aprirono innumerevoli voragini nel vuoto, diffondendosi in modo da sembrare una ragnatela.


I tre esperti al Reame Dao erano spaventati a morte, nelle loro menti sentivano dei ruggiti. Le loro facce impallidirono mentre facevano tutto quello che riuscirono a pensare per scappare, raggiungendo persino il punto di iniziare a rilasciare il potere dell’Essenza.


Tuttavia… l’intento omicida proveniente dal Pianeta Vittoria Orientale erano intenso più che mai, abbastanza da scuotere tutta la Nona Montagna e Mare.


“Patriarca, Salvaci!!” I tre esperti al Reame Dao erano cosi spaventati da provare una sensazione come se i loro scalpi stessero per esplodere. Un’intensa sensazione di crisi mortale li pervase, una sensazione di paura che non provavano da molto, molto tempo. Era come se… l’intento omicida proveniente dal Pianeta Vittoria Orientale li volesse cancellare via dalla Nona Montagna e Mare.


Ognuna di queste persone poteva mettere piede su qualsiasi pianeta della Nona Montagna e Mare e farlo tremare. Una loro singola occhiata poteva innalzare una setta fino a raggiungere la vetta o farla cadere in distruzione. Ma adesso, erano così terrorizzati che i loro cuori stavano tremando.


Sapevano che l’intento omicida del Patriarca della prima generazione… poteva impedirgli di entrare nel ciclo della reincarnazione. Non sarebbero più rinati, venendo cosi cancellati davvero dall’esistenza.


Poterono solo vedere mentre l’intento omicida calava su di loro, tre Patriarchi al Reame Dao del Clan Ji. Fu a questo punto che altre increspature si diffusero nel cielo stellato, come se un qualche potere si stesse interponendo a forza tra l’intento omicida e i tre vecchi uomini. Le increspature si unirono per formare un gigantesco occhio illusorio.


L’occhio sembrava antico e non appena apparve, iniziò a fissare intensamente l’intento omicida.


“Fratello Maggiore Fang, adesso basta! Non sei al mio stesso livello!”


L’intento omicida si fermò di fronte all’occhio. Luce scintillante si diffuse mentre prendeva la forma di una persona. Era il Patriarca della prima generazione, il quale fluttuava lì, formato da innumerevoli particelle di luce scintillante che resero la sua figura alquanto sfocata.


Allo stesso tempo, l’uomo seduto a gambe incrociate all’interno dell’occhio guardava con calma il Patriarca della prima generazione.


“Nono sarò in grado di sigillare i Cieli, ma posso distruggere i Cieli della Nona Montagna e Mare,” disse con freddezza il Patriarca della prima generazione. Mentre la sua voce riecheggiava, Meng Hao si trovava in piedi sul Pianeta Vittoria Orientale. Persino con il suo livello di coltivazione, era in grado di vedere quello che stava succedendo. Guardò in alto nel cielo e vide l’intento omicida del Patriarca della prima generazione. Vide mentre uccideva un esperto al Reame Dao, per poi far scappare via terrorizzati e in preda al panico gli altri tre coltivatori al Reame Dao. Tutto ciò fece luccicare gli occhi di Meng Hao di una strana luce.


“Uno di questi giorni, sarò potente quanto lui!” pensò, ansimando. Quando sentì le parole del Patriarca della prima generazione, un’espressione ancora più strana coprì la sua faccia.


“Come mai sembra che questi due stiano giocando a scacchi? Uno di loro sa che non può giocare l’altro, ma da lo stesso l’impressione che se si arrabbia, può ribaltare il tavolo da gioco…” Meng Hao si schiarì la gola. Per qualche ragione al momento realizzò che gli piaceva lo stile del Patriarca della prima generazione.


Su nel cielo stellato, il vecchio uomo all’interno dell’occhio non rispose al Patriarca della prima generazione.


“Al Clan Ji non è permesso mettere neanche mezzo piede nel cielo stellato che circonda il Pianeta Vittoria Orientale,” disse lentamente il Patriarca della prima generazione.


Il vecchio uomo all’interno dell’occhio guardò intensamente il Patriarca della prima generazione e poi annuì. Alla fine, l’occhio volò all’indietro, circondò i tre esperti al Reame Dao e poi svanì.


La morte di Ji Xiufang e dei tre vecchi uomini al Reame Pseudo-Dao non venne presa in considerazione…. Apparentemente, il Clan Ji era disposto a consegnarli al Clan Fang come prezzo per porre fine a questa storia.


Quando l’occhio gigante svanì, anche l’immagine del Patriarca della prima generazione scomparve. Nessuna figura era visibile e l’intento omicida scomparve. Tutto tornò alla normalità.


Tuttavia, la Nona Montagna e Mare stava iniziando solo ora a sentirsi scioccata.


Tutti i clan e le sette della Nona Montagna e Mare testimoniarono l’ascesa del Clan Fang quel giorno. Videro personalmente come il Clan Fang della passata gloria, il quale era rimasto quieto e silenzioso per cosi tanti anni, ancora una volta divenne una delle forze predominanti della Nona Montagna e Mare.


Persino il Clan Ji fu costretto a pagare un prezzo, cosa che fece rimanere a bocca aperta tutti i coltivatori che lo videro. Adesso, guardavano il Clan Fang con espressioni di shock e paura.


Il Clan Fang era rimasto silenzioso per molto tempo, lasciando credere a molte persone nella Nona Montagna e Mare che la loro forza fosse ormai solo apparente. Adesso, tali nozioni vennero distrutte. Il Clan Fang rese molto chiaro di essere tanto dominante quanto lo era sempre stato!


La ricomparsa del Patriarca della prima generazione, nonostante fosse un clone, o più accuratamente l’anima del Pianeta Vittoria Orientale, fece rimanere completamente scioccato chiunque avesse assistito alla scena. Per di più, divenne chiaro che, in aggiunta al Patriarca della prima generazione, il Clan Fang avesse due esperti al Reame Dao. Alla fine, però, era comunque il Patriarca della prima generazione a rappresentare la forza deterrente più scioccante.


Considerando che il Clan Ji non era in grado di sterminare il Clan Fang, come potevano gli altri clan e sette pensare di essere loro eguali?


La Nona Montagna e Mare era completamente e totalmente scossa.


I Patriarchi al Reame Dao delle altre sette e clan rimuginarono sugli eventi silenziosamente. Ora guardavano verso il Pianeta Vittoria Orientale e verso il Clan Fang con grande attenzione e paura.


Il Patriarca della prima generazione aveva ucciso esperti al Reame Dao, instillando una tale paura da poter rimanere solo a bocca aperta in risposta.
“Considerando che il Clan Fang è una forza tale, meritano a pieno di essere chiamati… i despoti della Nona Montagna e Mare.”


“Quando il Clan Fang ha rivelato i suoi assi nella manica in quella battaglia, mostrandoli a tutti, si è potuto pensare che questo abbia rimosso parte della loro aria misteriosa. Eppure… quel finale asso nella manica è stato semplicemente troppo sorprendente…”


Dopo lunghe deliberazioni, gli esperti al Reame del Dao sospirarono e poi ritornarono alle loro varie organizzazioni.


Fu in questo modo che gli eventi all’interno del Clan Fang raggiunsero la loro fine. Il Clan Fang era il chiaro vincitore. Le zanne mostrate dal Clan Ji vennero strappate via, per poi essere forzati a pagare il prezzo di un esperto al Reame del Dao e tre coltivatori allo Pseudo-Dao.


Allo stesso tempo, il problema dei traditori all’interno del Clan Fang venne gestito alla perfezione. Dopo il battesimo di sangue, il Clan Fang… era più stabile che mai.


In aggiunta alla presenza del Patriarca della prima generazione, il Clan Fang aveva anche un degno successore. Prima c’era Meng Hao, che era già incredibile senza precedenti, una persona che la Nona Montagna e Mare non avrebbe mai dimenticato. In aggiunta a Meng Hao c’era Fang Wei.


Il fatto che Fang Wei fosse concentrato a difendere il clan fino alla morte era una cosa che avevano notato molte persone.


Meng Hao e Fang Wei erano ora oggetto di ammirazione e invidia da parte delle altre sette e clan.


“Prima di tutto hanno Meng Hao, il quale ha giocato con tutti i membri della sua generazione! Il suo percorso… si dilungherà sicuramente in lungo ed in largo. Poi c’è Fang Wei. Potrà essere leggermente più debole di Meng Hao, ma è forte abbastanza da difendere il clan!”


“Uno muoverà battaglia fuori dal clan, l’altro rimarrà all’interno per difenderlo! Con loro due presenti, il Clan Fang può solo raggiungere vette e glorie più alte….”


“E’ ovvio che il Clan Ji abbia attaccato il Clan Fang. Non ci vorrà molto prima che…. Il Clan Fang diventi abbastanza forte da contendere il controllo dei Cieli con Lord Ji. Dopotutto, loro sono il Clan Fang, capisci? Loro erano soliti essere esattamente uguali al Clan Ji, un potente clan di guerrieri!”


“Il Clan Ji ha il Karma e il Clan Fang ha la reincarnazione. Due clan guerrieri che fecero piovere una pioggia di sangue ai tempi…”


La guerra del Clan Fang finì. Tuttavia, non ci volle molto prima che le varie sette e clan della Nona Montagna e Mare si misero in moto. Vari Patriarchi si prepararono a portare personalmente i loro Prescelti sul Pianeta Vittoria Orientale per portare regali di omaggio in risposta alla comparsa del Patriarca della prima generazione.


Dopo che il Clan Ji se ne andò, il Pianeta Vittoria Orientale tornò alla normalità. L’unica cosa che rimase dei membri traditori del clan fu il sangue che macchiava il terreno e la puzza di interiora che riempiva l’aria. I membri del clan resuscitati erano ricolmi di sentimenti complessi. Sotto la guida del Grande Anziano, il lavoro di recupero iniziò.


Fang Wei stava li silenzioso. Dopo essersi guardato intorno, l’amarezza occupava il suo cuore, mentre abbassava la testa.


Il Patriarca della prima generazione non rimase. L’intero clan si inchinò profondamente mentre rientrava nel vortice che conduceva alla terra degli antenati. Nel momento prima della sua scomparsa, si girò e guardò Meng Hao per un momento.


In quel momento un tremore percorse Meng Hao e improvvisamente la voce del Patriarca della prima generazione arrivò nella sua mente.


“Tu hai dei segni dell’Eredità di Lord Li su di te… L’eredità di Lord Li è collegata a Vittoria Orientale. Allo stesso tempo, non si trova più sul Pianeta Vittoria Orientale; è stata già acquisita da un coltivatore su questo pianeta.


“Per quanto riguarda il Clan Ji che è venuto a creare caos qui nel Clan Fang, anche quello ha a che fare con l’eredità. In verità, il lascito è stato usato semplicemente come esca per il Clan Ji; una strategia, tutto qui. Però, quando giungerà il tempo di attivarla, se è collegata a te tramite il destino, allora dovresti essere in grado di riuscirci.


“Trasformazione Stellare con Un Pensiero… Senza un clone della linea di sangue, è impossibile coltivarla fino al grado finale!


“I Frutti del Nirvana… usali bene. I membri del Clan Fang hanno quattro vite. Se le combini insieme nel momento giusto, allora potrai aprire… la porta per il Reame Antico!


“Io e te siamo legati dal destino, avvicinati dal sangue… Il Reame Antico inizia con i Frutti del Dao, ma tu… se inizierai con i Frutti del Nirvana, allora potrai compiere qualcosa di completamente inaudito e scuotere le intere Nove Montagne e Mari!”


La voce arcaica echeggiò nelle orecchie di Meng Hao prima di svanire. Meng Hao tremò mentre vedeva il Patriarca della prima generazione mettere piede nel vortice per poi svanire.


Dopo aver sentito le parole del Patriarca, gli occhi di Meng Hao iniziarono a brillare. Gradualmente arrivò ad una nuova comprensione. Prima, era confuso dal ruolo che avevano i Frutti del Nirvana nell’intera questione. Quanto sarebbero stati efficaci se Fang Heshan fosse stato in grado di resistere alla tentazione di agire? Se fosse accaduto quello, non si sarebbe evitata tutta questa serie di eventi?


Meng Hao ora capì che il centro del piano non erano stati i suoi Frutti del Nirvana, ma invece, la rivelazione riguardo l’eredità di Lord Li. Questo era il motivo per cui il Clan Ji aveva fatto la sua mossa.


“La Trasformazione Stellare con Un pensiero… una magia Daoista che, se coltivata fino al suo grado massimo, può essere usata per incarnarsi in un pianeta…” La pietra stellare nel suo occhio sinistro brillò, facendogli battere il cuore ancora più forte. Secondo quello che aveva detto il Patriarca della prima generazione, il Reame Antico… non era poi cosi lontano per lui.


“Io ho due Frutti del Nirvana del Patriarca della prima generazione e due miei. I Frutti del Nirvana possono permettere ai membri della linea di sangue del Clan Fang di vivere quattro vite!


“Quattro Frutti del Nirvana, quando potrò assorbirli tutti senza limiti di tempo… allora… sarà quando metterò piede nel Reame Antico!” Gli occhi di Meng Hao brillarono di luce. La vista del Patriarca della prima generazione che uccideva membri del Reame Dao ancora una volta apparve nella sua mente.
                                


                                



