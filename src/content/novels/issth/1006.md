---
title: Capitolo 1006 - La Spada e lo Scudo di Questa Generazione!
pubDate: 2025-03-17T11:17:35.029Z
tags:
    - issth
---


Meng Hao prese un profondo respiro e i suoi occhi brillarono di luce. Dopo un momento, mandò del senso divino all’interno del soldato di terracotta.


Il soldato di terracotta non poteva rimanere a lungo al di fuori della terra degli antenati. Dopo aver ricevuto le istruzioni di Meng Hao attraverso il senso divino, gli si mise di fronte, giunse le mani e si inchinò. Meng Hao non si voleva separare dal soldato di terracotta, eppure poté solo guardare mentre entrava nel varco e si trasformava di nuovo in una statua.


“Un giorno farò la stessa cosa del Patriarca della prima generazione! Userò un pezzo delle Rovine dell’Immortalità… per portarti via. In quel modo tu… potrai accompagnarmi mentre muoverò guerra nei Cieli!” Meng Hao fece questa promessa al soldato di terracotta nel profondo del suo cuore. Era una promessa, una garanzia, simile a quella che aveva fatto a Han Shan anni fa nella Sfera delle Rovine del Ponte. Non avrebbe mai dimenticato una promessa del genere.


Dopo che il soldato di terracotta entrò nella terra degli antenati, il varco si chiuse e poi scomparve.


Il cielo sopra il Clan Fang ritornò alla normalità. Tuttavia, la terra sembrava distrutta. Segni di avvizzimento potevano essere visti su innumerevoli piante ed alberi, apparentemente l’intera energia spirituale del pianeta era stata ridotta.


Anche se gli eventi all’interno del clan non avevano portato a perdite estreme, in realtà, l’intero pianeta era stato indebolito, senza parlare della perdita di tutti i membri traditori del clan.


Meng Hao rimase lì pensieroso per un momento, prima di arrivare alla conclusione che l’indebolimento del Pianeta Vittoria Orientale doveva avere qualcosa a che fare con il risveglio del Patriarca della prima generazione.


Un’entità intensamente potente come quella, una persona disposta a rovesciare il tavolo da gioco invece che continuare a giocare, la quale poteva incutere timore nel cuore di Lord Ji stesso, non poteva essere ovviamente risvegliata facilmente.


Adesso era sera e in lontananza, il sole stava irradiando con suoi raggi del tramonto la terra. I membri del clan resuscitati erano persi nella reminiscenza, pensando alle persone che una volta erano esistite intorno a loro. Nessuna gioia sfrenata eruppe, a causa della risoluzione del caos all’interno del clan.


In contrasto, pesanti sospiri occupavano i cuori di tutti i membri del clan.


I membri del clan ordinari si sentivano così e ancora di più Fang Wei. Era lo stesso per Fang Shoudao, Fang Yanxu e Fang Danyun, i quali fluttuavano silenziosi a mezz’aria.


“E’ finita,” disse piano Fang Shoudao, guardando verso tutto il Clan Fang. La sua voce era profonda e arcaica e mentre riecheggiava, tutti i membri del clan guardarono in aria.


“Corpi mortali possono a volte contenere vili disturbi. Se malattie del genere non vengono estirpate, possono portare alla morte.”


“Anche i clan possono essere infettati da questi disturbi!”


“Ieri, un’infima malattia si aggirava nelle profondità del Clan Fang. Se fosse esplosa, avrebbe sicuramente influenzato l’intero clan! Oggi, quella malattia è stata sradicata. Anche se adesso il nostro Clan Fang è in lutto e in sofferenza, almeno adesso abbiamo una nuova speranza di vita!”


“Domani sarà un nuovo giorno per noi! Faremo ricordare a ogni coltivatore della Nona Montagna e Mare la gloria del Clan Fang!”


“Non rimarrò più in meditazione isolata. Da adesso in poi, assumerò la carica di Capo Clan. Guiderò il Clan Fang verso nuove vette di gloria senza precedenti!” Mentre le parole di Fang Shoudao riecheggiavano, fecero accendere delle fiamme negli occhi di tutti i membri del Clan Fang in basso. Era come se la sua voce trasportasse qualche potere misterioso che entrò nei cuori dei membri del clan per farli poi bruciare di determinazione.


Fang Wei rimase in piedi silenzioso, completamente solo, nessun membro del clan era disposto ad avvicinarsi a lui. Non aveva più nessun amico. Suo padre, suo nonno e tutti gli altri membri della sua linea di sangue erano tutti morti.


Lui era l’unico che era stato resuscitato.


Fang Yanxu fluttuava a mezz’aria, mentre guardava Fang Wei immerso nella sua amarezza e dentro di lui sospirò. Scosse il suo dito in basso verso Fang Wei, il quale sussultò e poi improvvisamente si sollevò per aria. Tutti i membri del clan guardarono mentre volava verso Fang Yanxu.


Mentre Meng Hao guardava gli avvenimenti, realizzò all’improvviso che il corpo di Fang Wei era sparito da tempo dalla sua borsa da trasporto.


“Sei ancora disposto a difendere il Clan Fang?” chiese con calma Fang Yanxu.


Fang Wei iniziò a tremare. Dopo un lungo momento di silenzio, guardò in basso verso tutti i membri del Clan Fang e Meng Hao. Alla fine, si girò di nuovo verso Fang Yanxu, giunse le mani e si inchinò profondamente.


“Difendere il Clan Fang è sempre stata la mia più grande aspirazione nella vita!”


A questo punto, tutti i membri del Clan Fang stavano guardando silenziosi Fang Wei. Tutti loro ricordarono la scena tragica di quando lui era morto; quelle immagini erano impresse nel profondo dei loro cuori.


Fang Yanxu guardò Fang Wei per un momento, sembrava quasi come se stesse osservando nel profondo del cuore del giovane uomo. Dopo un lungo momento, un leggero sorriso apparve sul suo volto.


“Da questo momento in poi, tu mi seguirai. In futuro… dovrai rendere onore al tuo nome e difendere il Clan Fang! Non sarai la spada del clan; invece, tu diventerai… il suo scudo!”


Fang Wei stava tremando e le lacrime scendevano lungo il suo viso mentre giungeva le mani e si inchinava a Fang Yanxu.


Fang Yanxu sospirò, poi si voltò e si inchinò a Fang Shoudao. In seguito scosse la mano e andò via con Fang Wei, i due si trasformarono in raggi di luce colorata che si allontanarono dal Clan Fang in direzione della setta della Medicina Immortale.


Fang Danyun e Fang Shoudao li guardarono andare via e sospirarono internamente.


Fang Yanxu era lo scudo della corrente generazione e anche la sua ombra!


Fang Shoudao era la spada del clan, come anche la sua gloria, sconfinata e suprema!


In ogni generazione del clan, c’è stata una stella radiosa che splendeva di luce sconfinata e dietro quella persona, c’era un’ombra. Quell’ombra si trovava lì per assistere il sole radioso, per aiutare quella persona a compiere molte azioni che lei stessa non poteva, per sopportare più di quanto fosse possibile, per occuparsi di cose che non potevano essere toccate da altri. Tali persone non erano spade scintillanti che attiravano l’attenzione delle masse. Al contrario, diventarono,… scudi che gli altri alla fine trascuravano!


Una persona del genere doveva essere disposta a rimanere in silenzio e discrezione. Dovevano allontanarsi dalla luce, rinunciare a ogni carica e posizione, abbandonare ogni gloria. Loro erano un’ombra e allo stesso tempo lo scudo del clan.


In questa generazione, Fang Yanxu scelse Fang Wei come suo successore.


Era un percorso che i normali membri del clan potevano non capire. Tuttavia, Meng Hao capì ogni cosa e questo lo fece sussultare. La sua espressione era complessa mentre guardava Fang Wei, ricordando com’era da bambino e ricordando le parole risolute che aveva pronunciato con la sua tenera e giovane voce.


“Il mio nome è Fang Wei! Io voglio diventare un potente esperto perché difenderò il mio clan per tutta la vita!”


Il Settimo Patriarca, il Quinto Patriarca, il Terzo Patriarca e gli esperti al Reame Antico, guardarono anche loro Fang Yanxu e Fang Wei che si allontanavano, le loro espressioni gradualmente tremarono per la comprensione.


Questo era il Clan Fang, un posto in cui le regole del clan assicuravano la continua gloria del clan. In ogni generazione, c’erano due persone importanti, una che esisteva nella luce, l’altra nell’ombra. Una era la spada, l’altra era lo scudo.


Una si bagnava nella gloria, l’altra era come un’ombra.


Adesso anche Meng Hao capì perché, anche se il Patriarca della prima generazione era morto in meditazione, il suo clone si era trasformato in un pianeta, per difendere il clan. Questo perché il vero se stesso del Patriarca della prima generazione era stato la spada del clan, invece il suo clone era lo scudo.


Anche se il suo vero sé era morto, il suo clone poteva continuare a difendere il clan per tutta l’eternità…


“Il Clan Fang…” mormorò. Gradualmente, stava iniziando ad approvare il clan molto più di quanto avesse fatto in precedenza.


Fang Danyun si inchinò a Fang Shoudao, poi guardò in basso verso Meng Hao con un sorriso. Era un sorriso di incoraggiamento, lode e ancora di più aspettativa riguardo qualcosa di ancor più monumentale di quello che aveva compiuto Fang Wei.


Sorridendo, si voltò e se ne andò, dirigendosi a casa sua nella Divisione del Dao dell’Alchimia. La sua longevità stava raggiungendo il limite e anche se poteva dividerla con gli Unicorni Immortali, sarebbe stato difficile per lui resistere ancora per molto tempo. Eppure, era privo del minimo rimpianto.


Sperava di usare il resto della sua vita per condurre ancora una volta il Dao dell’Alchimia del clan verso la gloria.


Molte cose riguardo la Setta della Medicina Immortale, lo scudo del clan, erano nient’altro che storie create volontariamente dal Clan Fang. Tuttavia, una cosa era vera: dei tre Sacri Elisir medicinali, la Setta della Medicina Immortale poteva realmente produrne due, una cosa che la Divisione del Dao dell’Alchimia non era in grado di fare.


I membri del clan in basso ora bruciavano con la determinazione di vedere il clan salire alla gloria. In seguito iniziarono a ricostruire le aree del palazzo ancestrale che erano in rovina e ripulire il sangue che bagnava il pavimento. Non ci sarebbe voluto molto per ripararle. Forse la mattina seguente… il Clan Fang non sarebbe stato diverso da come era stato prima d’oggi, perlomeno non dal punto di vista di un estraneo.


Fang Shoudao guardò Fang Yanxu e Fang Danyun andare via, poi iniziò ad allontanarsi lui stesso. Il Settimo patriarca e gli altri si unirono a lui.


Meng Hao sbatté le palpebre e poi si schiarì la gola. Il suono non era molto forte, ma lo era abbastanza da poter riecheggiare nell’aria ed essere udito da Fang Shoudao e gli altri. Tuttavia, Fang Shoudao fece finta di nulla e continuò ad allontanarsi.


Meng Hao iniziò ad avere la sensazione che stava accadendo qualcosa di sospetto. Il Clan Ji era giunto a causa dell’eredità di Lord Li e avrebbe causato dei disturbi anche se le cose riguardo Meng Hao non fossero andate nel modo in cui andarono…


Secondo l’opinione di Meng Hao, lui era stato parte del piano fin dall’inizio e anche se non aveva obiezioni ad essere usato dal clan, quello che gli importava era… essere usato senza ricavarci nulla in cambio!


“Hey, mi dovrebbero dare dei soldi!” pensò. “Ho sacrificato molto per aiutare! Sono stato terrorizzato a morte in diverse occasioni, ho sofferto dei seri traumi mentali! Come minimo, devono darmi qualche sorta di spiegazione, giusto?!”


Sentendo il clan in debito, fissò Fang Shoudao e gli altri che si allontanavano e li chiamò a voce alta, “Patriarchi, aspettate un momento!”


Non appena le sue parole lasciarono la sua bocca, le facce di Fang Shoudao e gli altri vacillarono. Tuttavia, scossero le loro maniche e i loro corpi iniziarono a svanire mentre si teletrasportavano via.


Meng Hao adesso stava diventando veramente ansioso.


“Patriarchi, aspettate! Non scappate!! Hey, vecchi fantasmi, FERMATEVI O-R-A!”


Fang Shooudao e gli altri erano svaniti quasi per metà quanto Meng Hao esplose per la rabbia. Quando le sue parole arrivarono alle orecchie degli altri membri del clan nel palazzo ancestrale, i loro cuori iniziarono a palpitare.


Improvvisamente Fang Shoudao si fermò sul posto e la sua figura sfocata si fece rapidamente chiara. Realizzando che non aveva modo di divincolarsi da questa situazione, si voltò e fisso severamente Meng Hao.


“Tu, piccolo teppista! Io sono il nonno di tuo nonno! Davvero osi chiamarmi vecchio fantasma!?”


Pensando a quanto si sentiva irritato, Meng Hao venne a patti con se stesso e rispose sonoramente; “Perché non dovrei? Non ho fatto nulla di male! Ho compiuto dei servizi eroici per il clan proprio ora!”


Fang Shoudao lo fissò con occhi spalancati, poi improvvisamente scosse una manica. In un lampo, Meng Hao scomparve dlla sua posizione a mezz’aria, riapparendo poi dentro un palazzo.


Si guardò intorno per un momento, poi indietreggiò di alcuni passi.


Fang Shoudao rise tra se e se mentre sedeva di lato, guardando in attesa verso Meng Hao.


“Ti senti indignato, huh?” disse. “Vai avanti e spiegati meglio.”


“Durante gli sconvolgimenti del clan, ho versato sangue per il clan!” rispose all’istante Meng Hao. Non appena le parole lasciarono la sua bocca, Fang Shoudao scosse la sua mano, facendo scendere una luce su Meng Hao. All’istante, tutte le sue ferite vennero guarite. In verità erano già guarite più della metà, ma adesso erano completamente guarite, persino i pori del suo intero corpo si erano aperti. Infatti, la base di coltivazione era ora più stabile di prima.


“Ecco a te, tutto guarito,” disse Fang Shoudao con un leggero sorriso. Mentre guardava Meng Hao con quel sorriso, non sembrava altro che un’astuta vecchia volpe.


“Durante la battaglia, ho mangiato una tonnellata di elisir medicinali!” Continuò cautamente Meng Hao. “Ho dovuto anche assorbire molta giada Immortale! E pietre spirituali!” Dopo che finì di parlare, Fang Shoudao scosse la sua mano di nuovo. Questa volta, non apparve nessuna luce brillante, invece, apparve uno schermo luminoso. Visibili sullo schermo c’era un riassunto dettagliato di tutto quello che era successo dal momento in cui Meng Hao aveva superato la sua tribolazione, fino alla fine della battaglia. Durante quel tempo… Meng Hao non aveva consumato nessun elisir medicinale, né alcuna giada Immortale, lasciando perdere totalmente le pietre spirituali.


Il cuore di Meng Hao sussultò, ma la sua espressione era solenne mentre guardava la simil volpe Fang Shoudao. All’improvviso, realizzò di trovarsi di fronte un formidabile nemico.
                                

