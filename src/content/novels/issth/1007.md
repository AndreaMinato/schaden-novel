---
title: Capitolo 1007 - La Vecchia Volpe contro il Cucciolo di Volpe!
pubDate: 2025-03-17T11:17:35.029Z
tags:
    - issth
---


“Quando stavo combattendo contro quei Prescelti, stavo combattendo per la gloria del clan! Ho reso il Clan Fang il centro delle attenzioni di tutta la Nona Montagna e Nono Mare!” disse Meng Hao, guardando Fang Shoudao negli occhi. Aveva finalmente capito che l’aura del vecchio uomo era molto simile alla sua.


“Oh, beh effettivamente hai ragione. Molto bene. D’ora in poi sarai il Prescelto numero uno del Clan Fang! Sia per quelli all’interno del clan che per quelli all’esterno, ora rappresenti il clan stesso!” Fang Shoudao mosse la mano, facendo volare un medaglione d’oro in un raggio di luce per poi farlo volteggiare davanti a Meng Hao. Aveva il carattere Fang 方 iscritto da un lato, mentre sull’altro lato c’era la parola Prescelto 天骄.


Meng Hao fissò, scioccato, il medaglione, poi tornò a guardare Fang Shoudao. Improvvisamente ebbe la sensazione che stesse giocando con lui, una seria provocazione nell’area a cui teneva di più.


“Nel mio cuore cresce un freddo dispiacere nell’essere manipolato dal clan in questo modo!” disse Meng Hao, sfregando i denti.
 
Fang Shoudao mosse le dita verso Meng Hao, diffondendo una sensazione di calore nel suo petto e nel suo cuore.


“Ti senti un po’ più caldo, ora?” disse freddamente. Meng Hao stava per sbattere le palpebre: non aveva mai incontrato qualcuno di così svergognato come quel vecchio bacucco. Si era già spiegato abbastanza chiaramente, eppure lo aveva evitato per tre volte di fila.


“Durante la rivolta del clan, ho personalmente fermato il posseduto Fang Wei!” pianse. “Ho salvato diversi membri del clan! Sono riuscito ad uccidere Fang Xiushan! Sono stato colui che ha evocato il Guardiano del Dao per combattere contro i tre esperti dello Pseudo Dao! Mi sono assicurato che il vostro piano andasse a buon fine! Ho anche ucciso Fang Heshan! In effetti, la scintilla che ha acceso la miccia sono stati i miei Frutti del Nirvana! Ho fatto molto per il Clan e ora pretendo una ricompensa!”


“Molto bene, vuoi delle risorse di coltivazione, giusto? “ disse Fang Shoudao con un sospiro. “Sembra che una buona metà della tua personalità corrisponda esattamente a quella di tuo nonno.” Sentendosi un po’ in colpa, si schiarì la voce. Mosse la mano destra, facendo brillare gli occhi di Meng Hao di anticipazione. Immediatamente, una striscia di carta apparve davanti a Fang Shoudao.


Si avvertirono alcuni fruscii quando Fang Shoudao scrisse il suo nome sul pezzo di carta.


“So che ti piace ricevere cambiali,” disse Fang Shoudao con un sorriso, “per questo ne ho preparata una per te. Avanti, scrivi da solo quanto pensi che il clan ti debba dare come compenso!” Meng Hao rimase a bocca aperta davanti al pezzo di carta. Quando alzò lo sguardo, i suoi occhi erano iniettati di sangue. Stava per ribattere, quando l’espressione di Fang Shoudao si fece improvvisamente seria. Fece un profondo respiro e guardò intensamente negli occhi Meng Hao, che stava per perdere la pazienza e improvvisamente non riuscì ad evitare di contenersi.


“Fang Hao!” disse Fang Shoudai con voce profonda e molto dignitosa.“Sono a conoscenza di tutto quello che hai fatto per il clan e capisco che ti sembri un’ingiustizia,” continuò con voce ora dolce e antica. “Sono fin troppo consapevole di tutti i meritevoli servigi che ci hai fornito. Non hai bisogno di aggiungere altro. Il semplice risultato di avere aperto i tuoi Meridiani Immortali fino all’apice ha scosso l’intera Nona Montagna e Nono Mare. Chiunque avesse fatto una cosa del genere in qualsiasi setta o clan sarebbe stato ricompensato indubbiamente con un prezioso tesoro. E’ lo stesso che sta succedendo qui! Sei importante per il nostro clan esattamente come lo sarebbe qualcuno nel Reame del Dao! Fang Wei sarà lo scudo del Clan e tu… tu sarai la spada! D’ora in poi lui sarà l’ombra, LA TUA ombra! Mentre ti crogiolerai nella gloria, lui rimarrà nell’oscurità, sconosciuto.
Questo perché tu sei la vera futura speranza del clan! Pensi davvero che il clan sia avaro? Che stia trattenendo la tua ricompensa? Ti sbagli. Lascia che ti dica, il clan non tratterebbe mai un sole splendente come te con la minima punta di avarizia. Comunque… sei consapevole del prezzo che deve essere pagato per risvegliare il Patriarca della prima generazione?


"Il Patriarca di prima generazione è andato in meditazione molto tempo fa. Quello che hai visto prima era solo un suo clone, o forse potresti dire, lo spirito del Pianeta Vittoria Orientale. Normalmente parlando, lui rimane assopito. Risvegliarlo provocherebbe l’appassimento del Pianeta Vittoria Orientale per migliaia di anni! Per far sì che il Pianeta Vittoria Orientale continui a ruotare normalmente per i prossimi mille anni, il clan deve fornire un’indescrivibile quantità di risorse. Ora come ora, il clan… non ha assolutamente nessuna ricompensa da darti. Inoltre, non c’è ricompensa abbastanza grande per rappresentare la tua importanza nel clan. Per questo, ho già preso la mia importante decisione sulla faccenda.” Fang Shoudao si alzò in piedi e guardò con serenità verso Meng Hao.


“Ne ho già discusso con tuo padre, così come con Fang Yanxu e con l’Anziano degli Elisir, e abbiamo preso la nostra decisione finale. D’ora in poi, tu.. sarai il Principe Ereditario del Clan Fang!” non appena quelle parole uscirono dalla bocca di Fang Shoudao, la mente di Meng hao iniziò a vorticare.


“Principe Ereditario?” Meng Hao rimase a bocca aperta per un momento. Praticamente per qualunque altro membro del Clan Fang, un titolo come quello avrebbe rappresentato la gloria suprema. Ad ogni modo, per Meng hao rappresentava un futuro di infinite pietre dello spirito e Giada Immortale.


“Proprio così,” continuò Fang Shoudao con espressione in qualche modo pensierosa, “in questo momento la tua base di coltivazione è debole. Tuttavia, una volta che avrai raggiunto il Reame del Dao, sarai il Capo Clan del Clan Fang. Come ben sai, sono passati diversi anni da quando.. si è presentato un vero Capo Clan.” Fang Shoudao guardò verso Meng Hao, la sua espressione di aspettativa e amore era evidente quando allungò la mano, facendo comparire un medaglione di comando. Era di un colore violaceo e brillava di una strana luce.


Sebbene fosse semplicemente un medaglione di comando, era chiaramente un raro tesoro del Reame Antico!


“Questo oggetto è il simbolo ufficiale del tuo stato di Principe Ereditario. Una volta che avrai raggiunto il Reame Antico, potrai raffinarlo fino a renderlo un prezioso tesoro.” Fang Shoudao mosse la mano e fece volare verso Meng Hao il medaglione di comando, che si posizionò sul suo palmo.
Quel piccolo medaglione di comando sembrava pesare quanto un’intera montagna.


Se Meng Hao non avesse avuto il Corpo Fisico di un Vero Immortale, allora non sarebbe nemmeno riuscito a tenerlo in mano.


“Questa è la tua casa, e tu sei un giovane signore qui. In futuro, ti ritroverai in una posizione di comando, e allora tutti i beni qui presenti ti apparterranno. Se il clan sta affrontando delle difficoltà ora, come quella di essere estremamente povero, allora sarebbe effettivamente la cosa giusta da parte tua prenderti le risorse del clan? In quanto giovane signore del clan, dovresti pensare a dei modi per aumentare il suo benestare!” Fang Shoudao si lasciò sfuggire un profondo sospiro e sul suo volto comparve un’espressione di sofferenza.


“Se non mi credi, posso fartelo vedere con i tuoi occhi.” Fang Shoudao mosse la mano e fece scomparire sia lui che Meng Hao. Quando riapparvero, erano dentro ad un’altissima torre.


“Qui è dove di solito avevamo una collezione di Giada Immortale grande quanto una montagna. Guarda ora… solitamente ospitava una quantità indescrivibile di pietre dello spirito, ma osserva tu stesso! Quest’area era fittamente riempita da ogni sorta di oggetto magico.” Fang Shoudao portò Meng Hao attraverso le case dei tesori del clan, e sebbene non fossero completamente vuote, erano spoglie in modo deprimente. Dopo aver finito il tour, Meng Hao si sentì avvilito.


Non poteva quasi credere che il Clan Fang fosse effettivamente stato destituito.


“Ora capisci? Oltre a tutto ciò, il clan ti ha donato quel Drago della Linea di Sangue! Si è formato dal sangue dello stesso Patriarca!” Fang Shoudao sospirò.


Meng Hao rimase lì in silenzio per un lungo momento, poi sospirò anche lui. Alla fine rinunciò ai suoi piani di cercare una ricompensa dal clan.
Quando Fang Shoudao continuò a stare lì in piedi, sospirando, Meng Hao si voltò e fece per andarsene. Poco prima si era addirittura preso il tempo di leggere attentamente i registri della casa dei tesori e sapeva che tutto quello che aveva appena visto era la realtà della situazione.


Si era spinto talmente oltre da sondare le terre con il suo senso divino ed era riuscito a vedere quando fosse appassito il Pianeta Vittoria Orientale. I posti che un tempo fiorivano di energia spirituale erano ora completamente secchi. Aveva anche chiuso gli occhi e, basandosi sulla sua linea di sangue, aveva avvertito qualcosa che nessun estraneo sarebbe riuscito a percepire: il Pianeta Vittoria Orientale era estremamente debole.


*****


Comunque, nei giorni seguenti, quando tutte le sette e i clan della Nona Montagna e del Nono Mare andarono a visitare il Pianeta Vittoria Orientale e offrirono le loro congratulazioni, tutto quello che aveva appena visto iniziò a cambiare.


Osservò personalmente tutte le organizzazioni che andarono a visitare il Pianeta Vittoria Orientale mentre portavano regali importanti. Se una setta o un clan faceva una visita, non era importante. Ma erano giunte anche le Tre Chiese e le Sei Sette, le Cinque Grandi Terre Sacre e persino gli altri Tre Grandi Clan, così come altre organizzazioni più piccole. Meng Hao non poté fare altro se non guardare in stato di shock.


Dopo aver fatto qualche calcolo, realizzò che sommando il valore dei doni portati dalle varie sette e dai vari clan, si raggiungeva un totale impressionante… sebbene non sarebbe mai stato sufficiente a riempire le case dei tesori del clan, sarebbe stato abbastanza da rifornirle circa del trenta o quaranta percento.


Quando Meng Hao guardò Fang Shoudao sorridere e ricevere i vari ospiti, crebbe in lui l’impressione che Fang Shoudao fosse una furba e subdola volpe. Il vecchio uomo lo aveva raggirato facilmente e non c’era nulla che avrebbe potuto fare. Dopotutto, tutto quello che aveva detto l’uomo poco prima aveva completamente senso.


Meng Hao sospirò e decise di chiudere un occhio sulla faccenda. Era l’unico modo che aveva per impedirsi di essere incredibilmente irritato. Ad ogni modo, non partecipò al ricevimento degli ospiti e piuttosto rimase nella sua residenza a praticare la coltivazione, cercando di assorbire correttamente i Frutti del Nirvana.


Se si trattava semplicemente di venire raggirati per quella volta, Meng Hao se ne sarebbe fatto una ragione. Dopotutto, ora era il Principe Ereditario, uno stato che lo soddisfaceva parecchio. Diversi giorni dopo, comunque, arrivarono anche le Tre Grandi Società Daoiste, e sentì che avevano preparato una quantità ancora più terrificante di regali di congratulazioni. Questo fece pensare a Meng Hao che ci fosse qualcosa sotto.


“Fratello Anziano Shoudao, Hao è sia Principe Ereditario del clan Fang sia un discepolo del Conclave del Mondo del Dio dei Nove Mari. Ti prego di accettare queste mere offerte come doni di presentazione che avremmo proposto al suo unirsi alla setta.”


Quando arrivarono i coltivatori dal Mondo del Dio dei Nove Mari, Fang Xi si affrettò subito alla residenza di Meng Hao, dove questo stava meditando, per dargli la notizia. Meng Hao si arrabbiò in un istante e i suoi occhi si iniettarono di sangue. In quel momento capì quanto effettivamente fosse astuto Fang Shoudao. Aveva decisamente ingannato Meng Hao… bel colpo.


Se Meng Hao non fosse stato il Principe Ereditario, le Tre Grandi Società Daoiste non avrebbero mai preparato dei doni del genere. Era solo grazie al suo nuovo status se i regali ricevuti dal clan erano di così alto valore. Meng Hao strinse i denti e si alzò in piedi, poi volò in aria verso il tempio principale del Palazzo degli Antenati, verso il posto dove si stava svolgendo il banchetto di benvenuto.


A Meng Hao non importava il fatto che Fang Shoudao lo avesse reso Principe Ereditario per ricevere più doni dalle Tre Grandi Società Daoiste; quello che gli importava era che in una questione importante come quella, Fang Shoudao, quella vecchia e subdola volpe, non gli avesse dato una minima percentuale! Nemmeno un misero dieci percento. INACCETTABILE!


Sia la Grotta della Spada del Flusso Sublime che gli Antichi Decani Immortali mandarono i loro rappresentanti con doni stravaganti. Comunque, rispetto ai doni offerti dalla Grotta della Spada del Flusso Sublime e dal Mondo del Dio dei Nove Mari, quelli offerti dagli Antichi Decani Immortali sembravano molto più semplici.


Nella sala principale del Palazzo degli Antenati del Clan Fang, i Patriarchi delle varie sette e clan si erano radunati intorno al lungo tavolo del banchetto, dove si allungava un delizioso buffet.


“Fratello Anziano Shoudao, i membri di qualunque clan o setta possono unirsi alle Tre Grandi Società Daoiste. Questo perché le Tre Grandi Società Daoiste sono fondamentalmente abbastanza liberali quando si tratta degli estranei. Così è come cresciamo generazioni di Prescelti nella Nona Montagna e nel Nono Mare.”


“Fratello Anziano Shoudao, la Grotta della Spada del Flusso Sublime si concentra sulla spada come nostro Dao. Il padre di Hao, Fang Xiufeng, è conosciuto anche per il suo Dao della spada. Penso sinceramente che Hao avrebbe maggiore successo se si unisse alla Grotta della Spada del Flusso Sublime!”


I Patriarchi continuarono a parlare e ridere quando le Tre Grandi Società Daoiste iniziarono a litigare e discutere tra loro su chi avrebbe preso Meng Hao.


Fang Yanxu e Fang Shoudao sedevano in mezzo a tutti quanti. Fang Shoudao stava sorridendo e annuendo, e chiunque non lo conoscesse avrebbe pensato che sembrasse molto gentile e simpatico. Però, quando Meng Hao lo guardò, quello che vide fu la più grande e subdola volpe.
                                


                                



