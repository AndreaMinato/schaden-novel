---
title: Capitolo 1008 - Perché Esiste la Schiera!
pubDate: 2025-03-17T11:17:35.029Z
tags:
    - issth
---


Meng Hao era arrivato al vertice, tra tutti i veri Immortali, ed era l’Eccelso del Reame Immortale. Dopo avere assorbito i Frutti del Nirvana poteva saltare nell’antico e leggendario Reame dell’Imperatore Immortale, in cui avrebbe potuto uccidere i coltivatori del Reame Antico con due Lampade dell’Anima spente. Da lungo tempo ormai aveva scosso l’intera Nona Montagna e il Nono Mare.


Se si aggiungeva la sua esibizione come Fang Mu nella prova del fuoco delle Tre Grandi Società Daoiste, era chiaramente la figura più prominente nel Reame Immortale. Come risultato, ognuna delle Tre Grandi Società Daoiste era determinata ad averlo.


Non erano solo le Tre Grandi Società Daoiste: anche le Cinque Grandi Terre Sacre e le Tre Chiese e le Sei Sette erano estremamente interessate a Meng Hao. Se non fosse stato per le Tre Grandi Società Daoiste, le cui posizioni erano orgogliose e nobili, e per il fatto che Meng Hao fosse diventato ora il Principe Ereditario del Clan Fang, il che significava che non poteva unirsi ad altre sette ECCETTO una delle Tre Grandi Società Daiste, allora tutti i gruppi avrebbero certamente iniziato a combattere per lui.


Inoltre, dai Patriarchi del Reame del Dao alle altre sette, Meng Hao aveva visto diversi Prescelti con cui aveva dovuto combattere prima: tutti loro rimasero in silenzio, con emozioni complesse che vorticavano nei cuori.


“Suo padre potrà anche coltivare il Dao della spada ma il cammino di Hao è differente. E’ già diventato un discepolo del Conclave del Mondo del Dio dei Nove Mari! Come potrebbe mai unirsi alla Grotta della Spada del Flusso Sublime?” Oltre alla maestra di Fang Dong, la vecchia donna, l’altra persona che era venuta dal Mondo del Dio dei Nove Mari non era altri che l’uomo che aveva presieduto alla prova del fuoco, lo stesso che era andato a pregare Meng Hao, Ling Yunzi.


“Che cosa importa?” disse il rappresentante della Grotta della Spada del Flusso Sublime, con tono duro. “Non si è mai unito formalmente al Mondo del Dio dei Nove Mari!” era un uomo di mezza età, o perlomeno, sembrava un uomo di mezza età. In realtà la sua base di coltivazione era nel Reame del Dao e sembrava pericoloso come una spada sguainata.


Vedere che sia la Grotta della Spada del Flusso Sublime che il Mondo del Dio dei Nove Mari non indietreggiavano di un centimetro, il vecchio uomo che rappresentava gli Antichi Decani Immortali sorrise leggermente.


“Compagno Daoista Fang,” disse, “perché non chiami Meng Hao e chiedi la sua opinione?”


Fang Shoudao rise di cuore ma prima che potesse dire qualunque cosa la porta principale della sala del tempio riecheggiò con il suono di un freddo mormorio di disapprovazione. Meng Hao entrò e immediatamente trascinò su di sé l’attenzione e gli sguardi di tutti coloro che si trovavano nel tempio.


Per quanto riguardava i Patriarchi del Reame del Dao, quella era la prima volta che vedevano Meng Hao di persona, invece che l’immagine illusoria sullo schermo. Era la prima volta anche per le Tre Grandi Società Daoiste: non l'avevano più visto dopo che aveva portato a termine la sua Ascensione Immortale.


Oltre ai veri membri della generazione Giovane, tutte le altre persone nella sala erano Patriarchi del Reame del Dao. Sembrava che più della metà degli esperti del Reame del Dao nell’intera Nona Montagna e Nono Mare fossero presenti. Tutti i loro occhi erano puntati su Meng Hao, cosa che gli faceva percepire una forte pressione. Comunque, la sua espressione non cambiò per nulla quando entrò nella sala: si guardò intorno, un po’ indifeso, e tossì ripetutamente in modo secco.


Tutti lo stavano guardando e fissando.


“Mi unirò…”


Ad ogni modo, prima che potesse finire di parlare, le facce dei tre Patriarchi delle Tre Grandi Società Daoiste si contrassero. Intensi luccichii apparvero nei loro occhi, specialmente in quelli dell’uomo canuto dagli Antichi Decani Immortali. Normalmente, sembrava dolce e amabile ma in quel momento i suoi occhi brillarono di estrema lucentezza.


Quando i membri delle altre sette lo videro, rimasero scioccati.


Il vecchio uomo dagli Antichi Decani Immortali prese un profondo respiro. La sua espressione era molto seria mentre scambiava degli sguardi con la vecchia donna del Mondo del Dio dei Nove Mari e con l’uomo di mezza età della grotta della Spada del Flusso Sublime. Poi si voltò verso Fang Shoudao e parlò con serietà: “Fratello Anziano Fang, permettici di usare la camera privata!”


Gli occhi di Fang Shoudao si restrinsero. Aveva capito che stava succedendo qualcosa di strano ma dopo un momento di considerazione annuì.


Meng Hao era leggermente stupito e ingoiò rapidamente le parole che era sul punto di pronunciare.


Fang Shoudao ondeggiò la mano e immediatamente lui, insieme a Meng Hao e ai tre anziani delle Tre Grandi Società Daoiste, scomparirono dalla sala centrale. Fang Yanxu rimase altrettanto sconcertato ma quello era il Clan Fang, dopotutto, quindi non si preoccupò. Piuttosto, sorrise e iniziò a conversare con qualcun’altro di quelli che erano rimasti indietro.


Non ci volle molto prima che il suono delle chiacchiere e delle risate riempisse la sala centrale ancora una volta. Ad ogni modo, i sospetti ora riempivano i cuori di tutti gli esperti del Reame del Dao, nonostante le loro espressioni non lo dimostrassero.


Fang Shoudao e gli altri riapparvero nella camera nascosta del Clan Fang. Gli occhi di Meng Hao si strinsero e il suo cuore si riempì di dubbi.
Immediatamente fece qualche passo indietro.


“Compagni Daoisti,” disse Fang Shoudao, “vi prego di spiegarmi perché dobbiamo usare questa stanza privata!” Fang Shoudao poteva anche essere una vecchia volpe e poteva anche avere raggirato Meng Hao, ma quando fece un passo avanti si mise molto vicino a quest’ultimo. Se qualcosa di imprevisto fosse accaduto avrebbe dato il tutto e per tutto con la sua base di coltivazione per assicurarsi che Meng Hao fosse al sicuro.


Nonostante il precedente inganno, tutto quello che aveva detto era effettivamente vero: Meng Hao era veramente importante per il Clan Fang come un esperto del Reame del Dao. Inoltre, indicando Meng Hao come Principe Ereditario, non aveva scherzato. Si era veramente guadagnato quello status nel clan.


Vedere Fang Shoudao comportarsi in quel modo aveva fatto capire a Meng Hao che l’uomo era veramente il Patriarca della Terra del clan.


“Fratello Anziano Fang, questa è la prima volta che vediamo Meng Hao di persona.” Disse il vecchio uomo degli Antichi Decani Immortali. “Nelle occasioni precedenti lo abbiamo potuto vedere solo su schermi virtuali e non potevamo percepire… le ondate di energia che si propagano da lui!” il vecchio uomo sembrava agitato e respirava pesantemente mentre guardava Meng Hao. La donna anziana del Mondo del Dio dei Nove Mari e l’uomo di mezza età della Grotta della Spada del Flusso Sublime sembravano ugualmente scossi.


Fang Shoudao si corrucciò e fece qualche altro passo in avanti per stare direttamente di fianco a Meng Hao, al che guardò freddamente gli altri tre.


“Per Hao, raggiungere questo punto significa avere definitivamente il proprio destino. E’ il Principe Ereditario del Clan Fang e chiunque provi a sottrargli questo destino oltrepasserebbe la linea provocando l’ira del Clan!” l’espressione di Fang Shoudao era estremamente seria e il suo tono era glaciale.


Meng Hao rimase in piedi dietro di lui, osservando la scena in stato di shock. Improvvisamente arrivò alla realizzazione che il vero vantaggio dell’essere Principe Ereditario era una sorta di protezione. La sua ascesa all’Immortalità aveva attratto molta attenzione sull’intera Nona Montagna e Nono Mare, e ora che era il Principe Ereditario chiunque ospitasse pensieri inappropriati sarebbe certamente stato colpito dalla rabbia e dall’ira degli altri.


Meng Hao poteva avvertire la preoccupazione e l’attenzione della generazione Anziana del clan  e il suo cuore si ammorbidì un pochino. Persino la sua percezione di Fang Shoudao come una vecchia e astuta volpe si affievolì un po’.


“Fratello Anziano Fang, devi avere frainteso.” Disse il vecchio uomo dagli Antichi Decani Immortali, guardando verso Meng Hao.


“Meng Hao, quando ancora scomparisti nelle Rovine dell’Immortalità, per caso non è che… incontrasti una donna vestita di bianco?” Era impossibile per il vecchio nascondere il nervosismo nella voce mentre poneva quella domanda. La vecchia donna e l’uomo di mezza età portavano la stessa aria di nervosismo sul volto.


Meng Hao rimase a bocca aperta. Dopo un lungo momento di silenzio annuì lentamente come risposta.


“Lo sapevo!” esclamò il vecchio uomo, suonando molto eccitato. Strani luccichii apparvero negli occhi della vecchia donna e del coltivatore di mezza età. Il vecchio uomo prese un respiro profondo e poi si mosse come per stringere qualcosa, facendo apparire un pezzo di roccia nera sulla sua mano.


Allo stesso tempo la vecchia donna e il coltivatore di mezza età produssero delle pietre simili; tutte e tre le rocce emanavano un bagliore misterioso mentre fluttuavano insieme per formare una grande lastra di pietra che volteggiava a mezz’aria.


“Figliolo, metti la tua mano sul retro della lastra di pietra,” disse il vecchio, sembrando molto agitato. “Non preoccuparti, noi tre non coviamo nessun pensiero malsano verso di te.” Guardò verso Meng Hao con anticipazione.


Fang Shoudao si corrucciò. Le Tre Grandi Società Daoiste si stavano comportando in modo molto strano, per quanto gli importasse, e stava giusto per intervenire quando gli occhi di Meng Hao brillarono. Per quanto lo riguardava, aveva a lungo speculato che la donna vestita di bianco fosse in qualche modo collegata alle Tre Grandi Società Daoiste.


Invece di mettere la propria mano sulla lastra di pietra, chiese: “Quella donna vestita di bianco… chi è?”


“Tempo fa, il nostro mondo non consisteva solo in nove montagne e nove mari.” Rispose la vecchia donna del Mondo del Dio dei Nove Mari, con voce dolce. “A quel tempo, la donna vestita di bianco era una dei tre Eccelsi supremi!”


La mente di Meng Hao tremò e non rispose. Alla fine alzò la mano destra e la posò con calma sulla lastra di pietra. Era già consapevole di cosa quelle tre persone sperassero di vedere esattamente.


Una luce accecante venne emanata non appena toccò la superficie della lastra: quando la luce investì Meng Hao, un antico simbolo magico apparve sulla sua fronte.


Quel simbolo magico era un numero, a dire la verità.


Il numero… 13!


Tredicesimo nella Schiera!


Quando il vecchio uomo dal Tempio dell’Antico Rito Daoista Immortale vide quel simbolo magico nella forma di un numero, lanciò indietro la testa e rise. Il suo intero corpo tremò di eccitazione. La donna anziana dal Mondo del Dio dei Nove Mari iniziò a respirare con affanno e la sua espressione era di gioia. Per quanto riguardava l’uomo di mezza età dalla Grotta della Spada del Flusso Sublime, anche lui stava respirando con affanno e sembrava che stesse perdendo la testa dalla gioia.


“La Schiera! Come pensavamo, la Schiera!”


“Meng Hao si è davvero unito alla Schiera! La Schiera, prescritta e mantenuta dall’Eccelso! La Schiera delle Nove Montagne e dei Nove Mari! La chiave per lasciare Cielo e Terra!”


“E’ il secondo ad entrarvi dalla Nona Montagna e dal Nono Mare!”


Meng Hao ritirò la mano e la luce emanata dalla lastra di pietra scomparve. Fang Shoudao si accigliò. Dentro di sé era scioccato, non per colpa del simbolo magico che era comparso sulla fronte di Meng Hao, ma piuttosto per l’eccitazione dei rappresentanti delle Tre Grandi Società Daoiste.


“Compagni Daoisti, potreste per favore darmi una spiegazione?” disse freddamente, diventando più vigilante che mai.


“Fratello Anziano Fang, tutto ciò appartiene alla missione delle Tre Grandi Società Daoiste,” disse il vecchio. La donna anziana e il coltivatore di mezza età stavano al suo fianco e le espressioni sui loro volti era nuovamente solenni.


“L’informazione che stiamo per condividere con voi non deve circolare fuori da queste mura. Ogni tanto, le Tre Grandi Società Daoiste tengono una prova del fuoco. Il suo scopo è quello di ricercare per quell’Eccelsa coltivatori adatti ad essere osservati mentre cerca persone qualificate per unirsi a lei nella Schiera. La Schiera determina i veri Soli cocenti di tutte le Nove Montagne e i Nove Mari. Le persone che si uniscono alla Schiera sono qualificate a diventare leggende! Inoltre, la Schiera è circondata da un enorme mistero, un segreto che riguarda tutte le Nove Montagne e i Nove Mari! Infatti, l’origine di Lord Li stesso è strettamente connessa a questo mistero! Per molti, molti anni, la Nona Montagna e il Nono Mare non avevano prodotto nessuno che fosse qualificato ad unirsi alla Schiera. Oggi… ne abbiamo un secondo!”


“La prima persona ad essersi qualificata per la Schiera non ti è estranea. Era effettivamente il Patriarca della prima generazione del Clan Fang!
Purtroppo, sebbene avesse tutte le carte in regola, quando arrivò il momento di portare a termine i doveri richiesti dall’Eccelso, finì per rifiutare di collaborare. A dire la verità, rinunciò alle sue stesse qualifiche. Fratello Anziano Fang, questo ragazzo non può unirsi ad una sola delle nostre organizzazioni. Lui… è effettivamente il solo successore di tutte le Tre Grandi Società Daoiste! Non è un discepolo, è un successore! Quando i coltivatori della Schiera appaiono su una qualunque montagna o mare, diventano immediatamente di importanza vitale per qualunque Società Daoista, e vengono protetti in quanto tali. Fratello Anziano Shoudao, il cammino del giovane non è decisamente limitato alla Nona Montagna e al Nono Mare. Il combattimento che va avanti tra quelli che vogliono entrare nella Schiera è ancora più feroce dei combattimenti tra coloro che vogliono essere Prescelti. Per questo non possiamo permettere che lo status di Meng Hao come membro delle Schiera si diffonda prematuramente. Non passerà troppo tempo prima che terminiamo i preparativi per fargli lasciare la Nona Montagna e il Nono mare e partecipare… alle battaglie della Schiera delle Nove Montagne e dei Nove Mari. Vi prego, lasciatelo a noi! Noi delle Tre Grandi Società Daoiste ci impegniamo ed esistiamo unicamente per il bene della Schiera!”
                                


                                



