---
title: Capitolo 101 - L’Ottava Generazione dei Sigillatori del Demone
pubDate: 2025-03-17T11:17:34.776Z
tags:
    - issth
---


"Se non faccio qualche ricerca solo perché sembra qualcosa di pericoloso, che cosa farò in futuro quando mi troverò in situazioni ben più rischiose? Sarò sicuramente più propenso a tirarmi indietro. Non è il modo giusto di fronteggiare la legge della giungla che domina il mondo della Coltivazione. Questa Giada del Sigillo del Demone apparteneva a Patriarca Affidabilità. Ovviamente è un artefatto della Setta della Sigillo del Demone. Oltretutto... io stesso sono un discepolo della Setta del Sigillo del Demone. Devo capire che cosa sta succedendo!" gli occhi di Meng Hao si illuminarono mentre ripensava alla tecnica Demoniaca utilizzata da Shangguan Xiu e alla magia Demoniaca. Era pieno di determinazione mentre si addentrava nella caverna.


"Detto ciò, devo comunque essere estremamente cauto. Se troverò traccia di nemici che non posso sconfiggere, me ne andrò, senza alcun rimpianto". Gli occhi di Meng Hao brillarono di determinazione. La nebbia piena di fulmini si inarcò intorno a lui, mentre le due spade di legno gli fluttuavano accanto e le piume vorticavano fino a formare una spirale protettiva. Aveva un'espressione cauta dipinta sul volto e il suo corpo emanava un'intensa energia spirituale. Sarebbe stato capace di percepire all'istante il minimo segnale di pericolo.


In quanto Coltivatore allo stadio della Stabilità della Consistenza, il suo corpo era più forte, poteva volare e usare il Senso Spirituale. Tutto ciò lo aiutava a difendersi e ad assicurarsi una lunga vita. Gli dava inoltre l'opportunità di affrontare con sicurezza le situazioni pericolose.


In quel momento, se Meng Hao fosse stato ancora allo stadio della Condensazione del Qi, anche se avesse avuto il coraggio di addentrarsi in quel luogo, semplicemente non avrebbe potuto.


Era nero come la pece e Meng Hao sentì la minacciosa pressione del gelo intenso che continuava a diffondersi da sopra di lui.


Nel freddo c'era anche una leggera traccia di Qi del Sangue, che divenne sempre più intensa man mano che Meng Hao procedeva. Con espressione prudente, continuò ad avanzare. Dopo trecento metri si fermò per un momento e usò una delle spade di legno per creare un foro nella parete di terra. Poi colpì la borsa da trasporto per estrarne un talismano, che posizionò nel buco.


Era il talismano che aveva preso a Wang Tengfei quel giorno di tanto tempo prima.


Proseguì finché si fu addentrato di circa seicento metri nella caverna. Lì si fermò ed evocò dieci spade volanti dalla sua borsa da trasporto, che piantò nelle pareti. Mentre procedeva, continuò a fermarsi ogni qualche centinaio di metri per fare dei tali preparativi. Se fosse successo qualcosa di inaspettato, avrebbe avuto un piano di riserva per salvarsi mentre batteva in ritirata.


Quando Meng Hao fu a circa mille e duecento metri di profondità, la nebbia intorno a lui cominciò a ribollire e agitarsi. Si udì un lamento indistinto. Meng Hao se fermò per un momento, un'espressione concentrata sul volto. Si guardò attorno con attenzione per un lungo istante, prima di proseguire, seguendo la corda rossa con gli occhi che sfavillavano.


Presto fu a mille e cinquecento metri di profondità. Improvvisamente, dalle profondità della grotta, provenne un urlo penetrante, accompagnato da un ruggito assordante. La nebbia che lo circondava scintillò a causa dell'enorme quantità di elettricità, che si addensò a formare un Globo del Fulmine. Con un boato, si scagliò in avanti e colpì una figura indistinta davanti a lui. La figura tremolò e scomparve.


Meng Hao sussultò. Il suo Stendardo del Fulmine era molto potente, e, ora che era allo stadio della Stabilità della Consistenza, lo era ancora di più. Il fatto che la figura non fosse stata distrutta era una prova di quanto quest'ultima fosse potente. Meng Hao si fermò per un attimo, esitante. Guardò nella grotta di fronte a sé, strofinando la Giada del Sigillo del Demone. Stringendo i denti, proseguì.


Continuò per altri seicento metri, portandosi a duemila o più metri di profondità nella grotta. Il freddo intenso lo faceva tremare. Il Qi di Sangue lo colpiva, colmando le sue narici a ogni respiro che faceva. Chiazze cremisi avevano iniziato ad apparire sulla sua pelle e gli occhi brillavano, rossi.


"Sono a più di duemila metri, mancano solo circa trecento metri alla fine..." i suoi occhi si illuminarono, ancora più rossi. In quel momento la sua voglia di saperne di più era divampata. Avanzò, usando tutto il potere della sua Coltivazione allo stadio della Stabilità della Consistenza. Il suo Pilastro del Dao picchiettò, inviando enormi quantità di energia spirituale a tutto il suo corpo. Si mosse velocemente, sfrecciando nel tunnel.


Nel tempo di dieci respiri vide ciò che sembrava essere il fondo della caverna, così come la spada che aveva lanciato.


Non appena riuscì a vedere più chiaramente, si accorse che la caverna non era profonda duemila e cinquecento metri come pensava. Dopo duemila e cinquecento metri c'era una piattaforma rotonda, al centro della quale c'era un foro del diametro di due metri!


La corda che sembrava essere stata immersa nel sangue, spariva nelle profondità del buco, che pareva non avere una fine.


La spada di Meng Hao si era conficcata sul lato della piattaforma, ecco perché aveva pensato che la grotta fosse profonda duemila e cinquecento metri. Rimase molto sorpreso. Ma poi i suoi occhi si strinsero: la Giada del Sigillo del Demone si era illuminata di una luce accecante. Fu allora che notò il corpo di un uomo, seduto a gambe incrociate accanto alla piattaforma!


Tra le mani teneva un contenitore di giada dall'aspetto antico, che emetteva una luce intensa, come se fosse in qualche modo connesso con il contenitore di giada che lui stesso aveva in mano.


Prima che Meng Hao avesse la possibilità di elaborare il tutto, un grido assordante risuonò nell'aria. Una figura confusa si scagliò contro di lui. La nebbia lo proteggeva, ma Meng Hao poteva vedere chiaramente una mano con sei dita che premeva su di essa, tentando di raggiungerlo. Si fermò a circa due metri da lui, dove una massa di fulmini riuscì a opporre resistenza.


La mano, che sembrava appartenere a un bambino più che a un adulto, emanava un gelo spettrale!


Boom!


Meng Hao venne scagliato indietro. I suoi occhi lampeggiarono, agitò la mano e le due spade di legno si lanciarono contro la figura indistinta. Ma, nonostante l'incredibile rapidità delle spade, la figura fu più veloce. Le scansò e indietreggiò fino a rannicchiarsi accanto alla piattaforma circolare. Al chiarore dell'antica giada, Meng Hao non riusciva a vederla con chiarezza.


Aveva un corpo emaciato, come quello di un animale selvatico, ma, dopo averlo guardato meglio, si accorse che sembrava più un bambino di sette od otto anni. I suoi occhi erano completamente rossi e, mentre fissava Meng Hao, aprì la bocca, rivelando una fila di denti neri. Urlò.


L'espressione di Meng Hao era quella di sempre, anche se i suoi occhi erano gelidi. L'aura delle due spade di legno iniziò a brillare mentre volavano in cerchio attorno a Meng Hao. Improvvisamente, Meng Hao stinse gli occhi. Dal foro al centro della piattaforma emersero dieci fasci di luce con altrettante figure identiche al bambino. Irradiavano pura malvagità mentre fissavano Meng Hao.


Se fossero state solo entità, non sarebbe stato un grande problema, ma, dietro ai dieci spettri, illuminato dal bagliore dell'antica giada, Meng Hao vide un uomo dai capelli bianchi che fluttuava sul foro.


Aveva il volto esangue e indossava una tunica bianca. I suoi candidi capelli fluttuavano attorno a lui. Aveva gli occhi chiusi e una brutta cicatrice gli sfregiava il volto dalla fronte al mento. La carne attorno alla ferita era risalita fino a scoprire l'osso. I dieci spettri lo circondarono e la scena fece risuonare un campanello d'allarme nella mente di Meng Hao.


Il suo capo era intorpidito, mentre iniziava a indietreggiare lentamente. prima ancora che potesse fare tre passi, un urlo ruppe il silenzio. I dieci fantasmi si scagliarono dalla piattaforma direttamente verso Meng Hao.


Fu in quel momento che la Giada del Sigillo del Demone volò nell'aria di sua volontà. Un intenso bagliore si irradiò da essa. Allo stesso momento, si levò in volo anche l'antica giada nelle mani dell'uomo accanto alla piattaforma.


Risuonò una voce antica e potente: "Antico Dao, Tenace Desiderio di Sigillare i Cieli, Opera di Bene per Tutte le Montagne, la Tribolazione del Dao Dovrà Venire alle Nove Montagne e Mari, il Mio Destino è il Secolo!" rimbombò nell'antica caverna e i dieci spettri lanciarono urla raggelanti. Meng Hao li guardò mentre si trasformavano istantaneamente in fumo nero.


L'uomo dai capelli bianchi aprì improvvisamente gli occhi.


Nelle sue orbite... non c'erano occhi, solo buchi sanguinanti. Sembrava che i suoi occhi fossero stati strappati anni prima!


Non appena i suoi occhi si aprirono, dai due antichi pezzi di giada si levarono dei fasci di luce che si intrecciarono a formare un incantesimo di protezione pieno di simboli magici. Si posò sull'area, facendo tremare l'uomo con la tunica bianca, incapace di muoversi ulteriormente.


Sollevò piano la mano destra, premendo contro l'incantesimo di protezione. Non fece alcun suono, ma l'interna grotta iniziò a tremare.


Tutto ciò accadde troppo velocemente. Meng Hao respirò affannosamente mentre osservava i due pezzi di giada. Sollevò la mano e subito i due pezzi di giada volarono verso di lui, posandosi sul suo palmo.


Sul secondo pezzo di giada c'era inciso un carattere magico. Meng Hao aveva visto quel carattere nei suoi studi nel Magico Padiglione nella Setta dell'Affidabilità. Era il carattere che significava "otto"!


Non appena toccò la sua mano, una voce profonda risuonò nella sua mente. Sembrava antica, come se venisse proiettata da un lungo, lungo tempo. Riecheggiò nella sua mente.


"La Lega dei Sigillatori del Demone esiste da tanto tempo quanto il Dao. Io sono l'Ottava Generazione dei Maestri Daoisti Sigillatori del Demone. Sono deciso a percorrere il sentiero della Tribolazione del Dao delle Nove Montagne e Mari. Probabilmente perirò, quindi lascio la mia coscienza qui con il mio clone per risolvere la drammatica relazione tra Da Nu e me...


Sigillato tre milioni di metri sottoterra, oppresso dalla sua sezione del Mare della Via Lattea, sepolto. Dolore e rimpianto sono parte del Dao del Cielo e della Terra. Ma io sono un Maestro Daoista Sigillatore del Demone e non posso permettere che il mio cuore venga distratto... quindi lascio qui il mio clone per accompagnarla e risolvere il suo risentimento Demoniaco.


Se fai parte della Lega dei Sigillatori del Demone, metti una goccia di sangue sulla giada per confermarlo. Se non fai parte della Lega dei Sigillatori del Demone, vattene da qui. Se la giada se ne va senza il suo tributo di sangue, sarai maledetto per tre generazioni, i tuoi discendenti non vedranno la luna e tu perirai".


La voce si spense e il bagliore dell'antica giada si affievolì lentamente. Meng Hao borbottò tra sé e sé, con gli occhi che brillavano. Non era sicuro se lasciar cadere o meno una goccia di sangue sull'antica giada. Ma se non l'avesse fatto, allora non si sarebbe azzardato a portare via la giada. Non si fidava del tutto dell'avvertimento che gli aveva dato l'antica voce. Eppure, non poteva ignorarlo.
                                


                                



