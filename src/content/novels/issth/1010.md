---
title: Capitolo 1010 - Una Scommessa!
pubDate: 2025-03-17T11:17:35.030Z
tags:
    - issth
---


Dopo diversi giorni di banchetto, le Tre Grandi Società Daoiste se ne andarono, così come le altre varie sette e clan. La faccenda del contratto matrimoniale con il Clan Li era rimasta irrisolta. Fang Shoudao, comunque, non voleva lasciar cadere l’accaduto e continuò a premere sul tempo.


Durante il corso di alcuni giorni, Fang Shoudao convocò Meng Hao in diverse occasioni, ma Meng Hao era in una posizione differente dalla precedente. Non era più solo un semplice giovane signore del clan, ora era un sole cocente.


Per questo ignorò completamente Fang Shoudao, mettendo da parte la faccenda e concentrandosi sulla coltivazione dei Frutti del Nirvana.


Tre giorni dopo, mentre sedeva in meditazione solitaria nella sua residenza, Fang Shoudao venne da lui per una visita personale. Non appena entrò nel cortile, lasciò fuoriuscire la sua aura e Meng Hao aprì immediatamente gli occhi.


Fu in quel momento che Fang Shoudao apparve di fronte a lui. La sua faccia era seria mentre lo osservava. Poi liberò un lungo sospiro e si sedette a gambe incrociate.


Meng Hao rimase al suo posto in silenzio, senza dire un parola.


“E’ davvero così importante per te?” chiese Fang Shoudao lentamente, guardando verso Meng Hao, che era effettivamente molto importante per lui. Così importante che Meng Hao non aveva realizzato ancora quanto. Per Fang Shoudao, la cosa più importane era assicurarsi che il Clan Fang fosse capace di sopravvivere ai i prossimi mille anni.


Dopodiché, voleva aiutare Meng Hao a crescere e maturare. Era la sola ragione per cui non aveva rifiutato la proposta delle Tre Grandi Società Daoiste. Credeva che nelle Tre Grandi Società Daoiste, Meng Hao avrebbe appreso la magia di coltivazione meglio di come avrebbe potuto fare nel Clan Fang. Per quanto riguardava la predica sulle finanze del clan, era qualcosa in cui non aveva ingannato Meng Hao.


“E’ mia moglie.” Replicò Meng Hao con voce sottile e con il capo chino.


Dopo un momento di silenzio, Fang Shoudao parlò. Nonostante non sembrasse austero come quando aveva negoziato i prezzi con Meng Hao, il suo tono di voce e la sua espressione sembravano molto più serie ed intense di allora.


“Non puoi semplicemente lasciarla andare? Sei il Principe Ereditario del Clan Fang. Dimenticati di lei. Se davvero non puoi lasciarla andare per sempre” disse con voce sottile, “allora che ne dici di provarci solo per un migliaio di anni? Se non ti piace la fanciulla del Clan Li allora non devi considerarla affatto. Tutti i clan vogliono l’alleanza. E lo stesso vale per il clan Li. Vogliono solo l’alleanza. Il matrimonio è solo una formalità.” Meng Hao guardò per un momento verso Fang Shoudao poi colpì la sua borsa da trasporto per produrre il prezioso tesoro del Reame Antico, che era il medaglione di comando del Principe Ereditario. Lo strofinò per un momento prima di portarlo con cautela in basso verso Fang Shoudao.


Gli occhi di quest’ultimo si spalancarono e onde di energia iniziarono a sorgere dal suo corpo. Guardò Meng Hao con espressione addolorata.


“Nel tuo cuore, quella ragazza è davvero più importante dell’intero clan?” la delusione sul volto di Fang Shoudao era evidente. Quella era vera delusione, non una messa in scena come poco prima.


“Patriarca… Non ricordo molto della mia vita precedente sul Pianeta Vittoria Orientale.” Mormorò. “Quello che ricordo della mia infanzia è che mio padre e mia madre se ne sono andati. Ricordo di averli cercati nella nebbia, piangendo perché non riuscivo a trovarli. Dopo essere cresciuto ho provato diverse volte a passare gli esami Imperiali. Allora il mio sogno era quello di diventare ricco, da grande. Alla fine mi sono imbattuto in lei e mi sono unito ad una setta. Così è come sono entrato a far parte del mondo della coltivazione. A dire la verità lei è la mia Sorella Anziana da quella setta.”
Dopodiché Meng Hao disse a Fang Shoudao tutto di Xu Qing. Gli raccontò di tutte le storie e i dettagli che riusciva a ricordare.


“Patriarca, ci fu un tempo in cui morii. Lei distrusse la sua stessa longevità solo per salvarmi… Quando ci sposammo, fu un Matrimonio Rosso, intriso di sangue…Le ho promesso che l’avrei trovata nella reincarnazione.” Quando la sua voce riecheggiò, piena di ricordi, la faccia di Fang Shoudao si ammorbidì gradualmente. Guardò verso Meng Hao per un lungo momento poi sospirò.


“E’ solo una formalità.” Disse chiudendo gli occhi. “Perché deve andare a finire così?”


“Per il clan potrà anche essere una formalità” replicò gentilmente Meng Hao. “Ma per me sarebbe un tradimento. Patriarca, ti prego di indicare qualcun altro come Principe Ereditario. Il Clan Li non vuole un compagno amorevole per Li Ling. Tutto quello che vogliono è un’alleanza. Non importa con chi. Chiunque potrebbe essere un buon partito per lei. Perché devo essere io? Quindi per favore, indica qualcun altro. Sarebbe la soluzione perfetta per il clan.”


Fang Shoudao mantenne il silenzio. Dopo un lungo momento si alzò in piedi e la sua manica sventolò. Non prese il medaglione di comando del Principe Ereditario ma piuttosto lo rimandò indietro sul palmo di Meng Hao.


“In tre mesi le Tre Grandi Società Daoiste verranno da te. Ho già preparato 1500000000 pietre dello spirito che devi portare con te per usarle durante la tua coltivazione. All’inizio non te lo avrei chiesto ma considerando che non accetti questo matrimonio… beh, saresti disposto a fare una scommessa con me? Se vinci allora mi prenderò la responsabilità di cancellare il contratto di matrimonio! Ma se perdi allora non potrei rifiutare i preparativi fatti dal clan e porterai a termine tutte le formalità.” Meng Hao rimase lì in silenzio.


“Hao” Fang Shoudao continuò con un sospiro “se tuo nonno fosse ancora nel clan, ti avrebbe decisamente persuaso al mio posto…” Fang Shoudao pensò al nonno di Meng Hao, che era la persona che aveva favorito più di tutte tra le giovani generazioni. In effetti, nella sua visione, il nonno di Meng Hao sarebbe diventato il terzo esperto del Reame del Dao del clan.


Un tremore percorse Meng Hao quando richiamò alla mente la vaga immagine di suo nonno, un’immagine che non sarebbe mai riuscito a dimenticare.


I genitori di Meng Hao se n’erano andati per fare la guardia al Pianeta del Paradiso Meridionale da 100000 anni. Per quanto riguardava suo nonno, era andato a cercare un Esterno per chiedere aiuto. L’Esterno era arrivato ma suo nonno era scomparso e non era mai più entrato in contatto con il clan.


Sentendosi abbastanza meglio, Meng Hao sollevò lo sguardo su Fang Shoudao.


“Qual è la scommessa?”


“Prima che le Tre Grandi Società Daoiste arrivino, fai tutto il possibile per guadagnare 1500000000 pietre dello spirito. La Giada Immortale non conta.
Se riesci a farlo, da allora in poi il clan non ti chiederà di fare niente che tu non voglia fare. Non devi ricorrere ad inganni, furti o prestiti. Nemmeno io potrò interferire.” Meng Hao lo guardò scioccato per un momento. Poi, abbassando la testa, fece qualche calcolo. Quando rialzò lo sguardo la sua espressione era nuovamente calma. Guardando Fang Shoudao con espressione addolorata, annuì.


Fang Shoudao non disse null’altro. Si alzò, si girò e scomparve.


Dopo essersene andato Meng Hao iniziò a respirare con affanno. Migliaia di idee stavano percorrendo la sua testa. Sapeva che era un membro del clan e che era impossibile recidere quella connessione di sangue. I suoi genitori, suo nonno e i suoi altri parenti non sarebbero stati d’accordo se avesse reciso i legami con il Clan Fang.


Inoltre… il clan non aveva dato nessuna ragione a Meng Hao di fare qualcosa che potesse violare le regole. Se c’era una scommessa, lui l’avrebbe vinta!


“Tre mesi… 1500000000 pietre dello spirito.” Nonostante ne fosse consapevole, un’espressione timida era apparsa ad un certo punto sul suo volto. Per quanto ne fosse preoccupato, vincere quella scommessa… non sarebbe stato affatto difficile.


Mise via il medaglione di comando del Principe Ereditario e si alzò in piedi. Dopodiché si trasformò in un raggio di luce prismatica che si lanciò in lontananza per trovare Fang Xi.


Due giorni dopo le chiacchiere iniziarono a diffondersi nel Clan Fang. Non ci volle molto prima che tutti i membri del clan parlassero della stessa cosa.


“Hai sentito? Il Principe Ereditario sfiderà il Padiglione della Medicina!! L’ultima volta ha attraversato sei livelli a massimi voti! La campana del Dao ha addirittura suonato!”


“L’ultima volta che ha sfidato il Padiglione della Medicina è arrivato al settimo livello, dove ha innestato 75000 tipi di piante medicinali diverse!”


“Tutti dicono che questa volta il Principe Ereditario raggiungerà certamente il decimo livello!”


La notizia si diffuse rapidamente finché tutti nel clan ne avevano sentito parlare. Tutti erano internamente sconvolti. Alla fine, Meng Hao era diventato come il sole alto a mezzogiorno del clan ed era il centro di tutte le attenzioni. Tutto quello che diceva o faceva era osservato. Inoltre la gloria che aveva raggiunto ultimamente nella Divisione del Dao dell’Alchimia era ben nota. Ora che stava per tornarci, tutti nel clan erano pieni di aspettative.


Questa aspettativa raggiunse l’apice in una particolare mattinata all’alba, quando Meng Hao volò fuori dalla sua residenza e si diresse verso la Divisione del Dao dell’Alchimia, con la sua base di coltivazione dell’Eccelso del Reame Immortale che esplodeva di potenza.


Era seguito da molti membri del Clan Fang che volevano assistere allo spettacolo.  Sempre più persone iniziarono ad aggiungersi lungo la strada e nel momento in cui aveva raggiunto la Divisione del Dao dell’Alchimia, molti coltivatori del Clan Fang erano lì, riempendo il cielo mentre si dirigeva verso il Padiglione della Medicina.


Gli alchimisti e apprendisti alchimisti della Divisione del Dao dell’Alchimia erano tutti molto agitati quando si unirono alla processione. L’intera Divisione del Dao dell’Alchimia era animata. Innumerevoli raggi di luce colorata attraversarono l’aria quando Meng Hao atterrò fuori dal Padiglione della Medicina. Guardò l’immensa stele di pietra di fianco all’entrata e i suoi occhi brillarono. Gli stessi due uomini che si trovavano di guardia aprirono i loro occhi. Quando videro Meng Hao si alzarono lentamente in piedi, unirono le mani e si inchinarono.


“Salute, Principe Ereditario.” Dissero all’unisono.


Meng Hao annuì e senza ulteriori parole entrò nel Padiglione della Medicina. Non appena lo fece, l’intera area si era riempita di membri del clan che erano lì per guardare. Fang Xi era nella folla. Aveva sparso rapidamente la parola attraverso il Contenitore di Giada e pochi attimi dopo circa 10000 membri del clan si erano alzati in varie posizioni e avevano iniziato ad urlare.


“Il Principe Ereditario sfida il Padiglione della Medicina! Questo è un grande evento per il Clan Fang ed è un onore per chiunque sia capace di osservarlo. Personalmente preferisco offrire 100 pietre dello spirito come dono di congratulazioni! Se qualcun altro vuole offrire un dono simile, vi prego di metterlo in questa borsa da trasporto!”


“Giusto! Non ho molte pietre dello spirito ma voglio regalarne cinquanta come dono di congratulazioni al Principe Ereditario!”


“Certamente è così che le cose dovrebbero andare! Il Principe Ereditario sta sfidando il Padiglione della Medicina. Come compagni di clan è naturale che dobbiamo offrirgli un regalo di congratulazioni! Ecco qui 100 pietre dello spirito!” Quando le urla terminarono, più persone produssero pietre dello spirito e le misero nella borsa da trasporto. Altri esitarono ma poi un numero crescente di loro iniziò a fare lo stesso.


Molto presto una quantità impressionante di pietre dello spirito si era accumulato all’interno della borsa da trasporto. Quando Fang Shoudao vide quello che stava accadendo, osservò la scena  con shock per un momento e poi si portò una mano alla fronte. La sua espressione cambiò immediatamente.


“Diamine! Come ho fatto a dimenticarmi! Ricordo di aver sentito di come Meng Hao abbia incaricato la gente della Divisione del Dao dell’Alchimia di ascoltare le sue lezioni sulle piante e sulla vegetazione!” Allora Fang Shoudao pensò alle ricompense messe in posta per i tre Elisir Medicinali Sacri, e un sentimento di allarme crebbe nel suo cuore. Quei tre elisir medicinali includevano prima l’ Elisir dello Spirito Solare del Palazzo Celestiale che Meng Hao aveva già preparato. Il secondo era l’Elisir della Recisione del Mare che Sfida il Cielo, la cui ricompensa era di 1000000000 pietre dello spirito…. Il terzo era l’Elisir del Pensiero Celestiale. L’incredibile ricompensa per la creazione di quell’elisir era di diventare il Signore della Divisione del Dao dell’Alchimia. Improvvisamente Fang Shoudao rimase di stucco. Dopo un lungo momento riuscì a recuperare il suo contegno e realizzò che questa volta era stato ingannato da Meng Hao.


“Tu, piccolo disgraziato!” pensò, ridendo amaramente. Comunque i suoi occhi brillarono.


“Comunque non ha scelto di creare gli elisir” mormorò, “ma piuttosto di sfidare il Padiglione della Medicina. Questo significa che non confida completamente nelle sua abilità di creazione degli elisir… in quel caso non ho per forza perso la scommessa.” Era comunque preoccupato, così sparì improvvisamente. Quando riapparve era nella Setta della Medicina Immortale, dove andò a consultarsi con Fang Yanxu.


Non molto tempo dopo lasciò la Setta della Medicina Immortale e la sua espressione era molto calma. Basandosi su quello che gli era stato detto da Fang Yanxu, era ora sicuro di quello che sarebbe successo.


“Nemmeno Fang Yanxu può creare l’Elisir del Pensiero Celestiale. Per quanto riguarda l’Elisir della Recisione del Mare che Sfida il Cielo, è ugualmente difficile. Il piccolo disgraziato non può certamente crearli affidandosi solo alle sue abilità. Gli ho detto che non avrei interferito ma questo non significa che non posso usare altri metodi.”


Fang Shoudao sembrava molto compiaciuto e sembrava più che mai una volpe astuta e infida.
                                


                                



