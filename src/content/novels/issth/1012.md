---
title: Capitolo 1012 - La Porta dell'Essenza è stata aperta!
pubDate: 2025-03-17T11:17:35.030Z
tags:
    - issth
---


Quel giorno, praticamente tutti i membri del Clan Fang videro uscire dal Padiglione della Medicina nella Divisione dell'Alchimia un Drago Azzurro,  per poi volare attorno al Pianeta Vittoria Orientale ed infine svanire.


Quando sparì, si disseminarono sulle terre del Pianeta Vittoria Orientale delle scintille di luce verde, che fecero fremere l'intero pianeta di forza vitale.


I coltivatori del Pianeta Vittoria Orientale che assistettero a tale scena tremarono esterrefatti.


Nella Setta della Medicina Immortale, Fang Yanxu vide ciò che stava accadendo e ne rimase stupito. Gettò uno sguardo in direzione della Divisione del Dao dell'Alchimia e, dopo un lungo silenzio, mormorò: "Quindi le leggende sull'ottavo livello sono vere... il primo alchimista che dissigillerà il Drago Azzurro da tutte le piante e la vegetazione, libererà il drago permettendogli di tornare a nutrire le terre".


"L'abilità di Meng Hao nell'alchimia del Dao ha raggiunto un livello inestimabile..."


Fang Shoudao fece un respiro profondo. Sbarrò gli occhi mentre osservava il Drago Azzurro svanire e le fertili scintille di luce posarsi sul pianeta. Allungò la mano e una di quelle luci scintillanti si posò sul palmo.


In quello stesso istante, la campana del Dao si materializzò a mezz'aria sopra il Palazzo degli Antenati. Il suono rimbombò nei cuori di tutti i membri del Clan Fang. 


Tra i membri del Clan Fang si levò un allegro chiacchiericcio. Dopo la ribellione, il Clan Fang aveva bisogno di un avvenimento positivo come questo per consolidare e rafforzare i legami all'interno del clan.


Nell'ottavo livello del Padiglione della Medicina, Meng Hao osservava il Drago Azzurro girare vorticosamente, per poi volare via. Poi, le piante e la vegetazione svanirono nei numerosi schermi luccicanti che si erano appena materializzati.


Meng Hao non proseguì immediatamente nel livello successivo. Si sedette a gambe incrociate e chiuse gli occhi, ripercorrendo ed imprimendo nella sua memoria le 1000000 piante mediche che appena visto.


Dopo un lungo istante, aprì gli occhi, illuminati da una luce intensa. Aveva portato a termine l'ottavo livello alla perfezione, in lontananza il suo sguardo intercettò...una porta che si era materializzata!


Non c'erano scale, solo una porta, che conduceva al nono livello!


Il livello finale!


“Il Padiglione della Medicina del Clan Fang è davvero un posto in cui la fortuna può essere strappata via dal Cielo e dalla Terra. Le trasformazioni di piante e vegetazione qui hanno raggiunto l'apice, soprattutto nell'ottavo livello."


"Beh, mi chiedo che genere di prova mi troverò ad affrontare nel nono livello." Squadrò con curiosità la porta per un momento prima di accingersi ad attraversarla.


Si fermò di fronte ad essa. Con gli occhi che brillavano, spinse la porta e la attraversò senza esitazione. Era il livello finale del Padiglione della Medicina.


Non appena entrò, si fermò, allibito.


Un mondo intero si aprì davanti ai suoi occhi.


Il cielo era di un blu profondo, nel cielo splendeva brillante un sole color oro. Uccelli giganteschi sorvolavano il cielo.


In lontananza, un gigante urlava e correva, facendo tremare la terra sottostante.


Tutto ciò che lo circondava sembrava appartenere all'antichità. C'era una pianta in particolare,  piccolina, che cresceva da sotto una roccia. Sembrava una pianta qualsiasi, non degna di particolare attenzione, ma guardando attentamente... era come se, ad un certo punto, nel passato, la roccia l'avesse schiacciata. Ma la pianta aveva contrattaccato, riuscendo alla fine a spostare la roccia da una parte e crescere da sotto di essa.


Meng Hao era un po' spaesato. Tuttavia, giusto il tempo di fare un paio di respiri, e tutto si offuscò. Quando tutto tornò ad essere ben visibile, Meng Hao si trovava nello stesso punto di poco prima. Tuttavia, le montagne e le terre attorno a lui erano crollate, persino quella roccia. Anche la piantina che aveva visto era stata distrutta.


Ma uno di quei frammenti di pianta riuscì a librarsi in aria e unirsi ad alcuni dei pezzi della roccia frantumata, per poi sfrecciare lontano ed atterrare nel mezzo di una pozza d'acqua ed affondarvi.


Il tempo scorreva. Passavano gli anni, quanti era impossibile a dirsi. Poco a poco, un'altra piccola pianta spuntò dalla pozza. Era diversa dalla pianta precedente, era più robusta e resiliente.


Meng Hao si accigliò. Non era sicuro di ciò che vedeva, né di cosa dovesse fare in quel nono livello. Continuò ad osservare la scena mentre il tempo scorreva. Il sole sorse e tramontò più volte. La pianta appassì per poi crescere di nuovo, come un ciclo infinito. Poi un giorno, le terre vennero distrutte da un terremoto, e l'area in cui la pianta stava crescendo divenne un fondale marino.


Il terreno divenne fangoso, e sotterrò completamente la piccola pianta.


Passò altro tempo. La piccola pianta crebbe ancora una volta dal fango. Aveva un aspetto diverso da prima, come se fosse una varietà di alga marina. Sembrava quasi una ciocca di capelli, che si faceva sempre più lunga.


Poi, il mare si prosciugò, la pianta appassì e alla fine scomparve. Al suo posto, crebbe un albero, che divenne in seguito una foresta, nella quale vi era un albero che sembrava essere la stessa piccola pianta di anni prima.


Il tempo correva. Meng Hao osservò l'enorme albero farsi più piccolo. Gli altri alberi morirono, ma quello si faceva sempre più forte fino a quando, alla fine, catturò l'attenzione della luce.


La luce lo colpì e lo seccò. Nel momento in cui morì, dalla corteccia morta dell'albero spuntò un germoglio, che rimase l'unica cosa verde nel mondo intero.


Meng Hao osservava il germoglio sbalordito. Il germoglio iniziò ad emanare una potente aura, e dopo molto tempo, apparve una mano dal niente, che si allungò fino a raccogliere il minuscolo germoglio.


"Diventerà di sicuro una pianta medica Sacra", disse una voce antica, la stessa che aveva parlato nel livello precedente del Padiglione della Medicina. L'immagine che Meng Hao stava osservando si sbriciolò.


Il suo respiro si fece pesante mentre tutto sbiadiva, e si ritrovò in piedi in un giardino di piante mediche, nel quale ne era cresciuta solo una.


Era un minuscolo germoglio, lo stesso che Meng Hao aveva visto appassire e germogliare nella sua visione. 


Fissò il germoglio esterrefatto, un'espressione pensierosa comparve sul suo viso.


"Capisci?" chiese la voce.


"Qual è il più alto reame di piante e vegetazione? Nessuno può davvero rispondere a questa domanda. Ognuno ha la propria spiegazione!"


"Una piccola pianta antica che ha goduto di ogni fortuna possibile... Chi può dire se quella pianta diventerà un'incredibile pianta medica sacra?!


"Tutte le cose viventi sono ordinarie, ma, possono anche essere straordinarie!


"I Coltivatori sono spinti a dedicarsi alla coltivazione dal proprio desiderio di liberarsi dai limiti insiti nel mondo dei mortali. Vorrebbero essere come la carpa che oltrepassò con un balzo il cancello del drago... Piante e vegetazione sono simili. Quando vengono utilizzate come medicine, non bisognerebbe focalizzarsi solo come rafforzare noi stessi, ma anche sforzarsi di percepire la volontà della pianta.


"Si potrebbe pensare che la pianta muoia a causa della lavorazione, ma chi può veramente giudicare se si tratta di morte o di rinascita? Una rinascita in un altro stadio della vita!


Mentre la voce antica riecheggiava, Meng Hao si sedette a gambe incrociate e guardò il piccolo germoglio. Tutto a un tratto, immaginò il Patriarca della prima generazione reincarnato in un pianeta.


Diventò un pianeta, sul quale crescevano innumerevoli tipologie di piante e vegetazione...


"Questo..." mormorò Meng Hao. Sentiva di essere vicino a comprendere una verità profonda, ma non era in grado di esprimerla a parole. Era come se innumerevoli fili stessero girando vorticosamente attorno alla sua testa, rendendogli impossibile trovare le parole giuste.


"Reincarnazione?" disse, guardando verso l'alto.


Quasi nello stesso momento in cui quella parola gli uscì dalla bocca, il mondo intero andò in frantumi. I frammenti si ricomposero creando un'altra visione altrettanto impressionante.


La visione era esattamente uguale a quella sperimentata la prima volta che aveva messo piede nel nono livello. Vide il mondo nell'era antica, e vide la piccola pianta crescere da sotto la roccia.


La visione era identica, tranne che questa volta vedeva la mano, come se potesse adesso vedere il vero principio della storia.


Una voce riecheggiò dentro la visione: "Bloccata sotto una roccia, ma vuoi ancora vivere e crescere. Va bene allora, lascia che ti dia la possibilità di vivere."


La mano toccò con leggerezza la pianta.


La piantina oscillò per qualche istante. La mano svanì, come se non fosse mai esistita.


La visione svanì. Intorno a Meng Hao, il vuoto. La voce antica risuonò ancora.


"Non si tratta solo di reincarnazione, bensì di creazione! Dal mio punto di vista, l'abilità più importante per quanto riguarda piante e vegetazione è proprio la creazione." Quando la voce cessò di parlare, una porta si materializzò accanto a Meng Hao, una porta che conduceva all'esterno.


Meng Hao rimase in silenzio. La piccola pianta era in principio una pianta come tutte le altre, ma quel tocco le aveva cambiato l'intero destino. Alla fine, la luce la colpì, e divenne una pianta medica Sacra.


SI trattava decisamente di una forma di creazione.


Dopo un lungo istante, Meng Hao alzò i piedi, congiunse le mani e fece un profondo inchino.


All'improvviso, la voce antica parlò ancora.


"Se potessi scegliere, desidereresti diventare quella piccola pianta o quella mano?"


Meng Hao rimase in silenziò, lo sguardo fisso nel vuoto. Rispose, con voce calma, "Nessuna delle due può agire secondo la propria volontà. Entrambe obbediscono a qualcos'altro. Vorrei diventare... la persona che ha ordinato a quella mano di modificare la piantina!" Detto ciò, si girò per passare attraverso la porta.


La voce antica scoppiò in una risata. Era una risata colma di felicità ed approvazione.


"Per pensarla così... devi proprio essere il frutto del Clan Fang. Incantevole! A dir poco incantevole!". Dopo queste parole, si materializzò all'improvviso l'immagine di un uomo di mezza età. Posò lo sguardo su Meng Hao.


"Per anni, nessuno tra i pochi che sono riusciti ad accedere a questo posto ha preso una decisione come la tua."


"Come premio per aver raggiunto il nono livello, risponderò ad una delle tue domande."


Gli occhi di Meng Hao brillarono.


"Esiste un'abilità in materia di piante e vegetazione che supera quella della creazione?" chiese.


"Non è una domanda facile," disse lentamente l'uomo di mezza età. "Prima di tutto, devi capire... cos'è il Dao!"


"Il Dao?" disse Meng Hao sbalordito.


"Perché esiste la vita? E la morte?" La voce antica risuonava avanti e indietro all'infinito.


"Perché esiste la reincarnazione? È come un cerchio, la cui testa è collegata alla coda, ma cosa significa esattamente? E la reincarnazione è l'unica spiegazione?


"Perché esistono i coltivatori? Perché esistono i Reami della coltivazione?


"Perché esiste la magia Daoista? Perché esistono le abilità divine?


"Come fa la luce a brillare? Come fa l'oscurità a calare?


“Metallo. Legno. Acqua. Fuoco. Terra. Quali sono le differenze tra questi elementi?


"Il fuoco è fuoco, e nonostante ciò, perché esistono diversi tipi di calore?


"Cos'è il calore? Cos'è il freddo? Cosa significa che una cosa in grado di sopravvivere solo nel ghiaccio può essere bruciata fino a distruggerla da una singola goccia d'acqua?


La voce antica parlava sempre più veloce, facendo tremare la mente di Meng Hao, affollata di domande apparentemente facili da risolvere, ma se avesse davvero dovuto darsi una risposta, sarebbe rimasto senza parole.


"Cos'è il Dao?" Quella era la domanda finale pronunciata dalla voce antica, dopodiché lasciò che la mente di Meng Hao navigasse nel caos.


"L'Essenza è il Dao, la base di tutto ciò che va al di là del Cielo!" Una luce brillante scintillò negli occhi dell'uomo di mezza età, che sembrò farsi improvvisamente serio.


"Tutto ciò che è ignoto è Essenza. Solo quando riesci a scovare l'Essenza puoi comprendere il Cielo e la Terra, tutte le cose viventi, e prenderne il controllo! Una volta comprese tutte le trasformazione del Cielo e della Terra, oltrepassato i cieli e sigillato la Terra, cosa può esserci di difficili per te?!" L'uomo di mezza età fece un gesto con la mano, la mente di Meng Hao tremò. Non poté fare a meno di oltrepassare la porta, per poi svanire nel vuoto.


Quando scomparve, l'uomo di mezza età scosse la testa e sorrise, poi s'incamminò nel giardino di piante mediche. Si sedette a gambe incrociate e poco a poco si trasformò in un piccolo germoglio.


Lui era... la trasformazione finale di quella piantina. Un minuscolo germoglio!


&nbsp;
                                


                                



