---
title: Capitolo 1014 - Elisir della Recisione del Mare che Sfida il Cielo
pubDate: 2025-03-17T11:17:35.030Z
tags:
    - issth
---


Quasi nello stesso istante in cui il meridiano Immortale della Fiamma Divina di Meng Hao esplose in tutto il suo potere, Fang Yanxu si sedette nella Setta della Medicina Immortale, e il suo volto ebbe un fremito. Si alzò in piedi e scomparì, per materializzarsi a fianco di Fang Shoudao nel Palazzo degli Antenati.


"Allora quel piccolo teppista capisce davvero il limite del Reame del Dao!" disse. "L'ha capito troppo presto! Non è abbastanza saggio ancora. Non è una buona cosa."


Quando Fang Shoudao udì queste parole, lo fissò basito.


"Intendi dire...?"


Fang Yanxu guardò Fang Shoudao e disse con freddezza: "Voglio dire che lui PUÒ preparare l'Elisir della Recisione del Mare che Sfida il Cielo."


Il volto di Fang Shoudao ebbe un fremito, poi si accigliò.


"Perché devi rendergli tutto così difficile?" disse Fang Yanxu, scuotendo la testa. "I ricordi delle persone che amiamo sono ciò che rendono il cammino della coltivazione meraviglioso."


"Il Clan Li era un ramo secondario del clan di Lord Li," rispose Fang Shoudao, "e la ragione per cui il Clan Ji non può fare altro che lasciarli stare è che, proprio come il Clan Wang, il Clan Li non è nato nella Nona Montagna e Nono Mare.


"Gli interessi generali del clan passano in secondo piano quando si tratta di creare un'alleanza matrimoniale con il Clan Li. Colui che ne trarrà maggior vantaggio è proprio Hao'er. Una volta che avrà messo piede nel Reame del Dao, quel matrimonio lo aiuterà più di quanto ci si possa aspettare.


"Adesso lui è l'ultima speranza della mia linea di sangue. Come posso permettergli di fare sciocchezze, che siano più o meno volontarie?" Fang Shoudao sospirò e poi fece un movimento colmo di avidità, che fece apparire un contenitore di giada nella sua mano.


"Se Hao'er si arrabbia, dovrò sopportare solo la sua rabbia," concluse. I suoi occhi erano colmi di determinazione, mise un po' di volontà divina dentro il contenitore di giada.


Nella Divisione del Dao dell'Alchima, tutti osservavano Meng Hao, in piedi davanti al secondo tamburo del Padiglione dell'Elisir, con il vento che gli muoveva i capelli e la tunica. Si tirò su le maniche, e i contorni delle piante mediche che volteggiavano attorno a lui si fecero confusi, mentre le innestava a tutta velocità.


Stava per utilizzare 99 piante mediche per innestare 100 000 varianti. Era il primo passo per preparare l'Elisir della Recisione del Mare che Sfida il Cielo.


Sul suo volto si poteva osservare un'espressione concentrata, i suoi occhi s'illuminarono come se avesse un presagio. Sempre più piante mediche apparvero attorno a lui.


3.000. 7.000. 10.000!


Quella non era la fine. Meng Hao alzò la mano e fece un gesto con il dito, al quale tutte le piante mediche si separarono mentre iniziava a fare nuovi innesti. Secondo le indicazioni della formula dell'elisir, doveva continuare a creare sempre più piante mediche e renderle in armonia le une con le altre.


Portare a termine una simile sfida richiedeva abilità incredibili con piante e vegetazione, abilità che potevano solo essere definite incredibili. Era qualcosa che, nell'intera Divisione del Dao dell'Alchimia, solo l'Anziano degli Elisir poteva fare.


Nessun altro nella Divisione del Dao dell'Alchimia poteva nemmeno pensare di farcela, poiché per possedere un tale livello di abilità con piante e vegetazione era necessario aver passato l'ottavo livello del Padiglione della Medicina separando almeno 500 000 piante mediche.


Anche nella Setta della Medicina Immortale Fang Yang era l'unico in grado di farcela.


Il tempo passava. La mano di Meng Hao non si fermava un attimo poiché continuavano ad apparire piante mediche attorno a lui.


20.000. 30.000. 40.000....


Era una scena incredibile, tutti i membri del Clan Fang che la osservavano erano allibiti. Non avevano mai visto preparare un elisir in quel modo. Per loro, non si trattava semplicemente di preparare elisir. Questo era un Dao!


Il Dao dell'alchimia!


Gli alchimisti erano emozionati, e l'Anziano degli Elisir osservava la scena attentamente dalla cima della sua montagna.


50.000. 60.000. 70.000....


Le mani di Meng Hao si muovevano sempre più veloce, i suoi occhi continuavano a brillare come se avesse un presentimento. Tutta la sua attenzione era focalizzata a destrutturare le piante mediche per poi innestarle. Una luce infinita si manifestò, e si fece sempre più luminosa.


Un aroma intenso di piante mediche si diffuse. Si fece sempre più forte finché non riempì l'intera Divisone del Dao dell'Alchimia. Tutti i coltivatori che percepirono l'odore si sentirono rallegrati.


Il tempo passava lentamente. Passò un giorno, e Meng Hao stava ancora destrutturando piante mediche. Non poteva permettersi di commettere un solo errore. Se lo avesse fatto, se avesse mancato anche solo una caratteristica di una singola pianta, avrebbe compromesso la destrutturazione di tutte le altre piante e vegetazione.


80.000. 90.000.... Il secondo giorno, le mani di Meng Hao si fermarono improvvisamente. Adesso era circondato da... 100.000 piante mediche!


Da una base di 99 piante, era riuscito a destrutturare ed innestare 100 000 nuove, uniche piante mediche!


I membri del Clan Fang che osservavano la scena, inclusi gli alchimisti della Divisione del Dao dell'Alchimia, erano allibiti. Ciò che avevano visto sembrava qualcosa di impossibile. Era come osservare un Dao, un tipo di preparazione di elisir nella quale un rifiuto veniva trasformato in un oggetto divino!


Tuttavia, nessuno parlò. Si limitarono a osservare, ansimando. Interrompere qualcuno durante la preparazione di un elisir era un taboo, e considerando che Meng Hao adesso era immerso nell'alchimia del Dao, i membri del Clan Fang rimasero in assoluto silenzio. Non volevano disturbarlo. Tuttavia, i loro occhi trasudavano emozione ed approvazione, ai limiti della pazzia.


Meng Hao chiuse gli occhi per riaprirli qualche istante più tardi. Si accese un bagliore quando estese le mani e dette un pizzicotto con le dita.


"Mare!" urlò.


Non appena pronunciò tale parola, le 100 000 piante mediche che lo circondavano andarono in pezzi. Tutte le foglie e i rami si ridussero in polvere come se fossero stati spremuti fino a seccarsi e morire.


Tale scena fece trasalire tutti gli spettatori. I coltivatori con potenti abilità nel Dao dell'alchimia rimasero stupiti.


Un forze vento si alzò, raccogliendo quello che rimaneva delle 100 000 piante mediche, lasciando dietro di sé.... qualcosa creato dalla linfa delle 100.000 piante... un mare di smeraldo!


Il mare verde circondò Meng Hao, ondeggiando, facendo tremare tutto intorno a sé. Sembrava quasi davvero acqua del mare, e nonostante non fosse infinito, era un vero mare!


Il mare di piante e vegetazione ruotava senza tregua attorno a Meng Hao nel momento in cui estese entrambe le mani per poi spingerle con violenza verso il basso.


"Solidifica!"


Dei boati riempirono l'aria mentre il mare di piante e vegetazione iniziò a bollire, per poi condensarsi. In un battito di ciglia si trasformò in un'enorme palla di linfa di fronte a Meng Hao.


Quasi nello stesso istante, i meridiani Immortali di Meng Hao esplosero di potere. Apparvero 33 Cieli, e la magia segreta dell'Eccelso del Reame Immortale venne rilasciata. All'istante, tutti i suoi meridiani Immortali si trasformarono in meridiani Immortali della Fiamma Divina!


123 meridiani Immortali della Fiamma Divina iniziarono a ruotare, al che 123 raggi di luce brillante della Fiamma Divina sfrecciarono verso la sfera di linfa.


Si unirono tra di loro e il potere dell'Essenza esplose da Meng Hao. Il suo intero corpo tremò, sul viso colavano gocce di sudore. Gli occhi brillavano di determinazione quando raggiunse e maneggiò la sfera di linfa con entrambe le mani.


Questa iniziò a ribollire. Si formarono rialzi ed avvallamenti sulla sua superficie, e comparvero numerosi simboli magici. Era quasi come se al suo interno si celasse un qualche potere in grado di far tremare la Terra e crollare i Cieli.


Sembrava potesse esplodere da un momento all'altro, ma Meng Hao riusciva a domarla.


Dall'interno della sfera di linfa riecheggiavano i boati. Tutti avevano gli occhi puntati su di essa.


Via via che Meng Hao la maneggiava, la sfera si faceva sempre più piccola, finché non raggiunse le dimensioni di un pugno...


Non riuscendo a ridurne ulteriormente le dimensioni, Meng Hao urlò: "Recisione del Mare!"


Una forza incredibile esplose da dentro la sfera, facendolo balzare indietro. Il sangue colava dagli angoli della sua bocca, indietreggiò. Allo stesso tempo, la sfera, ora grande come un pugno, esplose.


Un forte boato riecheggiò in tutte le direzioni mentre un'infinita quantità di linfa spruzzava ovunque. Era come se il cielo intero... avesse di colpo assorbito il verde delle piante e della vegetazione!


"Ha fallito?" si domandavano tra sé e sé tutti gli spettatori.


"Sfida il Cielo!" Meng Hao portò la testa indietro e urla, rilasciando tutto il potere esplosivo dei suoi meridiani Immortali della Fiamma Divina.


La linfa si fermò, per poi ritornare da dove era venuta. In un battito di ciglia, la sfera di linfa riapparve di fronte a Meng Hao! 


Tutti gli spettatori erano sbalorditi. Avevano visto chiaramente il cielo diventare verde quando la linfa era esplosa. Ma adesso, era come se non fosse successo niente! I Cieli cambiarono colore ancora una volta dopo che la linfa tornò a formare una palla.


La linfa si rapprese fino a trasformarsi in un elisir verde che fluttuava di fronte a Meng Hao!


L'aroma intenso e potente di medicina si propagò dappertutto: riempì l'intera Divisone del Dao dell'Alchimia, raggiunse persino il Palazzo degli Antenati del Clan Fang e si diffuse per circa metà del Pianeta Vittoria Orientale.


Il Pianeta Vittoria Orientale era completamente scosso!


Se fosse finita lì, tutto ciò non sarebbe stato abbastanza per rappresentare la potenza di quell'elisir. Tuttavia, nell'esatto momento in cui apparve l'Elisir della Recisione del Mare che Sfida il Cielo, un vento fortissimo soffiò nel cielo al di sopra del Pianeta Vittoria Orientale ed apparvero innumerevoli Nuvole della Tribolazione.


Non si trattava di vera Tribolazione Immortale, ma di... Tribolazione dell'Elisir!


Da tempo immemore, l'apparizione di un elisir costituiva una provocazione per il potere del Cielo e della Terra, alla quale rispondeva facendo apparire la Tribolazione dell'Elisir per cercare di eliminarlo!


La scena lasciò tutti i membri del Clan Fang basiti. Gli occhi di Fang Danyun s'illuminarono, e Fang Yanxu era chiaramente emozionato.


La Tribolazione dell'elisir si formò in un battito di ciglia, creando Nuvole della Tribolazione che fecero tremare il Pianeta Vittoria Orientale. I coltivatori erano sotto shock mentre un fulmine lucente cadeva dalle nuvole davanti ai loro occhi.


"Inutile Tribolazione dell'Elisir!" disse Meng Hao, con espressione d'indifferenza. Aveva superato la Tribolazione Immortale, quindi per lui non valeva la pena preoccuparsi per la Tribolazione dell'Elisir. Nonostante il fulmine luminoso si stesse avvicinando, Meng Hao allungò la mano. Tutti e 123 i suoi meridiani Immortali si trasformarono nella Grande Magia del Demone di Sangue.


Le teste di 123 Demoni di Sangue erano pronte. Il cielo intero si dipinse di rosso quando le teste dei Demoni di Sangue si unirono, diventando una testa gigantesca di 3000 metri con un corno che spuntava dalla fronte. L'enorme testa si avvicinò al fulmine luminoso.


Un boato riecheggiò. Tutti erano stupiti alla vista del fulmine luminoso distrutto in mille pezzi, incapace di contrattaccare la testa di Demone di Sangue. Dopodiché, la testa proseguì il suo cammino, dirigendosi verso le Nuvole della Tribolazione!


Le Nuvole della Tribolazione...vennero distrutte!


Quando accadde ciò, l'Elisir della Recisione del Mare che Sfida il Cielo esplose di fronte a Meng Hao in una luce incredibile che sfrecciò nel cielo. Allo stesso tempo, la campana del Dao si materializzò a mezz'aria sopra il Palazzo degli Antenati ed iniziò a suonare, facendo tremare tutto.


Non furono solo un paio di rintocchi, bensì nove rintocchi per due volte di fila!


In totale, riecheggiarono 18 rintocchi nelle menti dei membri del Clan Fang, lasciandoli completamente scossi!


Erano anni che la campana del Dao non suonava così tante volte. Il risultato fu che tutti nel Clan Fang rimasero completamente allibiti.


Meng Hao era all'esterno del Padiglione dell'Elisir, i capelli mossi dal vento, gli occhi che brillavano. I coltivatori e alchimisti del Clan Fang che lo circondavano lo guardarono con un'espressione di devozione mai vista prima quando congiunsero le mani e fecero un profondo inchino.


Quando si risollevarono, si resero conto che Meng Hao non aveva lasciato il Padiglione dell'Elisir. In realtà, aveva continuato a camminare... verso il terzo tamburo!
                                


                                



