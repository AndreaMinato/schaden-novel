---
title: Capitolo 1019 - Caccia a Li Ling!
pubDate: 2025-03-17T11:17:35.032Z
tags:
    - issth
---


“Meng Hao, ridammi la mia preziosa daga!” ululò Patriarca Affidabilità. Prima di perdere la daga volante non gliene era mai importato veramente, ma ora che non era più sua, innumerevoli ricordi legati ad essa iniziarono ad invadere la sua mente.


Ogni ricordo che emergeva riempiva il suo cuore di dolore.


Meng Hao pretese di non sentire nulla prima di sollevare la mano e muovere le dita un altro paio di volte, utilizzando la Sesta Maledizione.


Quando apparvero numerosi simboli magici sul corpo del Patriarca Affidabilità, si vide una luce brillante. Successivamente, un altro simbolo magico apparve sulla sua fronte, un simbolo che era diverso dalla stessa Sesta Maledizione di Meng Hao.


Quando Meng Hao lo vide, capì immediatamente tutto.


“Aha! Qualcun altro ha già usato la Sesta Maledizione su di te! Bene allora, immagino che dovrò provare con la Quinta Maledizione!” sembrando molto agitato, eseguì i gesti dell’incantesimo con la sua mano destra; incredibilmente, una piccola fessura apparve sul suo palmo. Quando Patriarca Affidabilità la vide, si spaventò tanto da perdere la testa.


“MENG HAO!!” ululò miserabilmente. “Cosa stai architettando?” gridò Patriarca Affidabilità. “Cosa credi di fare? Stai decisamente ESAGERANDO!” il suo corpo tremò violentemente e sembrò essere sul punto di impazzire.


“Giuro che non ho mai visto nessuno tormentare gli altri come fai tu! Sfortunato? Ho abbastanza sfortuna da riempire tre vite! Sono stato preso di mira dalla Lega dei Sigillatori del Demone in passato e ora sono tormentato da te! Ho corso fino al Pianeta Vittoria Orientale per nascondermi da te, lo sai? Pensi che sia stato facile, eh? Pensi che sia stata una passeggiata?! Ehi, cosa stai facendo? Mi hai già rubato la preziosa daga! C-cosa? Cosa stai facendo? Andiamo, dimmelo! Lo sai quanto sono vecchio? Sono il tuo Patriarca, ricordatelo!” Meng Hao si grattò la testa, iniziando a sentirsi un po’ imbarazzato.


“D’accordo, che ne dici di questo…” disse schiarendosi la voce, “Se mi porti nel Mondo del Dio dei Nove Mari ti lascerò andare, per il momento. Poi avrai un’altra chance di nasconderti da me.” Si dava il caso che avesse ancora il contenitore di giada che gli era stato dato durante la prova del fuoco delle Tre Grandi Società Daoiste, quello che lo avrebbe dovuto portare nel Mondo del Dio dei Nove Mari. Sfortunatamente, Fang Shoudao lo aveva in qualche modo scoperto ed era riuscito ad annullare l’effetto del contenitore di giada, rendendolo inutile.


Patriarca Affidabilità divenne improvvisamente silenzioso. Dopo un momento passato a meditare, annuì amaramente con la testa. Ovviamente, dentro di sé, si sentiva abbastanza sollevato e stava persino ridendo freddamente.


“Questo piccolo bastardo ha ancora poca esperienza. Sono abile nel complotto e nelle previsioni, quindi come potrei mai non oppormi a lui!”


Esternamente sospirò e permise a Meng Hao di salirgli sulla schiena mentre si dirigeva verso il Nono Mare. Dopo aver volato per un breve tempo, comunque, Meng Hao alzò la sua mano destra e fece apparire la fessura della Quinta Maledizione sul suo palmo.


“Patriarca,” chiese con un sorriso enigmatico, “stai cercando di portarmi alle Rovine dell’Immortalità?” Patriarca Affidabilità tremò improvvisamente e il suo cuore si riempì di rabbia. Comunque, quando pensò agli incantesimi restrittivi di Meng Hao, iniziò nuovamente a a lamentarsi della sua difficile situazione mentre cambiava immediatamente direzione per costeggiare le Rovine dell’Immortalità.


Basandosi sulla sua attuale velocità, non avrebbe impiegato molto per portare Meng Hao al Nono Mare. Meng Hao sorrise a Patriarca Affidabilità quando colpì la sua borsa da trasporto, facendo volare fuori il pappagallo. La gelatina di carne era attaccata al suo piede come al solito, e si sentì il tintinnio di una campana quando i due apparvero.


Non appena il pappagallo si librò in volo guardò Patriarca Affidabilità da tutte le angolazioni, poi chiuse gli occhi e starnazzò, “Eee? Ma che grande tartaruga! Che strano! Come mai mi è così familiare? Hey, sei tu! Mi ricordo, ora! Sei la grande tartaruga dal Mare della Via Lattea!!” il pappagallo era ora molto eccitato. Volò verso la testa di Patriarca Affidabilità e disse: “Lo sai, sono sempre stato molto curioso di sapere cos’hai mangiato per diventare così grande! Sei enorme! Andiamo, su, dillo al Quinto Signore e otterrai una ricompensa!” Non volendo essere superato, la gelatina di carne urlò: “Hey, anche il Terzo Signore ha una ricompensa!” Meng Hao rimase sulla testa di Patriarca Affidabilità, ignorando completamente il pappagallo e la gelatina di carne mentre infastidivano Patriarca Affidabilità. Con loro due che infastidivano la tartaruga, Meng Hao non era minimamente preoccupato delle trappole che questa avrebbe potuto tendergli.


Fu a questo punto che si voltò per guardare verso la Stato di Zhao: apparve un’aria di reminiscenza sul suo volto quando fece un passo avanti prima di svanire. Quando riapparve era sulla vetta di una montagna da qualche parte nello Stato di Zhao.


La montagna sembrava diversa da come la ricordava. Era stata spostata e trasformata durante il corso degli anni, ma era sempre la stessa montagna che ricordava… il Monte Daqing.


Rimase lì, ricordando il passato. In quel momento si trovava nello stesso posto dove era stato la prima volta che aveva messo piede nel mondo della coltivazione, quando aveva incontrato Xu Qing.


“Monte Daqing…” sussurrò con un sospiro. Quando guardò verso il basso della montagna notò che del fiume di un tempo ora non c’era traccia. Voltò la testa nuovamente e vide che anche la Contea di Yunjie era scomparsa; non sarebbe mai esistita di nuovo.


L’unica cosa che era rimasta era la montagna e i ricordi di Meng Hao che essa conteneva. Dopo essere rimasto in piedi in silenzio abbastanza a lungo, lasciò la montagna. Mentre volava lì, vide la grotta di tanto tempo prima, che esisteva ancora sulle pendici della montagna. Dopo un lungo momento, sospirò e si voltò; invece di andarsene dallo Stato di Zhao, andò verso il Mare del Nord. Nonostante i vari cambiamenti della terra, che avevano reso lo Stato di Zhao completamente differente da prima, quel lago era ancora lì, proprio come era stato in passato.


L’acqua era calma e trasparente come uno specchio e quando Meng Hao la guardò, ricordò gli eventi che erano accaduti in connessione a quel lago.
Alla fine adocchiò una barca che galleggiava sull’acqua. Era un vecchio vascello e al timone si poteva vedere un uomo anziano che guardò verso Meng Hao mentre guidava la barca verso la riva.


Un contenitore di alcol veniva riscaldato a bordo della barca e un momento dopo una bellissima giovane donna mise la testa fuori dalla cabina e guardò verso Meng Hao.


“Ti ricordi il mio nome?” chiese con un sorriso.


“Guyiding Triplice Pioggia” rispose lui, sorridendo. Non appena mise piede sulla barca il vecchio uomo sorrise e si inchinò fino alla vita, poi continuò a condurre la barca sull’acqua. La giovane donna sedette di fronte a Meng Hao, sollevando la pentola di alcol e versandone un bicchiere. [1]


“Ricordi quello che mi hai promesso?” chiese lei, con occhi luccicanti e luminosi come le acque del lago.


“Ti ho promesso che un giorno ti avrei aiutato a diventare un mare,” disse. Sorridendo, sollevò il suo bicchiere e poi lo prosciugò.


La giovane donna sorrise radiante.


“Voglio diventare un enorme e calmo mare,” disse con sincerità. “Non voglio che ci siano onde o maree. Voglio essere in pace. In pace e in silenzio. Un mare come uno specchio.” Meng Hao annuì.


“Quante cose hai promesso nella tua vita?” gli chiese lei.


“Quattro.” Rispose lui.


“E quante di queste promesse sei riuscito a mantenere?”


“Per ora nessuna.”


“In questo caso, significa che dovrò aspettare ancora a lungo?”


Meng Hao sorrise, sollevò il suo bicchiere nuovamente e ne prese un altro sorso.


Quasi nello stesso momento in cui Guyding Triplice Pioggia e Meng Hao si erano riuniti, qualcosa accadde non molto lontano da dove si trovavano nella volta celeste. Apparve una nave che nessuno dei coltivatori della Nona Montagna e del Nono Mare era riuscito a percepire.


Due persone sedevano sulla nave, una più vecchia e una più giovane, e avevano osservato Meng Hao mentre apriva la Porta dell’Immortalità, e poi i suoi Meridiani Immortali. Il vecchio stava guardando nella volta celeste, dove poteva vedere Meng Hao e Patriarca Affidabilità. A quel punto i suoi occhi brillarono di una strana luce, così come il suo interesse per Meng Hao.


Di fianco a lui sedeva un giovane uomo sul cui volto era dipinta un’aria di disprezzo.


“Un uomo e una tartaruga” disse il giovane uomo con un sogghigno. “Come sono bene abbinati! E poi c’è il pappagallo, bene. Si completano a vicenda!”


“Quell’uomo non è un semplice uomo.” Disse l’uomo caldamente. “E quella tartaruga non è una semplice tartaruga. Per quanto riguarda il pappagallo, beh… nemmeno lui è un semplice pappagallo.” Guardò verso il giovane e sembrò in qualche modo deluso, ma non disse null’altro.


“Cosa intendi?” chiese velocemente il giovane uomo. “Va bene, ha aperto il massimo numero di Meridiani Immortali ed è anche diventato Eccelso Immortale. Ad ogni modo, ci sono tantissime persone come lui nella Sfera dello Spirito Stellare! Potranno non essere veramente Immortali, ma… gli Immortali non valgono nulla!”


“E’ un vero Immortale,” disse l’uomo anziano, accigliandosi.


“Un Vero Immortale? Che cos’è uno scherzo?! Non è questa la stessa Sfera dell’Eccelso Immortale che, anni fa, innumerevoli creature magnifiche guardavano con tanto desiderio? Ma guardala ora! Le uniche cose rimaste sono nove montagne! Se volessi uccidere quel tizio, tutto quello che dovrei fare sarebbe muovere la mano, e sarebbe morto!” l’intento omicida brillò negli occhi del giovane uomo. Apparentemente gli sembrava che uccidere Meng Hao sarebbe stato facile come schiacciare una formica.


“Potrei anche prenderlo di mira per il mio allenamento… Ho bisogno di uccidere un Immortale e portare la sua testa nella Sfera dello Spirito Stellare… immagino che la trasformeranno in un trofeo di guerra.” Il giovane si leccò le labbra.


Una luce fredda brillò negli occhi dell’anziano mentre guardava verso il ragazzo.


“E’ un Vero Immortale, non il tipo di quest’epoca moderna, più il tipo dei tempi primordiali. Incarna veramente quello che significa essere Immortali; è a stampo antico, potrebbe discendere nella nostra Sfera dello Spirito Stellare e fare sì che tutti si inchinino davanti a lui e lo venerino. In passato la nostra Sfera dello Spirito Stellare non era altro che una di 3000 Sfere sotto la Sfera dell’Eccelso Immortale. Quando la Sfera dell’Eccelso Immortale è crollata, per vari motivi, il ruolo giocato dal nostro mondo fu microscopico. Tu guardi verso quella tartaruga e pensi che sia ordinaria. Ma la sai una cosa? Quando la guardo io, mi spaventa! Posso percepire delle onde terrificanti che provengono da quella cosa. E alla fine, per quanto riguarda quell’uomo a cui ti senti tanto superiore… non dirmi che non percepisci che c’è qualcosa in lui che si connette direttamente con le Nove Montagne e i Nove Mari!?” quando il vecchio parlò, le sue parole divennero sempre più affilate. Alla fine stava chiaramente rimproverando il giovane.


Il giovane uomo sedette in silenzio mentre il suo volto diventava blu dalla rabbia. Non ebbe il coraggio di controbattere ma quando abbassò la testa i suoi occhi diventarono pericolosamente freddi.


“Nonostante questo posto sia decaduto fino a raggiungere questo stato attuale,” continuò il vecchio, “non puoi provocare così sconsideratamente le persone che sono qui! A dire la verità non avrei mai voluto dovere affrontare i pericoli di questo posto, ma siccome tuo padre ha insistito ti ho portato qui per il tuo Battesimo dell’Uccisione dell’Immortale. Sono stato costretto ad accettare ed eccomi qui. Se vuoi provare ad uccidere quell’uomo non ti fermerò. Comunque sappi che tuo padre sarà in grado di vedere tutti i resoconti del tuo viaggio e non potrà incolpare me… se cerchi la tua stessa morte!” non appena queste fredde parole risuonarono nell’aria, il vecchio mosse la mano destra e fece apparire un vortice davanti a loro. Dentro al vortice c’era l’immagine di Li Ling, che stava attualmente per fuggire dal suo matrimonio.


“La ragazza è un po’ più debole e anche lei è un’Immortale. Perché non provi ad uccidere lei per il tuo Battesimo?” quando il vecchio parlò, il giovane guardò Li Ling dentro al vortice e i suoi occhi iniziarono a brillare di una strana luce.


“Wow, è carina. Maestro, non vi dispiacerebbe se, prima di ucciderla, mi avvalessi dei… servizi… di un Immortale, giusto?”


Il vecchio si accigliò e sembrò abbastanza disgustato ma non disse nulla.


Il giovane si leccò le labbra e mise piede nel vortice. Li Ling sedeva a gambe incrociate sopra una navicella volante che stava accelerando attraverso le stelle. Si stava dirigendo verso il Nono Mare, anche se non nel Mondo del Dio dei Nove Mari, ma piuttosto a cercare un’isola dove avrebbe potuto praticare la sua coltivazione.


Sperava di prendere in prestito un po’ del potere del Nono Mare per stabilizzarsi nel Reame Immortale.


Non era estranea al Nono Mare, considerando che era stata lì per l’allenamento del clan in diverse occasioni, in passato. Per lei, quella sarebbe stata una passeggiata. Comunque, improvvisamente, il cielo davanti a lei si distorse e di colpo apparve un vortice.


Un arrogante giovane uomo uscì dal vortice e non appena la guardò, poté vedere uno strano e malvagio luccichio nei suoi occhi, come se fosse un cacciatore davanti alla sua preda.


Gli occhi di Li Ling divennero immediatamente vigilanti: non aveva mai visto quel giovane prima di allora ma aveva immediatamente capito che era pericoloso. Inoltre, il modo in cui la guardava non le piaceva per nulla.


“Ciao, bellezza Immortale! Ricorda il mio nome! Sono Zheng Linfa, ma puoi chiamarmi Yi Fazi! [2]


“Ricordalo perché, molto presto, ti regalerò l’esperienza più indimenticabile della tua vita! E anche… l’ultima!” disse il ragazzo con un sorriso. Fece un passo verso Li Ling.




NOTE:


1. Il lago del Mare del Nord e Guyiding Triplice Pioggia sono stati introdotti nel primo libro. Meng Hao era stato aiutato dal lago nella sua avanzata attraverso il livello di condensazione del Qi, che compare nel capitolo 44. Lo aveva anche riportato in vita dopo che era stato sconfitto in battaglia da Ding Xin del Fato Viola. La battaglia inizia nel capitolo 65. Alla fine incontra Guyiding Triplice Pioggia nel capitolo 89 e fu quello che lei gli disse a permettergli di occuparsi di Patriarca Affidabilità nel capitolo 95.


2. Il nome di Zheng Linfa in cinese è zhèng lín fǎ. Zheng è il nome di famiglia. Lin significa “foresta” e Fa è un carattere che può significare molte cose, tra cui “legge”, “magia”, e “Dharma”. Yi Fazi, yī fǎ zǐ, è in qualche modo uno strano nome che sembra essere una specie di soprannome. Yi significa “uno”, Fa è lo stesso carattere di prima e Zi significa “figlio” o “bambino”. E’ uno strano nome e penso che si tratti di un appellativo/soprannome inventato da Er Gen. Potrete ricordare un personaggio precedentemente incontrato soprannominato Yi Chenzi (ragazzo con la testa piccola), il cui nome seguiva uno schema simile. Penso che ci fosse addirittura un personaggio minore con un nome simile. Nonostante mi sia consultato con molte persone e abbia cercato online, non sono riuscito a trovare alcuna informazione riguardo alla struttura del nome, il che mi ha portato a pensare che si tratti di un’invenzione di Er Gen.


__


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:


<a href="https://www.patreon.com/madotter">https://www.patreon.com/madotter </a>


Grazie!                                


                                



