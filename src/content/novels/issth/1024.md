---
title: Capitolo 1024 - Un Protettore del Dao Trucidato da un Eccelso!
pubDate: 2025-03-17T11:17:35.032Z
tags:
    - issth
---


Tutti gli esperti del Reame del Dao nella Nona Montagna e Nono Mare rimasero scossi da quelle parole. Allo stesso tempo, un'immagine si fece largo nelle loro menti.


Era l'immagine della posizione che Meng Hao occupava al momento nelle Rovine dell'Immortalità!


Ovviamente, l'immagine era una sorta di guida per gli esperti del Reame del Dao, che suggeriva che gli Esterni... si trovavano nelle Rovine dell'Immortalità!


In un battito di ciglia, circa metà degli esperti del Reame del Dao si levarono nel cielo stellato e sfrecciarono in quella direzione. Fang Shoudao era uno di questi. Insieme agli esperti delle Tre Grandi Società Daoiste fu uno dei primi a dirigersi verso le Rovine dell'Immortalità.


Sul Pianeta Giunco Settentrionale, il Patriarca ed altri membri del Clan Li si stavano dirigendo nello stesso luogo.


Una tale svolta inaspettata scosse tutti profondamente, e divenne chiaro che non si trattava di un piano escogitato dal Clan Ji. Si trattava di una cosa improvvisa. Nemmeno il Clan Ji avrebbe avuto la sfacciataggine di pianificarlo. 


Nello stesso momento in cui gli esperti del Reame del Dao sfrecciavano a tutta velocità verso le Rovine dell'Immortalità, l'uomo anziano che stava affrontando il Patriarca Affidabilità sentì il suo scalpo intorpidirsi ed impallidì. Era cosciente del pericolo in cui si trovava adesso a causa della rivelazione di Yi Fazi.


"Idiota! Imbecille!" inveì l'anziano tra sé e sé. "Maledetto, dannato Clan Zheng! Siete tutti uguali,  anche questo ragazzino adesso! Pazzo! Idiota!!" Allo stesso tempo, si sentiva estremamente apprensivo e nervoso. Sapeva fin troppo bene cosa sarebbe accaduto una volta che Yi Fazi avesse rivelato le sue vere sembianze. Sapeva anche che nonostante rimanessero solo nove montagne del Mondo Immortale, e che quindi non era più quella grandiosa entità che governava 3000 Sfere Minori... a prescindere da ciò, il Reame Immortale degli Eccelsi manteneva una potenza spaventosa.


L'anziano era anche consapevole dell'odio profondo e complesso che gli appartenenti al Reame Immortale degli Eccelsi nutrivano verso le altre due forze maggiori della guerra antica. Tuttavia, cosa ancora più importante, sapeva che ciò che il Reame Immortale degli Eccelsi detestava più di ogni altra cosa non erano quelle due potenze, bensì... tutti i membri delle Sfere Minori che si erano ribellati al Mondo Immortale durante la guerra!


La Sfera dello Spirito Stellare era una di quelle Sfere Minori!


L'anziano digrignò i denti ed ignorò completamente Yi Fazi. Indietreggiò velocemente, agitando la mano, cosa che fece sì che apparisse una barca. Non appena vi mise piede dentro, fece inversione di rotta ed iniziò ad allontanarsi.


Voleva sparire il più veloce possibile in modo da lasciare questo mondo prima che qualcuno degli altri coltivatori della Nona Montagna e Nono Mare potessero reagire alla sua presenza. Grazie al livello della sua base di coltivazione, poteva percepire già le aure di numerosi esperti potenti diretti verso di lui.


Poteva permettersi di ignorare quelle persone. Tuttavia, avvertiva la presenza di qualcuno là fuori, qualcuno talmente spaventoso da terrorizzare l'intera Nona Montagna e Nono Mare.


"Il Signore della Nona Montagna e Nono Mare... Ji Tian! Quell'idiota di Yi Fazi ha veramente fatto un casino questa volta!" Il volto dell'anziano era livido, digrignò i denti e fece avanzare la barca. Poi si morse la punta della lingua e sputò un po' di sangue, arrivando persino a sacrificare un po' della sua longevità per guadagnare temporaneamente maggiore velocità. Sfrecciò nel cielo stellato ad una velocità pazzesca, penetrando nel vuoto. In un lampo, si trovò sul punto di diventare parte del vuoto stesso.


Fu in quel momento che, nelle profondità delle Rovine dell'Immortalità, dentro quella che sembrava essere una semplice grotta dell'Immortale, una donna vestita di bianco meditava seduta a gambe incrociate. Aprì lentamente gli occhi, che brillavano di una fredda luce glaciale.


Era una freddezza che conteneva anche odio, rabbia e desiderio omicida. Alzò lentamente la mano destra e fece un gesto con le dita verso il vuoto.


A quel gesto, un filo illusorio si allontanò strisciando. In un battito di ciglia, passò attraversò l'intere Rovine dell'Immortalità, facendosi spazio nel vuoto verso l'anziano e la sua barca.


L'anziano non si era accorto di niente ed era quasi sul punto di scomparire quando, di colpo, abbassò il viso. Stava per voltarsi a guardare dietro di sé quando... la testa schizzò via dalle sue spalle e il sangue spruzzò come da un geyser.


Il filo, come una lunga ciocca di capelli, s'illuminò per poi scomparire senza lasciare traccia.


L'anziano sbarrò gli occhi e la sua testa rotolò nel vuoto. I suoi occhi si riempirono di un vortice di immagini. Non capì cosa fosse successo fino a quando non morì, e comprese quindi la realtà dei fatti.


"Ecc....elso...." La testa dell'anziano si trasformò in cenere insieme al suo corpo.


La barca non poteva ormai divenire parte del vuoto, e tornò poco a poco visibile. Il Patriarca Affidabilità la squadrò con lo sguardo per poi divorarla. Dopo averla ingoiata, avvertì un tremito in tutto il corpo. Guardò la ciocca di capelli che si stava dissolvendo, poi osservò a fondo le Rovine dell'Immortalità, inespressivo.


Sembrava essersi ricordato improvvisamente di qualcosa avvenuto in un passato lontano, ma per quanto cercasse di pensarci, tutto appariva vago e confuso.


Anche Meng Hao vide morire l'anziano, e il suo cuore ebbe un fremito. Poi posò lo sguardo nelle profondità delle Rovine dell'Immortalità, e ricordò quella donna vestita di bianco.


Quando Yi Fazi vide il suo Protettore del Dao morire, il suo scalpo s'intorpidì, la mente si riempì di boati, e sul suo volto si dipinse un'espressione di paura. Non aveva mai avuto alcun senso di timore verso la Nona Montagna e il Nono Mare, ma adesso... era completamente terrorizzato.


"C-che... che potere era quello? Ha ucciso il mio Protettore del Dao in un colpo solo!!" Yi Fazi ansimava, aveva gli occhi spalancati e il cuore gli martellava nel petto.


Tutto a un tratto, numerose leggende su quel luogo si fecero largo nella sua mente. Iniziò a tremare e indietreggiò lentamente. L'unica cosa che gli passava per la testa in quel momento era fuggire. Tutto il suo potere e l'impeto di poco prima erano un ricordo.


Gli occhi di Meng Hao ebbero un fremito. In quel momento, non pensava minimamente a Li Ling'er. Date le vere sembianze di Yi Fazi, le parole che aveva appena pronunciato e l'intenso intento omicida emanato dalla Giada Sigillatrice del Demone, non c'era modo che Meng Hao lo lasciasse andare. C'erano troppe cose che voleva sapere, risposte... che Yi Fazi poteva dargli!


Meng Hao non si preoccupò minimamente della possibilità di scappare di cui disponeva il Patriarca Affidabilità in quel momento. Sfrecciò invece nell'aria all'inseguimento di Yi Fazi.


Adesso che Yi Fazi aveva cambiato forma, aveva aumentato sia la propria base di coltivazione che la velocità. In un attimo, fu ad una distanza notevole. L'aria si riempì di boati quando anche Meng Hao sfrecciò al massimo della velocità


Era spaventato, e ciò che più gli premeva era fuggire da Meng Hao. Una volta fuggito, avrebbe trovato un luogo isolato dal quale avrebbe ideato un modo per tornare a casa. AL momento, non aveva idea di come avrebbe fatto. Tuttavia, il suo Protettore del Dao era morto, e non aveva alcuna voglia di fare la stessa fine. Tremante, urlò dentro di sé.


"Mio Padre sentirà sicuramente che il mio Protettore del Dao è morto! Verrà a salvarmi! Tutto ciò che devo fare è trovare un posto dove nascondermi, e lui alla fine mi troverà!


"Dannato Reame Immortale. Al diavolo questo posto! Perché non è stato raso al suolo anni fa?!?"


"E poi c'è quel dannato Meng Hao. Non sono poi così cattivo, perché deve spingersi fino a questo punto?!" Inveendo dentro di sé, Yi Fazi accelerò. Meng Hao lo inseguì, e i due s'inoltrarono nelle profondità delle Rovine dell'Immortalità.


Il Patriarca Affidabilità fece l'occhiolino un paio di volte. Infuriato, fece per seguire Meng Hao, ma in realtà volava sempre più lentamente. Allo stesso tempo, la sua voce si faceva sempre più potente.


"Smetti di correre! Il Patriarca ti catturerà sicuramente!


"Continui a correre!? Mi stai proprio infastidendo! Ti darò la caccia con tutte le mie forze!


"La mia rabbia ha superato ogni limite adesso!" mentre urlava queste parole, i piccoli e luccicanti occhi del Patriarca Affidabilità sfrecciavano avanti e indietro. Alla fine, Meng Hao scomparì in lontananza, al che Patriarca Affidabilità fece dietro-front, ricorrendo alla sua massima velocità per fuggire in un'altra direzione.


Il pappagallo e la gelatina erano ancora sopra di lui, come anche Li Ling'er, con gli occhi spalancati che fissavano il Patriarca Affidabilità prendere il volo.


Pochi secondi dopo, Patriarca Affidabilità ricorse ad alcuni metodi misteriosi per materializzarsi in un'altra parte delle Rovine dell'Immortalità. Poi, scosse la schiena, facendo rotolare via il pappagallo, la gelatina ed anche Li Ling'er.


"FILATE VIA!!!" ruggì. "Da adesso in poi, il Patriarca è libero! Hahahah! E in più, il Patriarca è il più intelligente di tutti. Sa come sfruttare al massimo ogni opportunità!


"Meng Hao, piccolo bastardo, aspettami! Dobbiamo finire di regolare i conti!!


"Spero che questa volta tu non riesca a trovarmi PIÙ, figlio di buona donna!!" Patriarca Affidabilità saltellava in qua e là per la gioia. Portò la testa indietro e urlò. Essendosi sbarazzato di Li Ling'er, del pappagallo e della gelatina, poté sfrecciare lontano.


Nel frattempo, in un altra parte delle Rovine dell'Immortalità, l'intento omicida di Meng Hao imperversava in tutti i Cieli. La sua base di coltivazione esplose di potere e i suoi 33 Cieli lo circondarono. Tuttavia, Yi Fazi si stava allontanando ad una velocità incredibile. Nonostante fossero in grado di lottare avanti e indietro per un po', Yi Fazi non rallentò mai. Inoltre, durante l'incessante inseguimento, le sue ferite cominciarono a peggiorare.


Nonostante ciò, ricorse ad alcune magie segrete ignote che fecero aumentare incredibilmente la sua velocità. In più occasioni fu sul punto di sbarazzarsi di Meng Hao. Tuttavia, Meng Hao poteva ricorrere ogni volta all'Ottava Maledizione del Sigillo del Demone per aumentare la velocità e riprendere terreno.


Si inseguirono per giorni. Alla fine, giunsero in un punto in cui una gigantesca testa fluttuante si levò proprio davanti a loro.


Gli occhi di quella testa sembravano buchi neri, come se qualcuno gli avesse rimosso i bulbi oculari nel passato. Nonostante fosse una testa a tutti gli effetti, c'era in realtà una grossa crepa che la divideva in due.


In più, una volontà antica e miserabile fuoriusciva dall'interno della testa.


Man a mano che la testa di avvicinava, una pressione incredibile gravava su di loro, al punto che Yi Fazi dovette rallentare. Quando avvenne ciò, abbassò la testa.


Fu in quel momento che Meng Hao si avvicinò da dietro. Alzando la mano, rilasciò l' Ottava Maledizione del Sigillo del Demone 


Non appena mosse il dito, il corpo di Yi Fazi tremò.


"Non va bene!" Allo stesso tempo, negli occhi di Meng Hao lampeggiò un intento omicida. Alzò la mano destra, al che la Magia Afferra Stella si lanciò su Yi Fazi.


Yi Fazi portò la testa indietro e gridò. Dal suo corpo emanavano innumerevoli raggi di luce oscura, che si trasformarono in infiniti pipistrelli neri che piombarono su Meng Hao.


Yi Fazi usufruì della forza della collisione per sferzare un altro attacco, producendo boati. Era quasi sul punto di sfuggire alla Magia Afferra Stella quando la mano di Meng Hao afferrò le sue ali. Tirò con violenza, e Yi Fazi si abbandonò a un grido soffocato mentre le sue ali venivano strappate. Il sangue spruzzò dalle ferite, e il volto di Yi Fazi si fece color cenere. Barcollò indietro, digrignando i denti e fuggendo via a tutta velocità.


L'intento omicida di Meng Hao non si era affievolito. La Giada del Sigillo del Demone vibrava più forte che mai quando mise le ali nella borsa da trasporto. Con gli occhi accesi di una luce fredda come coltelli, si lanciò di nuovo all'inseguimento.


Fu in quello stesso momento che gli esperti del Reame del Dao arrivarono nelle Rovine dell'Immortalità ed iniziarono a cercare gli Esterni. Il grido stridulo della tartaruga Xuanwu continuava a risuonare.


Avrebbe continuato fino a quando tutti gli Esterni non fossero morti.
                                


                                



