---
title: Capitolo 1025 - Ricerca nell'anima di Yi Fazi
pubDate: 2025-03-17T11:17:35.033Z
tags:
    - issth
---


Il grido intenso della tartaruga Xuanwu riecheggiò nelle orecchie di tutti coloro della Nona Montagna e Nono Mare ai quali era dato percepirlo. Una volta che gli esperti del Reame del Dao furono entrati nelle Rovine dell'Immortalità, il desiderio omicida manifestato dagli abitanti della Nona Montagna e Nono Mare continuò a crescere.


Uccidete gli Esterni! Questa è la volontà della Sfera della Montagna e del Mare!


Anche se Meng Hao non poteva udire le urla della tartaruga Xuanwu, si rese conto che la Giada del Sigillo del Demone all'interno della sua borsa da trasporto stava vibrando con un'intensità senza precedenti. Emanava un odio ardente che s'insediò dentro Meng Hao. Era come se... la Lega dei Sigillatori del Demone nutrisse un odio indescrivibile nei confronti di quei cosiddetti Esterni, un odio così fiero che sarebbe stato saziato solo uccidendo tutti gli Esterni nei quali si fosse imbattuta!


Meng Hao era il Sigillatore del Demone della Nona Generazione, quindi non poteva non provare un fortissimo odio. Tuttavia, persino senza l'influenza della Giada del Sigillo del Demone, Meng Hao avrebbe comunque deciso di uccidere Yi Fazi. Naturalmente, il modo in cui Yi Fazi l'aveva provocato e il suo agire senza vergogna avevano fatto sì che Meng Hao non avrebbe mai lasciato che la facesse franca.


Yi Fazi cadde indietro all'istante. Muovendo la mano, fece sì che gli innumerevoli pipistrelli neri apparsi poco prima riempissero il cielo e si scagliassero su Meng Hao per cercare di fermarlo.


Meng Hao sbuffò con freddezza ed eseguì un gesto incantato con la mano destra. All'improvviso, si materializzò la testa di un Demone di Sangue, talmente enorme da coprire completamente Meng Hao. Si scagliò in avanti, sbattendo contro i pipistrelli strillanti. In un battito di ciglia, la testa del Demone di Sangue emanò un bagliore rosso che uccise i pipistrelli.


Meng Hao si trasformò in un raggio di luce rossa che penetrò nel vuoto delle Rovine dell'Immortalità, all'inseguimento di Yi Fazi.


Sul viso pallido di Yi Fazi si disegnò un'espressione di terrore ed incredulità. Sapeva che Meng Hao era potente, ma la sua forza... aveva superato il limite della sua immaginazione.


"Dannazione! DANNAZIONE!!" Yi Fazi aveva ormai capito che nonostante avesse rivelato le sue vere sembianze, non poteva competere con Meng Hao. Il tempo scorreva inesorabile per lui e non poteva permettersi di fermarsi lì; il suo Protettore del Dao era morto, lasciandolo solo ed impaurito.
Sapeva che se non fosse stato in grado di liberarsi dall'attacco di Meng Hao, non avrebbe avuto altra opzione che... la morte!


Essere ucciso nel corpo e nell'anima!!


Yi Fazi portò la testa indietro e ruggì. I suoi occhi s'illuminarono di rosso, e nonostante le sue ali fossero state estirpate, gli rimanevano ancora tre teste. Quando le teste esplosero in un ruggito, dalle loro fronti di propagarono cerchi di luce nera.


Scosse la testa, facendo brillare i tre misteriosi cerchi di luce che si trasformarono poi in raggi di luce e si scagliarono su Meng Hao.


"Spada della Forza Vitale!" urlò, effettuando un gesto incantato, con gli occhi illuminati di follia.


Non appena apparvero i tre raggi di luce nera, nella mano destra di Meng Hao si crearono delle onde di elettricità. Il Calderone dei Fulmini fremette, e nello stesso istante in cui i raggi di luce nera si avvicinarono a lui, rivolse lo sguardo a Yi Fazi e all'improvviso, i due si scambiarono di postazione. Yi Fazi non aveva idea di cosa stesse avvenendo.


I raggi di luce si bloccarono proprio di fronte a Yi Fazi, facendogli intorpidire lo scalpo. Non poté fare altro che fissare sbalordito Meng Hao mentre faceva un gesto con la mano, al quale decine di migliaia di montagne apparvero e si scagliarono su Yi Fazi con un frastuono.


"Meng Hao," disse con voce supplicante, "Se mi lasci andare, io, Yi Fazi, ti dovrò un enorme favore!!" ed eseguì un gesto incantato a due mani, per poi allungare entrambe le mani. Immediatamente, i tre raggi di luce nera si attorcigliarono e formarono una tempesta nera che si oppose alle decine di migliaia di montagne. Allo stesso tempo, Yi Fazi sfrecciò via, cambiando direzioni e sfrecciando veloce come la luce.


Meng Hao non disse una parola. Quando vide Yi Fazi muoversi alla rinfusa, i suoi occhi brillarono, ed il Calderone dei Fulmini si materializzò ancora una volta, creando un vortice di elettricità. Ma la luce nera circondò Yi Fazi, respingendo l'attacco. Stranamente... il Calderone dei Fulmini aveva fallito!


"Eee?!" esclamò Meng Hao. Yi Fazi fuggì a tutta velocità, trasformandosi in un raggio di luce colorato che sfrecciò tra le rovine circostanti e i cadaveri che fluttuavano attorno a quella parte delle Rovine dell'Immortalità. Meng Hao si schiarì la gola con freddezza, muovendo la mano destra e puntando verso Yi Fazi in fuga.


"Ponte dell'Eccelso!" non appena Meng Hao pronunciò tali parole, l'aria si riempì di boati e si materializzò improvvisamente un ponte e si propagarono delle increspature che sbarrarono la strada a Yi Fazi. Completamente scioccato, si fermò di colpo. Nonostante fossero solo delle increspature, tossì una grande quantità di sangue. Sul suo voltò si disegnò un'espressione di follia.


"Meng Hao!!" lanciò un urlo stridulo e digrignò i denti mentre eseguiva un altro gesto incantato. Era circondato da luce nera, mentre le sue tre teste recitavano una sorta di maledizione magica. Dietro di lui apparve una gigantesca statua illusoria. Sorprendentemente, la statua... raffigurava un enorme pitone nero. Non appena si materializzò, emanò un'aura terrificante.


Quell'entità era una sorta di spirito precedentemente esistito in questa Sfera. Emanava un potente senso di antichità e fece tremare le Rovine dell'Immortalità.


Poco a poco, dalla statua si manifestò un'aura omicida per poi esplodere in tutta la sua potenza.


"Antenato, richiedo umilmente la vostra presenza!" tuonò Yi Fazi. Dei boati esplosero dalla statua, mentre si faceva sempre più materiale; poi, spalancò la bocca e si scagliò sul Ponte dell'Eccelso.


Con un boato, il Ponte dell'Eccelso tremò e crollò. In quello stesso momento, però, anche la statua illusoria del pitone cadde in mille pezzi. Un'onda indescrivibile si propagò in tutte le direzioni, spazzando via numerose rovine e cadaveri. Meng Hao venne spinto indietro, il volto che fremeva sotto shock.


Il sangue spruzzava dalla bocca di Yi Fazi, gli occhi illuminati di follia. La statua di pitone poteva essere stata distrutta, ma Yi Fazi era adesso circondato da enormi uova di pietra che gli facevano da scudo mentre sfrecciava lontano come un meteorite.


La velocità a cui fuggiva era adesso di gran lunga superiore a poco prima.


Proprio quando sembrava sul punto di scomparire, in Meng Hao si riaccese l'intento omicida. La pietra stellare che aveva nell'occhio sinistro tremò e si materializzò nella sua mano. Dopodiché divenne luce stellare, che circondò rapidamente Meng Hao mentre si trasformava in un pianeta.


Non appena la trasformazione fu completata, il pianeta sfrecciò nel vuoto ad una velocità mai vista da Meng Hao. Spazzò via qualsiasi cosa incontrasse nella sua corsa, e la sua energia continuava aumentare facendo tremare tutto con violenza.


Sempre più veloce, sempre più vicino a Yi Fazi!


Per quanto riguarda Yi Fazi, la pressione che gravava su di lui lo fece rallentare. Nel tempo di 10 respiri, Meng Hao, sotto forma di pianeta, lo aveva già raggiunto. In un battito di ciglia, il pianeta si scontrò con l'uovo di pietra che proteggeva Yi Fazi.


BOOOOMMMMMM!


Un enorme boato si levò nel cielo, facendo tremare tutto. L'uovo di pietra si frantumò, e Yi Fazi gridò miseramente. Il sangue gli spruzzava dalla bocca e la testa dalle sembianze umane esplose improvvisamente.


Yi Fazi tremò con violenza e indietreggiò, urlando disperatamente, "Padre, salvami!!"


In quella confusione, attinse alle fiamme della sua forza vitale e fece ricorso ad una bizzarra tecnica magica per propagare la sua voce nel vuoto e al di là della Sfera della Montagna e del Mare, fino a raggiungere la Sfera da cui proveniva.


Subito dopo, una pressione potente e spaventosa iniziò a spingerlo in basso verso le Rovine dell'Immortalità!


A quel punto, Meng Hao nelle sembianze di un pianeta piombò verso di lui, riprese le sue normali sembianze ed avanzò. Con freddezza, sollevò l'indice destro.


"Sigillo del Demone, Settima Maledizione, Maledizione del Karma!"


Al gesto di Meng Hao innumerevoli Fili del Karma circondarono Yi Fazi, invisibili a qualsiasi persona, escluso Meng Hao, che li osservava mentre si propagavano e si fondevano nel vuoto, quasi sul punto di entrare in contatto con quella terrificante pressione.


Prima che potessero farlo, la punta del dito di Meng Hao si abbassò, e i Fili del Karma iniziarono a tremare. In un battito di ciglia, si ritirarono, quasi come se fossero stati rinchiusi, e fossero adesso incapaci di fuoriuscire dal corpo di Yi Fazi.


"NO!!" urlò Yi Fazi disperato. Il sangue continuava a spruzzargli dalla bocca, ed indietreggiò ulteriormente. Allo stesso tempo, Meng Hao si avvicinò, con gli occhi colmi di desiderio omicida mentre muoveva un altro dito.


"Sigillo del Demone, Quinta Maledizione!"


Di fronte a Meng Hao si aprì improvvisamente una crepa, lunga pochi centimetri. Tuttavia, nel momento in cui apparve, un potere terrificante esplose contro Yi Fazi. Colpì la sua seconda testa, dalla quale si levò un urlo raccapricciante. Dopodiché si udì un boato quando la testa venne inglobata dal vuoto, per poi svanire.


"Non mi uccidere! Meng Hao, risparmiami e sarai trattato con riguardo nella Sfera dello Spirito Stellare! Ti ripagherò per molto tempo!


"Ti darò infinite risorse di coltivazione, infinito potere! Tutto quello che vorrai, te lo dar-" L'ultima testa rimanente di Yi Fazi tremava mentre supplicava Meng Hao. Il suo cuore era pieno di rimorsi, e la sua disperazione era giunta all'apice.


Meng Hao aveva la solita espressione mentre avanzava, alzò la mano destra e fece un gesto verso Yi Fazi. Un boato si levò dal corpo di Yi Fazi quando Meng Hao lo colpì al petto. Il braccio destro di Yi Fazi esplose in una pozza di sangue, dopodiché Meng Hao si trasformò in un roc color oro. Piombò su Yi Fazi con le sue fauci, facendo a pezzi metà del suo corpo.


Il sangue sgorgava dalla bocca di Yi Fazi. Tuttavia, nonostante fosse stato ferito così ferocemente, era ancora vivo. Tremante, sul punto di perdere i sensi, stava per cercare di fuggire quando negli occhi di Meng Hao si accese una luce insolita.


Non voleva semplicemente uccidere Yi Fazi. La cosa più importante era... conoscere le sue origini e i segreti che custodiva. Per questo motivo lo stava indebolendo poco a poco, anziché ucciderlo direttamente.


Proprio quando Yi Fazi iniziò a retrocedere, Meng Hao fece un passo avanti e si materializzò dietro di lui. Alzò la mano e, con gli occhi illuminati di una luce insolita... lo colpì con il palmo della mano sulla testa.


"Ricerca dell'Anima!" questa era una sinistra tecnica magica che aveva imparato nell'antica Setta del Demone Immortale, un modo per sbirciare nell'anima e vedere i ricordi di una persona.


Yi Fazi tremò, con gli occhi fuori dalle orbite lanciò il grido più raccapricciante udito durante l'intera battaglia. Il suo corpo tremò con violenza quando avvertì un dolore indescrivibile.


Allo stesso tempo, un tremito attraversò il corpo di Meng Hao. Avendo eseguito tale tecnica magica su Yi Fazi, le sue memorie furono visibili nella mente di Meng Hao.


"Questo..." pensò, con il cuore che tremava. Era come se fosse stato bloccato da infiniti fulmini di luce, che esplodevano all'unisono nella sua testa facendo tremare la sua mente.
                                


                                



