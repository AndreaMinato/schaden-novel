---
title: Capitolo 1029 - Tu Sei il Demone Insetto!
pubDate: 2025-03-17T11:17:35.033Z
tags:
    - issth
---


Il ruggito di Meng Hao risuonò in lontananza e quasi nello stesso istante, a causa della sua incredibile somiglianza al richiamo dei coleotteri neri, gli scuri insetti confusi si risvegliarono improvvisamente nel fumo e iniziarono ad unirsi al ruggito.


“Maledizione!” pensò la giovane donna mentre il suo viso si contraeva. “Com’é possibile che uno di loro non sia stato colpito?” guardando verso Meng Hao, si fece indietro ed eseguì un incantesimo con la sua mano destra. Non solo schiantò il piccolo albero bianco contro la lanterna, ma si morse la lingua e sputò una boccata di sangue.


Allo stesso tempo, il ruggito di Meng Hao stava risvegliando sempre più coleotteri neri. Iniziarono a volare nel fumo irradiando auree micidiali mentre caricavano verso la giovane donna.


Persino Meng Hao non avrebbe mai immaginato che sarebbe stato in grado di risvegliare i coleotteri neri in quel modo. Ce n’erano alcuni che addirittura sembravano approvarlo e avevano iniziato a volare in circolo intorno a lui, come per indicare che volevano seguire la sua guida.


Per questo, Meng Hao  rimase un po’ in mezzo al mare di insetti; in effetti, sembrava quasi uno dei loro capi.


Il cuore di Meng Hao stava palpitando ma era piuttosto soddisfatto di se stesso. Per quanto riguardava la giovane donna, non era preoccupato che potesse essere in qualche pericolo. Dopotutto, quelle erano le Rovine dell’Immortalità. Il modo in cui era uscita dal varco aveva lasciato Meng Hao con la sensazione che fosse agli inizi del Reame Antico. Presumibilmente, avrebbe avuto i suoi metodi personali per scappare, in caso di bisogno.


Non aveva intenzione di ucciderla: il suo unico obiettivo era quello di spaventarla ed evitare che si intromettesse nei suoi affari.


Al momento, sembrava che il suo piano stesse riuscendo. I coleotteri neri stavano sciamando verso la giovane donna  da tutte le direzioni. Comunque, fu allora che il ramo bianco che la donna aveva spezzato si trasformò in fumo bianco: dopo aver assorbito il sangue della donna, si diffuse intorno a lei come uno scudo.


Proprio quando i coleotteri neri le si avvicinarono, il fumo bianco si diffuse e la donna scomparve. Ad ogni modo… quando il fumo si dissipò qualcos’altro si fece visibile… un coleottero nero!


Nella materializzazione di quel coleottero nero era stata prestata una grande attenzione per i dettagli: sia in termini fisici che in termini di aura, sembrava esattamente come uno dei coleotteri neri reali!


In effetti era difficile capire se si trattasse di una materializzazione o di uno scarabeo reale!


Meng Hao rimase scioccato.


L’armata di coleotteri che si stava avvicinando rimase stupita allo stesso modo. Comunque, considerando che non erano molto intelligenti, non c’era modo per loro di capire cosa fosse successo. Meng Hao guardò la scena, furioso, mentre la giovane donna sotto forma di coleottero nero divenne rapidamente parte dell’armata di insetti.


Presto, tutto si calmò e Meng Hao continuò a scrutare la giovane donna mentre strisciava attentamente al suolo in cerca di piante medicinali.


“Che disgrazia!” esplose interiormente. “E’ chiaramente una coltivatrice, eppure abbandona ogni dignità per trasformarsi in un insetto e cercare qualche inutile pianta medicinale! E’ questo il tipo di cosa che fa un coltivatore?” gli sembrava veramente che quella donna fosse senza vergogna.


Nonostante quello che stava pensando, Meng Hao continuò a fare esattamente quello che aveva fatto prima, strisciando in mezzo al mare di insetti verso la pianta medicinale più vicina e raccogliendola velocemente.


Ad ogni modo, mentre strisciava, realizzò immediatamente di essere seguito. Dietro di lui c’erano alcuni scarabei che avevano iniziato a seguirlo da quando li aveva risvegliati.


Quello fece spiccare ancora di più Meng Hao: ora aveva un piccolo seguito di scarabei che sembravano quasi delle guardie imperiali. A dire la verità, gli resero molto più semplice raccogliere la pianta medicinale.


A quel punto c’era una distanza notevole tra Meng Hao e la giovane donna: non solo non stavano interferendo con gli sforzi l’uno dell’altro, ma la giovane donna non avrebbe scoperto per molto tempo di avere un rivale tra il mare di insetti.


Meng Hao, però, era arrabbiato come prima e raccolse con furia la pianta medicinale, a velocità sempre crescente. Nonostante Meng Hao credesse che lei gli stesse rubando gli affari, per rimanere lì più a lungo avrebbe potuto potenzialmente accettare la situazione, se solo lei si fosse astenuta dall’interferire.


Ad ogni modo, i metodi della giovane donna erano in qualche modo molto pesanti e in diverse occasioni avevano agitato gli scarabei. Quello, ovviamente, aveva avuto ripercussioni su Meng Hao. Più il tempo passava, più i coleotteri neri si agitavano. Ci furono addirittura alcuni momenti in cui Meng Hao si era quasi trovato in pericolo. Infatti, con tutto quel trambusto, alcuni coleotteri avevano iniziato a controllare l’area costringendo Meng Hao ad interrompere il suo lavoro.


La crescente gravità di quelle interruzioni sembrava non infastidire affatto la giovane donna.


Comunque, Meng Hao stava arrivando al punto in cui non sarebbe riuscito più a sopportarlo. Aspettò finché i coleotteri neri si calmarono, poi si girò e accelerò verso l’area in cui si trovava la giovane donna. Gradualmente i due si avvicinarono sempre di più e, alla fine, i loro occhi caddero sullo stesso spiazzo di Erba dello Spirito Divino, e ci si avventarono contemporaneamente.


Alla fine, la giovane donna avvertì che stava succedendo qualcosa di strano. Guardò Meng hao e immediatamente lo riconobbe come il coleottero nero che aveva scoperto la sua presenza poco prima. Nel momento in cui lei posò gli occhi su di lui, strinse i denti e lasciò uscire un ruggito. Gli scarabei che seguivano Meng Hao ruggirono in risposta e la guardarono con ferocia.


Sentendo di non avere altra scelta, Meng Hao si avvicinò un po’ di più e allora trasmise: “Non è che riusciresti a stare UN POCHINO più attenta quando raccogli le piante medicinali? Magari SENZA causare una reazione del genere da parte degli scarabei?”


Non appena sentì le sue parole, la giovane donna lo guardò scioccata e incredula, persino in forma di scarabeo.


“T-t-t-u… tu sei… sei un Demone Insetto!” disse con voce roca, sembrando inorridita. “Un vero Demone Insetto!” la sua reazione iniziale era stata quella di assumere che Meng Hao non fosse un coltivatore come lei, ma piuttosto, che fosse un insetto che si era trasformato in un Demone.


Ovviamente, non sarebbe stato giusto incolparla per avere avuto quella reazione. Effettivamente, il camuffamento di Meng Hao era semplicemente troppo efficace. Dalla sua prospettiva, era davvero uno dei coleotteri neri. Era qualcosa che, in tutte le Nove Montagne e Nove Mari, solo i membri della linea di sangue potevano fare.


Le altre abilità divine di trasformazione non avrebbero potuto in nessun modo ingannare i coleotteri neri. Non aveva mai visto nessuno fare quello che stava facendo Meng Hao, rimanendo sotto copertura in un mare di insetti. Inoltre, basandosi sul suo aspetto, e sul fatto che aveva un seguito di guardie, non c’era davvero modo per lei di pensare che fosse solo un coltivatore. Nella sua opinione, qualsiasi coltivatore che potesse infiltrarsi in uno sciame di coleotteri neri e raggiungere addirittura il grado di capo, beh… un coltivatore del genere sarebbe stato semplicemente contro il Cielo.


“TU sei un Demone Insetto!” replicò Meng Hao con rabbia, lanciando un’occhiata alla giovane donna. “Tutti nella tua famiglia sono Demoni Insetto! Ascolta, sono arrivato qui prima di te, quindi se vuoi raccogliere piante medicinali mi sta bene ma almeno stai più attenta! Smettila di agitare gli scarabei! Farlo non aiuterà nessuno di noi!” Meng Hao strinse la mandibola per la disperazione. La giovane donna, però, era capace di raccogliere le piante e ovviamente non se ne sarebbe andata. Inoltre, se avessero iniziato a combattere, allora sarebbe stato impossibile per lui continuare la sua raccolta.


La giovane donna lo guardò scioccata. Dopo averlo guardato da vicino per un momento, iniziò a convincersi che il capo di quei coleotteri neri fosse effettivamente un coltivatore come lei.


Per lei, era quasi impossibile da credere.


“Sei davvero un coltivatore?” chiese. Dentro di sé, fece un respiro di sollievo. A dire la verità,incontrare un coltivatore lì era molto meglio che incontrare un insetto che si era trasformato in un Demone. A quel punto i suoi occhi iniziarono a brillare di gelo.


“Beh, non importa se sei un Demone Insetto o un coltivatore, o se sei arrivato qui prima o no.” Disse freddamente. “Tutte queste piante medicinali mi appartengono. Lasciale immediatamente! Se osi combattermi per loro, allora anche se sei un Demone Insetto ti trasformerò in un insetto schiacciato! E se sei davvero un coltivatore, allora ti trasformerò in un cadavere! E per quanto riguarda il fatto che sto agitando gli insetti, beh, sono affari miei! Non ha nulla a che vedere con te. Ora, vattene immediatamente dal mio posto!” l’istinto omicida brillava negli occhi della giovane donna quando ignorò Meng Hao e si avvicinò alla pianta medicinale su cui entrambi avevano messo gli occhi.


“Che testa di legno!” pensò Meng Hao, gli occhi che brillavano di una fredda luce quando anche lui si avvicinò alla stessa pianta. In un battito di ciglia i due la raggiunsero. Fu a questo punto che la giovane donna scattò, trasformandosi in tre diversi scarabei!


Si lanciò in avanti alla massima velocità per afferrare la pianta medicinale ma Meng Hao era molto pratico di come raccogliere quel tipo di piante e, nonostante fosse da solo contro tre avversari, lei era semplicemente troppo lenta. In un lampo di luce, raccolse rapidamente la pianta.


“Stai cercando di morire?” lo maledì lei, i suoi occhi brillavano di istinto omicida. Sputò senza preavviso una massa informe di fumo che si diffuse rapidamente fino a ricoprire l’intera area intorno a loro, comprendendo Meng Hao.


Non appena l’aura venne scompaginata, i coleotteri neri circostanti si misero in azione. Persino i pochi che prima stavano seguendo Meng Hao, divennero improvvisamente feroci e volarono direttamente contro di lui.


Meng Hao rimase senza parole. Non avrebbe mai immaginato che la donna avrebbe usato una tattica del genere. Ora che aveva chiaramente l’aura di un coltivatore e non poteva più nascondersi, Meng Hao non aveva altra scelta se non quella di volare via.


Quando lo fece, il suolo iniziò a tremare e decine di migliaia di coleotteri neri lo seguirono, guardandolo con aria mortale per poi caricarlo, causando un forte ronzio. La giovane sotto forma di scarabeo si fece indietro rapidamente, mentre i suoi occhi brillavano compiaciuti.


Dentro di sé stava ridendo freddamente.


Meng Hao fissò la donna con freddezza. Le proprietà del fumo lo avevano appena lasciato senza parole: aveva chiaramente la capacità di dissolvere gli effetti della sua trasformazione.


“E così,” pensò “è perché avevi già un’altra tecnica magica che poteva interferire con la mia trasformazione che mi hai attaccato con tanta decisione. Vuoi davvero calciarmi fuori da questo posto, eh? Bene, allora. Vediamo chi caccerà fuori chi, per primo!” ridendo freddamente verso gli scarabei che si stavano avvicinando, Meng Hao fece come per afferrare qualcosa. Immediatamente, volò fuori dal suo anello da trasporto una pietra dello spirito immortale, che poi lanciò verso la donna.


Mentre la pietra nera fischiava nell’aria verso di lei, la giovane donna sembrava sconvolta. Un momento dopo la pietra atterrò proprio di fronte a lei.


Quando apparve la pietra dello spirito immortale la sua aura insorse, facendo impazzire i coleotteri neri. I tuoni riempirono l’aria quando gli scarabei che stavano inseguendo Meng Hao ruggirono spietatamente, cambiando direzione. C’erano anche molti altri coleotteri, da altri posti, che iniziarono a caricare verso la pietra dello spirito immortale, con occhi di un rosso brillante.


L'espressione della giovane donna vacillò: non avrebbe mai potuto predire che Meng Hao sarebbe stato capace di usare una tattica del genere per rigirare la situazione contro di lei. Nonostante la sua aura non fosse qualcosa che potesse agitare gli scarabei, a causa della pietra nera di fronte a lei, si trovava ora al centro di un enorme turbine.


“Che razza di pietra è quella?” pensò. “Sta facendo impazzire i Coleotteri dall’Occhio Fantasma! Bene, deve essere un qualche tipo di tesoro, il che significa che non può averne molti. Al massimo, potrà averne una manciata.  Tutto quello che devo fare è ingannare per un po’ questi scarabei impazziti e aspettare finché non lui rimane a tasche vuote.” La giovane donna strinse i denti, si fece indietro e sputò un altro globo di fumo, che poi la circondò.
                                


                                



