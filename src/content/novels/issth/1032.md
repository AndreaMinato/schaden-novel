---
title: Capitolo 1032 - All'inseguimento di Su Yan!
pubDate: 2025-03-17T11:17:35.034Z
tags:
    - issth
---


Adesso la situazione si era invertita. Era Su Yan a fuggire e Meng Hao che la inseguiva. 500 coleotteri neri si levarono in aria e attraversarono le Rovine dell'Immortalità come una tempesta di vento nera. Erano lunghi almeno mezzo metro, ma alcuni superavano addirittura i tre metri.


Avevano formato un piccolo mare di insetti, arrivando quasi ad oscurare il cielo. Poi, si lanciarono all'inseguimento di Su Yan, facendo tremare tutto ed emanando sconfinate increspature.


Se il problema fossero stati solo i coleotteri neri, erano numerose le risorse a cui Su Yan avrebbe potuto ricorrere per affrontarli e mettersi in salvo. Tuttavia... c'era anche Meng Hao.


Meng Hao era seduto a gambe incrociate su uno dei coleotteri più grandi. Il suo sguardo era gelido e si faceva sempre più freddo mentre fissava Su Yan. Dopotutto, era stata proprio lei a rovinare il suo piano per raccogliere piante mediche.


Non aveva solo cercato di rubargli gli affari, era addirittura riuscita a impedirgli di raccogliere qualsiasi pianta medica in generale. Dopodiché, aveva fatto ricorso ai coleotteri neri per cercare di ucciderlo. E, peggio ancora, voleva trarre vantaggio dalle sue sventure!


Era passato molto tempo da quando Meng Hao era stato vittima di quel complotto. Nemmeno quella vecchia volpe di Fang Shoudao era arrivata a tanto. Alcune persone magari preferivano trattare le donne con un maggior riguardo, ma non Meng Hao. Si schiarì la voce con freddezza, portò avanti la mano destra e mosse il dito verso Su Yan.


Era niente di meno che l'Ottava Maledizione del Sigillo del Demone!


Mentre si affrettava a mettersi in salvo, Su Yan avvertì un tremito percorrerle il corpo. La sua base di coltivazione si fermò, e Su Yan arrestò di colpo la sua corsa, rimanendo sospesa a mezz'aria.


Poi, i meridiani Immortali di Meng Hao esplosero di potere e la sua base di coltivazione salì alle stelle. Apparvero 123 teste di Demoni di Sangue, che si scagliarono verso Su Yan ruggendo.


Su Yan spalancò gli occhi e si morse con forza la punta della lingua. Avvertì un dolore terrificante e dal suo corpo si udirono degli scricchiolii, ma riuscì a liberarsi dalla maledizione lanciata da Meng Hao. Poi si voltò, con gli occhi illuminati di paura ma, sopratutto, di freddezza.


Anziché cercare di fuggire dalle 123 teste di Demoni di Sangue, respirò profondamente, assorbendo il potere dei Cieli e della Terra. Poi alzò il piede destro e lo poggiò con violenza davanti a sé, procedendo a grandi passi verso Meng Hao.


Quel primo passo fece tremare il vuoto. Al secondo passo tremò qualsiasi cosa si trovasse attorno a lei. Al terzo passo il terreno si riempì di crepe profonde 3000 metri.


Meng Hao spalancò gli occhi scioccato dalle abilità divine mostrate da quella ragazza vestita di rosa. Con solo tre passi, la sua aura salì alle stelle. Meng Hao si sentì girare la testa. Era come se ad ogni passo avesse calpestato i suoi pensieri più nascosti, facendo cadere la sua base di coltivazione nel caos e tremare le fiamme della sua forza vitale.


Poi, con un'espressione gelida, Su Yan fece un quarto passo. Boati riecheggiarono ovunque!


Quando fece il quinto passo, fu come se avesse ribaltato il mondo. Rumori strazianti si propagarono in tutte le direzioni. Era quasi come se quel posto si stesse trasformando in un altro mondo.


Quando posò il piede per la sesta volta si scatenarono innumerevoli tuoni e si manifestò un'aura arcaica ed antica, per poi ridurre in polvere le teste di Demone di Sangue magiche di Meng Hao.


Fu in quel momento che Su Yan fece il settimo passo!


"Sette Passi del Dio dell'Inferno!" [1] Urlò Su Yan quando poggiò il piede per la settima volta. Il vuoto andò in frantumi e si udirono fortissimi boati. Sopra di lei apparve un enorme piede che emanava un'energia incredibile. Uno sconfinato sentimento di crudeltà colpì Meng Hao quando il piede si diresse verso di lui.


Meng Hao spalancò gli occhi verso il tremante cielo stellato. Poi eseguì un gesto incantato a due mani e puntò il dito in direzione dell'enorme piede.


"Ponte dell'Eccelso!" disse soffocando un brontolio rabbioso. I suoi 123 Meridiani immortali ed i suoi 22 Cieli si unirono a formare il Ponte dell'Eccelso, che si scaraventò verso il piede.


Il ponte e il piede si scontrarono esplodendo in un boato. In quell'istante, il vuoto attorno a loro sembrò andare in pezzi. Il piede cadde e si disintegrò, pezzo dopo pezzo, trasformandosi in infinite particelle di luce per poi svanire.


Anche il Ponte dell'eccelso andò in frantumi.


Meng Hao tremava, il sangue sgorgava dagli angoli della sua bocca. Il viso di Su Yan, vestita di rosa, fissava Meng Hao sotto shock. Aveva il volto color cenere e il sangue che le sgorgava dalla bocca.


Si trovava nel Reame Antico, e non era una coltivatrice qualsiasi. Possedeva un proprio Dao; era una Prescelta del Reame Antico, l'equivalente di un vero Immortale del Reame Immortale. Anche se aveva spento solo una Lampada dell'Anima, non era affatto debole.


Ai suoi occhi, Meng Hao si trovava nel Reame Immortale, niente di più. Ed anche se aveva raggiunto l'apice del Reame, era ancora molto più debole di lei.


All'inizio, i suoi coleotteri neri e le sue misteriose, oscure pietre spirituali immortali la avevano a mala pena spaventata. Quindi, lo aveva attaccato, sperando quantomeno di ferirlo per poi poter fuggire dai coleotteri neri.


Tuttavia... al loro primo vero scontro, si era resa conto che si sarebbero dati filo da torcere. Ne fu talmente spaventata da battere in ritirata in tutta fretta.


Meng Hao rimase seduto sul coleottero nero, con gli occhi puntati su Su Yan in fuga, illuminati da una strana luce. Il cuore gli martellava in previsione di ciò che lo attendeva, non a causa di Su Yan stessa, ovviamente, bensì della....sua abilità divina!


Durante quegli anni di esercizio nella coltivazione, Meng Hao aveva acquisito ogni sorta di abilità divina e tecnica magica. Furono poche tra queste a stupirlo o a dargli l'impressione di essere particolarmente potenti... Invece, battendosi con Wang Mu e Wang Tengfei, era rimasto colpito da alcune tecniche magiche utilizzate dai suoi avversari del Wang Clan. Proprio a causa di quelle battaglie, gli era persino balenata l'idea di provare ad acquisire alcune di quelle tecniche magiche. Sfortunatamente però, il Clan Wang della Nona Montagna e Nono Mare era uno dei grandi clan ed acquisirne le magie Daoiste sarebbe stato incredibilmente difficile.


E adesso, l'abilità divina impiegata da quella giovane vestita di rosa lo aveva sorpreso allo stesso modo.


"Che magia Daoista era quella? Sono bastati sette passi per distruggere il mio Ponte dell'Eccelso. Potrebbe avere qualcosa a che vedere con la sua base di coltivazione, o con il fatto che la mia conoscenza del Ponte dell'Eccelso non è completa, il che implica che io non possa farne un uso completo.


"Insomma, quel che è certo è che la sua magia Daoista dei sette passi ha qualcosa di unico." Meng Hao inseguiva Su Yan assorto nei suoi pensieri. Alla fine, alzò la mano destra, effettuò un gesto incantato e puntò il dito verso di lei.


A tale gesto i suoi 123 meridiani Immortali diedero forma ad un incredibile Drago Volante delle Tempeste, che si lanciò all'inseguimento di Su Yan ruggendo e sbattendo le ali.


Il volto di Su Yan ebbe un fremito quando vide il Drago Volante delle Tempeste scagliarsi verso di lei. Digrignò i denti, eseguì un gesto incantato e posizionò le mani sulla punta delle sue orecchie. Poi fece un respiro profondo, ricorrendo a una magia Daoista sconosciuta che scatenò dei tuoni. Si levò un vento fortissimo, e fu come se Su Yan si fosse trasformata in un vortice in grado di assorbire rapidamente il potere del Cielo e della Terra.


Subito dopo... voltò improvvisamente la testa verso Meng Hao, aprì la bocca e ruggì!


Quel ruggito era talmente forte da squarciare i Cieli e la Terra!


Quel suono coprì qualsiasi altro rumore prodotto nel mondo. Squarciò il vuoto, facendo levare un fortissimo vento. Meng Hao iniziò a tremare e i suoi coleotteri neri dondolavano avanti e indietro. Il sangue gli sgorgava dalle orecchie e la sua mente tremava così forte che la testa avrebbe potuto esplodergli da un momento all'altro.


Sembrava impossibile che un tale ruggito potesse provenire da Su Yan, si sarebbe potuto pensare ad un gigante piuttosto. Comunicava una ferocia ed una tirannia tali da sfidare i confini dei destino.


ROOOOOAAAARRRRRRRRRRRR!


Le onde del suono si trasformarono in un colpo che si scagliò su Meng Hao, che venne fisicamente sollevato e spinto indietro.


Su Yan tossì sangue; ricorrere a quella abilità divina aveva un prezzo non indifferente. Sfrecciò avanti preoccupata, con il viso pallido.


"Devo solo guadagnare ancora un po' di tempo," borbottò tra sé e sé, aumentando la velocità. "Se riesco ad accumulare abbastanza velocità, posso fuggire da questo posto!"


Meng Hao riuscì finalmente a stabilizzarsi, si asciugò il sangue dalle orecchie e volse lo sguardo a Su Yan, in fuga. La luce che brillava nei suoi occhi si fece ancora più intensa.


"Non puoi scappare," disse. "Ti prenderò, a qualunque costo!" I suoi occhi s'illuminarono di una luce fredda, il cuore gli martellava per l'eccitazione. Per quanto lo riguardava, questa giovane vestita di rosa era uno scrigno prezioso che racchiudeva abilità divine e magie Daoiste.


Sarebbe stato incredibilmente faticoso cercare di acquisire una delle abilità Divine del Clan Wang, ma mettere le mani su alcune delle magie della ragazza lo avrebbe reso ugualmente contento.


Ad un solo gesto della sua mano, i 500 coleotteri neri esplosero in un ruggito collettivo. I loro occhi si fecero rossi di pazzia mentre si precipitavano su di lei. La base di coltivazione di Meng Hao esplose di potere. Tuttavia, Su Yan si stava allontanando così velocemente da essere già a buon punto. Meng Hao sbuffò ed estese la mano destra, nella quale si materializzò il Calderone dei Fulmini. Nei suoi occhi lampeggiò un bagliore Demoniaco quando l'elettricità iniziò ad agitarsi, poi svanì.


In quello stesso momento, Su Yan aveva accumulato velocità sufficiente a svelare un'altra magia Daoista. Il suo corpo iniziò a farsi offuscato, e delle increspature si propagarono nel vuoto. Era quasi come se si stesse formando un tunnel, nel quale Su Yan si stava precipitando.


Tuttavia, infinite scintille di eletricità avvolsero improvvisamente tutto il suo corpo. Fu un avvenimento del tutto inaspettato, il volto di Su Yan cadde verso il basso.


All'improvviso, Su Yan svanì e Meng Hao si materializzò al suo posto. Ovviamente, avevano velocità diverse, quindi nel momento in cui Meng Hao apparve, il tunnel si chiuse immediatamente.


Allo stesso tempo, Su Yan riapparve dove fino a poco prima vi era Meng Hao, ossia... proprio in mezzo a 500 coleotteri neri!


Non appena Su Yan si materializzò, i 500 coleotteri neri ruggirono e sfrecciarono verso di lei, emanando una ferocia esplosiva. Su Yan era completamente esterrefatta, e sul suo volto si disegnò un'epressione di incredulità e shock.


"Quel calderone... come può trovarsi qui!?!? Il tuo cognome è Wang?" [2]


Gli occhi di Meng Hao s'illuminarono in maniera quasi impercettibile. Non disse nulla, ma fece ruotare la sua base di coltivazione a tutta velocità. Apparve l'Essenza della Fiamma Divina che, insieme al potere dei 33 Cieli, si scagliò su Su Yan.


I 500 coleotteri neri attaccarono in tutta la loro potenza. In risposta, Su Yan, sotto shock, eseguì un gesto incantato e fece un gesto con la mano, con il quale rilasciò delle abilità divine. Tuttavia, gli Occhi di Fantasma sul dorso dei coleotteri neri iniziarono a brillare e respinsero con facilità il suo attacco, facendosi ancora più feroci.


Via via che Meng Hao si avvicinava, l'Essenza della Fiamma Divina confondeva sempre di più la mente di Su Yan. Era sempre più preoccupata, ma il suo volto trasudava determinazione quando alzò la mano destra. All'istante, dalle linee del palmo della sua mano si levarono delle luci, che fecero sì che attorno a lei apparissero tre impronte di mani, producendo dei boati che si susseguivano in sottofondo.


Tuttavia, prima che le impronte potessero finire di definirsi, i coleotteri neri che la circondavano approfittarono del momento per attaccare. Su Yan arretrò, con il sangue che le spruzzava dalla bocca.


Fu in quel momento che, in lontananza dietro Su Yan, due raggi di luce sfrecciarono nelle Rovine dell'Immortalità. Come se percepissero le increspature di magia, puntarono verso Su Yan e Meng Hao.


Prima ancora che tali figure fossero visibili, si udì una voce provenire da esse.


"Meng Hao è il mio maestro! Mi senti? Meng Hao! Lui è il sovrano delle Rovine dell'Immortalità, il Signore delle Nove Montagne e Nove Mari! Stavo solo scherzando con te, ok? T-t-tu... tu sei stata così meschina! Perché stai cercando di ucciderci! Non puoi dare la colpa a me! Tutto ciò che ho fatto mi è stato insegnato dal mio maestro! Perché non vai a cercarlo, eh? Aiya! Come osi attaccarci! Dannazione! Il Quinto Signore si sta davvero innervosendo! Aspetta e vedrai! Il mio maestro non ti permetterà di farla franca!"


NOTE:


1. L'abilità utilizzata da Su Yan è molto simile sia per quanto riguarda il nome che per la sua funzione a una delle principali abilità di Su Ming, il personaggio principale di Beseech the Devil di Er Gen. Non si può escludere la possibilità che Su Yan discenda o sia in qualche modo connessa a Su Ming, proprio come il Clan Wang sembra essere connesso a Wang Li di Renegade Immortal.


2. Sull'internet cinese ho letto tante domande circa questa parte in cui Su Yan menziona il calderone e chiede a Meng Hao se il suo cognome sia Wang. Pare che Wang Lin di Renegade Immortal abbia un calderone con proprietà simili a quello di Meng Hao. Tuttavia, dalle risposte che ho potuto leggere su internet emerge che quel calderone è stato distrutto, quindi non può trattarsi dello stesso. Resta però l'incognita sul perché Su Yan avrebbe detto qualcosa di questo genere. Le ipotesi a riguardo sono molteplici...


__


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:


<a href="https://www.patreon.com/madotter">https://www.patreon.com/madotter </a>


Grazie!


