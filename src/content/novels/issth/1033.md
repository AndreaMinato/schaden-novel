---
title: Capitolo 1033 - La Forza della Schiera!
pubDate: 2025-03-17T11:17:35.034Z
tags:
    - issth
---


Di quei due raggi di luce, uno conteneva un pappagallo colorato, alla cui caviglia era attaccata una gelatina di carne dalle sembianze di una campana, che scampanellava senza tregua.


L'altro raggio... conteneva una ragazza. Aveva uno sguardo severo e sulla sua fronte s' intravedevano le vene blu. In realtà sembrava piuttosto stanca, come se fosse così esasperata da essere sul punto di diventare pazza. Era... Li Ling'er.


Il pappagallo svolazzava, aveva un aspetto sparuto e malsano. Dietro di lui figurava un'enorme creatura, larga centinaia di metri e terrificante all'inverosimile.


Sembrava una sfera gigantesca, ricoperta da un'infinita distesa di pelo. Aveva un occhio solo, lo sguardo gelido. Di tanto in tanto, il pelo che la ricopriva si trasformava in tentacoli che ondeggiavano distruggendo qualsiasi cosa toccassero. In quel momento, la creatura stava inseguendo il pappagallo e Li Ling'er.


La creatura emanava un'aura terrificante e il suo aspetto era spaventoso, ma non si muoveva così velocemente. Era quasi come se fosse in conflitto con le leggi della natura delle Rovine dell'Immortalità, che facevano sì che una costante pressione gravasse su di essa. Mentre si muoveva, una debole luce tremolante l'accompagnava.


"Stavo solo scherzando!" urlò infuriato il pappagallo. "Perché vuoi vendicarti in questo modo?"


"Ecco, giustissimo! Si sta comportando male! È sbagliato! Aspetta che il Terzo Signore diventi un po' più potente e ci penserà lui!"


"Zitto! Zitto! ZITTO!!" sbraitò Li Ling'er, sul punto di impazzire. La presenza del pappagallo e della gelatina le faceva perdere il senno. 


Dopo essere stata scaraventata nelle Rovine dell'Immortalità dal Patriarca Affidabilità, aveva passato tutto il tempo sola con il pappagallo e la gelatina. Si erano cautamente addentrati nelle Rovine dell'Immortalità, cercando una via di uscita.


All'inizio, le cose andavano bene. Li Ling'er riusciva a sopportare l'incessante tintinnio della gelatina e l'estrema arroganza del pappagallo. Dopotutto, prima di prendersela con un cane, è bene considerare chi è il suo padrone. Meng Hao l'aveva salvata quindi, ovviamente, Li Ling'er aveva deciso di comportarsi bene con i suoi animaletti.


Tuttavia... per qualche strano motivo, quel maledetto pappagallo sembrava non poter fare a meno di comportarsi come un pervertito ogni qualvolta si imbattesse in creature ricoperte di pelo o piume, scena a cui Li Ling'er aveva assistito già in varie occasioni.


Indipendentemente dalla potenza della creatura in questione, il pappagallo gridava di emozione e si lanciava eccitato verso questa.


Cosa accadeva dopo era insopportabile per Li Ling'er, che non poteva fare altro che rimanere senza parole. Si sentiva scoppiare la testa ed era come se tutto ciò in cui aveva sempre creduto fosse ormai un ricordo.


L'ultima volta era accaduto con la sfera gigantesca. All'inizio, la sfera non si era mossa. Tuttavia, dopo centinaia di volte, si era infuriata. Non potendo sopportare oltre, esplose in un ruggito con una potenza tale che avrebbe potuto fare in mille pezzi la base di coltivazione di Li Ling'er.


Se l'erano immediatamente data a gambe, ma l'umiliazione inflitta alla creatura era tale che essa si lanciò all'inseguimento furiosa.


Mentre fuggivano, avevano percepito le increspature provenienti dalle tecniche magiche e avevano ipotizzato che provenissero da persone. Il pappagallo aveva quindi suggerito di andare in quella direzione, e così fecero, pronti a supplicare aiuto in un momento così critico.


Quando furono vicini, sia Meng Hao che Su Yan videro il pappagallo e Li Ling'er. L'attenzione di Su Yan, però, si concentrò più che altro sulla sfera gigantesca che li inseguiva.


"Un Divora Lune!" sospirò Su Yan. Abbassò il volto e il cuore cominciò a battere più forte. L'improvvisa comparsa del Divora Lune le impediva la fuga. Di fronte aveva Meng Hao e i suoi coleotteri neri, e dietro il Divora Lune. Era in trappola, di conseguenza perse quasi ogni speranza. 


"Dannazione, come è potuto succedere? Ci sono solo un paio di Divora Lune in tutte le Rovine dell'Immortalità. Di solito dormono e basta, non si sveglierebbero nemmeno se crollasse il Cielo o la Terra. E anche se si svegliassero, le leggi della natura sono diverse, quindi non andrebbero a zonzo. Co-Cosa sta succedendo? Perché questo Divora Lune sta inseguendo queste persone?


"Cosa potranno mai aver fatto per provocarlo al punto di inseguirli?!" Lo scalpo di Su Yan era intorpidito; era più che consapevole di quanto il Divora Lune potesse infuriarsi. Stava per tentare la fuga, quando Meng Hao utilizzò l'Essenza della Fiamma Divina.


Su Yan eseguì immediatamente un gesto incantato, con il quale liberò un'abilità divina per contrattaccare. In un battito di ciglia i due si ritrovarono a combattere ferocemente. Su Yan venne ferita più volte. Il sangue spruzzava dalla sua bocca, e si rese conto che nonostante fosse una valida avversaria per Meng Hao, era costantemente distratta dalla necessità di evitare i coleotteri neri che li circondavano. La scampò per un pelo svariate volte.


Allo stesso tempo, il Divora Lune si faceva sempre più vicino. La freddezza nei suoi occhi avrebbe potuto distruggere qualsiasi essere vivente si trovasse sulla sua strada.


"Dannazione!!" Il suo volto tremava mentre il sangue le sgorgava dalla bocca. Sapeva che non poteva resistere ancora a lungo, forse giusto il tempo di dieci respiri, poi sarebbe stata sconfitta.


Digrignò i denti e assunse un'espressione incredibilmente risoluta. Lasciò che l'attacco dell'Essenza della Fiamma Divina di Meng Hao la colpisse; il sangue spruzzò dalla sua bocca e ne uscì gravemente ferita. Tuttavia, acquisì una velocità tale da riuscire a fuggire dai coleotteri neri che la circondavano, per dirigersi... dritta verso il Divora Lune.


Mentre sfrecciava verso di lui, estese la mano destra, facendo rifluire tutto il suo sangue. Poco dopo, dal suo corpo si diffuse uno strano, dolce odore.


Nessun coltivatore vi avrebbe potuto trovare qualcosa di strano, ma il Divora Lune ne rimase perplesso. All'improvviso, si aprì un enorme varco nel suo corpo, quasi come fosse una bocca.


Si aprì proprio in mezzo all'unico occhio della creatura, creando quindi un secondo occhio. Nella sua bocca, file su file di denti affilati che scintillavano di una luce fredda, saranno stati decine di migliaia. Sembrava quasi che l'intero corpo della creature fosse fatto di denti!


La bocca gigantesca inspirò, e Su Yan continuò la sua corsa frenetica, come un aquilone senza filo, dritta verso il Divora Lune. 


In un battito di ciglia, aveva superato sia il pappagallo che Li Ling'er, che erano ancora storditi dalla presenza di Meng Hao.


Entrambi, come anche la gelatina, guardavano adesso il Divora Lune spalancare la bocca. Quando videro le infinite, spaventose fauci al suo interno, il loro stupore si trasformò in terrore.


Meng Hao si accigliò. Sembrava che Su Yan fosse sul punto di essere ingoiata dal Divora Lune. Avrebbe potuto ricorrere al Calderone dei Fulmini per scambiarsi di posto con lei ma... a quel punto sarebbe stato lui ad essere ingoiato dall'enorme creatura.


"Che piano astuto!" pensò. Di colpo capì cosa stava cercando di fare Su Yan. Aveva chiaramente incitato la creatura a cercare di ingoiarla. Probabilmente conosceva quindi un modo per uscirne. Era un modo per scappare, e anche evitare che Meng Hao utilizzasse il Calderone dei Fulmini. "Bhè, non potrai comunque sfuggirmi!"


Meng Hao era a dir poco affascinato dalle magie Daoiste di Su Yan. Nonostante l'inaspettato stravolgimento della situazione, sbatté la sua borsa da trasporto per produrre un Frutto del Nirvana!


Questo non era il suo frutto del Nirvana, era quello del Patriarca del Clan Fang della prima generazione!


Senza la minima esitazione, Meng Hao mise il frutto nella sua fronte, producendo un frastuono nella sua mente. Allo stesso tempo avvertì qualcosa gonfiarsi dentro di sé.


BOOOOOMMMM! Meng Hao sentì chiaramente i suoi meridiani Immortali esplodere di potere, acquisendone sempre più via via che la sua base di coltivazione cresceva.


33 Cieli crollarono e divennero una luce Immortale che si riversò su Meng Hao e si trasformò in una veste Imperiale. Meng Hao fluttuava nel vuoto. Non aveva più l'aspetto di un Eccelso del Reame Immortale, era un gradino più in alto... era l'Imperatore Immortale dell'antichità!


Li Ling'er spalancò gli occhi. Aveva già visto accadere ciò, sebbene attraverso uno schermo. Meng Hao aveva adesso un'energia tale da poter uccidere persino i coltivatori del Reame Antico con tre Lampade dell'Anima spente.


Tuttavia, era la prima volta che vi assisteva dal vivo e il cuore le batteva all'impazzata. La sua base di coltivazione tremò, e i suoi meridiani Immortali si sentirono obbligati a obbedire a Meng Hao.


Su Yan era terrorizzata. Non avrebbe mai immaginato che Meng Hao possedesse un tale asso nella manica. Sfrecciò alla sua massima velocità verso il Divora Lune, mentre avvertiva un formicolio sul cuoio capelluto. Era più che consapevole che raggiungere il Divora Lune era la sua unica via di scampo.


Un'energia indescrivibile si levò da Meng Hao mentre fissava con freddezza Su Yan avvicinarsi al Divora Lune. Senza accennare alcuna espressione, fece un passo avanti.


Con quel singolo passo superò Li Ling'er e il pappagallo. Scosse poi rapidamente la manica, rilasciando un potere che spinse gentilmente Li Ling'er e il pappagallo indietro, lontano dal Divora Lune.


Con il secondo passo, svanì per riapparire tra Su Yan e il Divora Lune.


A quel punto Su Yan perse le speranze. Esplose con tutte le tecniche magiche e abilità divine alle quali poteva attingere. La mano di Meng Hao si fece spazio, facendole tutte a pezzi prima di... stringerla intorno al collo di Su Yan.


La sua mano era gelida, e appena si posò su Su Yan, la sua base di coltivazione venne bloccata dal potere Immortale di Meng Hao.


"Non c'è una rivalità tale tra noi che mi spinga ad ucciderti," disse Meng Hao. "Quindi fai la brava, e non ti distruggerò."


In quello stesso istante, uno dei tentacoli del Divora Lune sfrecciò verso di loro. Proprio quando Meng Hao era sul punto di schivarlo, il tentacolo si fermò, come se avesse percepito qualcosa in Meng Hao che lo aveva fatto ritirare all'istante. 


Gli occhi di Meng Hao brillarono, si girò per guardare il Divora Lune, rimasto a bocca aperta a soli 30 metri di distanza. Il Divora Lune era talmente terrorizzato che stava tremando e... iniziò piano piano ad indietreggiare. Lentamente, chiuse l'enorme bocca.


Nel suo unico occhio si leggeva un terrore tale da lasciare Su Yan senza parole!


Era come se avesse paura di Meng Hao.


Gli occhi di Meng Hao brillarono luminosi. Proprio in quel momento, quando era stato sul punto di schivare il tentacolo, aveva avvertito qualcosa dentro di sé... il simbolo del sigillo che la donna vestita di bianco gli aveva messo quando lo aveva proclamato tredicesimo della Schiera!


Quel segno apparve improvvisamente sulla fronte di Meng Hao, irradiando una luce brillante.


Meng Hao iniziò a pensare allo status di Eccelso della donna vestita di bianco e il suo cuore tremò. Tenendo sempre stretta Su Yan con la mano sinistra, alzò la mano destra e fece un gesto di noncuranza verso il Divora Lune.


"Vattene," provò a dire, pronto ad indietreggiare se necessario.


Il gigantesco Divora Lune stava chiaramente tremando, e Li Ling'er, Su Yan, il pappagallo e la gelatina osservavano la scena con occhi spalancati. Il Divora Lune sembrò quasi annuire in risposta a Meng Hao, prima di indietreggiare e scomparire in lontananza.


Li Ling'er rimase senza parole di fronte a Meng Hao, che fluttuava nelle sue vesti Imperiali di luce Immortale emanando un'energia sempre più potente. Quando aveva mosso la mano, facendo indietreggiare un'enorme, terribile creatura era quasi sembrato un Eccelso del Cielo e della Terra. Quell'immagine si stampò per sempre nella mente di Li Ling'er, come fosse una scena di un dipinto.


Il pappagallo sbarrò gli occhi e la gelatina lo fissò esterrefatta.


E per quanto riguarda Su Yan, sul suo viso si disegnò un'espressione complessa.


"Tu sei... nella Schiera?!"                                


                                



