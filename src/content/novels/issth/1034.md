---
title: Capitolo 1034 - Non Siamo Fatti per Stare Insieme
pubDate: 2025-03-17T11:17:35.034Z
tags:
    - issth
---




Il Divora Lune si dissolse lentamente nel cielo delle Rovine dell'Immortalità. Meng Hao fluttuava a mezz'aria mentre l'energia dell'Imperatore Immortale diminuiva lentamente. Alla fine, il Frutto del Nirvana riemerse dalla sua fronte, Meng Hao lo mise nella borsa da trasporto. Eseguì degli incantesimi anche su Su Yan, per rimpicciolirla fino a poterla mettere nella borsa da trasporto.


Prima di scomparire, sul viso di Su Yan si disegnò un sorriso gelido, che non poteva però nascondere lo shock e le altre complesse emozioni che provava.


Meng Hao la ignorò. Poi, si girò verso il pappagallo e Li Ling'er.


Inconsciamente, Li Ling'er ne evitò lo sguardo. Non aveva dimenticato l'opinione che si era fatta su Meng Hao, e adesso il suo cuore traboccava di emozioni contrastanti, tra le quali la totale confusione.


Era sicurissima che, in passato, lo aveva odiato con tutta sé stessa, soprattutto per come l'aveva umiliata. Quando aveva scoperto che si sarebbero dovuti sposare, di primo impatto, avrebbe preferito morire.


Non poteva nemmeno immaginare come gestire una cosa del genere. Sarebbe stato un incubo ad occhi aperti.


Per questo, aveva preferito fuggire dal matrimonio. Ovviamente non si aspettava che alla fine sarebbe stata proprio la persona dalla quale fuggiva a salvarla.


Meng Hao poteva percepire i sentimenti contrastanti provati da Li Ling'er, quindi spostò lo sguardo con un lieve sospiro. Sapeva che Li Ling'er avrebbe dovuto essere già tornata nel Clan Li a quel punto. Dato che l'aveva ritrovata con Yi Fazi alle calcagna, era ovvio che avesse abbandonato il clan.


Ed era facile indovinarne il motivo. Considerata l'imminente alleanza sigillata dal loro matrimonio, il fatto che Li Ling'er avesse abbandonato il clan indicava che aveva scelto di fuggire, proprio come Meng Hao. Non c'erano altre ipotesi plausibili.


Fu a quel punto che il pappagallo si schiarì la voce. "Haowie, perché ti immischi in cose che non ti riguardano?" disse, con il suo tono più saggio e orgoglioso. "Era l'amata concubina del Quinto Signore! Il Quinto Signore non ne era spaventato! Era solo il mio modo per farla uscire dal guscio.


"Bhè, adesso che l'hai fatta andare via... Vabbé, non fa niente, dimenticatelo. Sarà segno che tra di noi non era destino!


I cinquecento coleotteri neri svolazzavano vorticosamente attorno a Meng Hao, e il ronzio prodotto dalle loro ali riecheggiava in tutte le direzioni. Data la loro presenza, Meng Hao continuava a dare l'impressione di essere qualcuno da cui stare alla larga, nonostante non emanasse più l'energia dell'Imperatore Immortale.


Ciascuno di quegli insetti facenti parte del piccolo esercito aveva un Occhio di Fantasma sul dorso, che emanava una freddezza sinistra. Anche gli insetti stessi avevano occhi freddi e inespressivi, che emanavano un'aura spaventosa.


Persino un esperto dell'Antico Reame avrebbe avuto paura a guardare quei coleotteri neri.


Meng Hao posò ancora lo sguardo su Li Ling'er e le chiese, "Quindi, quella vecchia tartaruga se n'è già andata?"


Prima che Li Ling'er potesse rispondere, la gelatina a forma di campana attaccata alla caviglia del pappagallo tuonò improvvisamente, "Quel vecchio bastardo è indecente! Ai limiti della malvagità! Merita una morte orribile! Il Terzo Signore presta solenne giuramento di convertirlo! Quella dannata, vecchia tartaruga ha avuto la faccia tosta di mettermi da parte e scappare da sola!!


"Io, il Terzo Signore, sono stato un folle ad averne pietà in precedenza, e dargli così tanti consigli. Grr! Il Terzo Signore è estremamente scocciato! È senza vergogna! Un fuorviato! Un teppista!!" La gelatina era chiaramente infuriata con il Patriarca Affidabilità, ed era convinta di essere stata vittima di una grossa ingiustizia.


Incoraggiato dalla rabbia manifestata dalla gelatina, il pappagallo gli fece eco: "Esatto! Quel bastardo si è spinto troppo in là. Dannazione!" Il pappagallo si sbilanciò un po' di più, dichiarando la sua prossima mossa. "La prossima volta che lo vedrò, il Quinto Signore si accerterà che egli sappia quanto sono meraviglioso! Mi trasformerò in una delle mie amate concubine!"


Meng Hao non prestò attenzione a quei due buffoni, si diresse verso un coleottero vicino a lui e vi si mise a sedere a gambe incrociate. Dopo aver dato un'occhiata intorno, guardò Li Ling'er e si schiarì' la gola.


"Compagna Daoista Li," disse, "Credo ci siano stati dei malintesi tra noi in passato..."


Li Ling'er lo guardò. La parola "malinteso" la fece pensare a molte cose, sopratutto all'uso ripetuto che Meng Hao aveva fatto del suo palmo. Quando ci ripensava, si sentiva ancora umiliata ed arrabbiata. Poteva quasi ancora avvertire un certo torpore e dolore sulle sue natiche.


"Però, ti ho salvata, giusto?" continuò Meng Hao. "Sebbene tu mi debba ancora dei soldi....."


Li Ling'er si accigliò. "Solo perché mi hai obbligata a scrivere una promessa di pagamento!" disse.


"Giusto, giusto. Bhè, il processo non è importante. Stiamo parlando di Karma, quindi mi devi del denaro, punto." Quando vide l'espressione di risposta sul volto di Li Ling'er, Meng Hao si affrettò ad aggiungere, "Ma non ti preoccupare. Non è più necessario!"


Considerando la personalità di Meng Hao, pronunciare tali parole doveva essergli costato un certo sforzo.


"Guarda, nessuno dei due ha una vita facile, quindi perché renderci le cose più difficili? I nostri clan vogliono un'alleanza, e sono disposti a sacrificarci per ottenerla. Mi sembra ovvio che l'unica ragione per la quale ci siamo incontrati qui è che stiamo entrambi cercando di scappare da quel matrimonio.


"A tal riguardo, penso che ci troviamo sulla stessa barca!" Un bagliore luminoso apparve negli occhi di Meng Hao mentre continuava, "Guarda, ti ho salvata. Si da il caso che io sia anche piuttosto bello, e piaccia a tante ragazze. Per esempio, prendi quella ragazza che ho catturato poco fa. Ci ha provato con me, ma l'ho rifiutata. Poi ha cercato di farmi ogni sorta di cattiveria. Non si possono perdonare cose del genere!" disse Meng Hao, senza la benché minima vergogna. Meno male che Su Yan non poteva sentire ciò che stava dicendo, altrimenti sarebbe stata così arrabbiata che il sangue sarebbe spruzzato dalla sua bocca come in una fontana.


"Ma..." continuò cupo, "Compagna Daoista Li, non devi in nessun caso continuare a male interpretare i miei sentimenti. Credimi, tra di noi non accadrà nulla. Non ho alcuna intenzione di correrti dietro! In più, sono già sposato. Noi due... non siamo fatti l'uno per l'altra, tutto qui.


A tali parole, il pappagallo rimase senza parole, la gelatina spalancò gli occhi e Li Ling'er rimase a bocca aperta, sbalordita.


"TU!" urlò con gli occhi spalancati.


"Davvero," disse, facendo un passo indietro per precauzione. "Non siamo fatti per stare insieme. Compagna Daoista Li, so che avermi visto destreggiare con una tale energia poco fa ti ha impressionato. Però, devo davvero cercare di controllarti. Non invaghirti di me!


"Le donne devono imparare a comportarsi dignitosamente. Noi due... non è destino."


"Non preoccuparti, Meng Hao!!" ringhiò Li Ling'er a denti stretti. "Se dovessi scegliere tra te e un maiale, sceglierei il maiale!"


"Davvero??" disse Meng Hao, con gli occhi illuminati di una luce brillante.


"Tu... Meng Hao, io, Li Ling'er, porto sempre a termine ciò che dico!" Li Ling'er era a dir poco contrariata. Meng Hao stava facendo sembrare che non vedesse l'ora di sposarlo. E fu ancora più evidente quando, in risposta alle sue parole, Meng Hao tirò un sospiro di sollievo. Al che la rabbia di Li Ling'er divampò ancora di più.


Meng Hao rise di gusto. Sorridendo, fece gesto ad un coleottero di avvicinarsi.


"Compagna Daoista Li, adesso che i nostri malintesi sono stati risolti, vorrei porgerti le mie condoglianze. Forza forza, siediti su questo insetto. Ti condurrò sana e salva fuori dalle Rovine dell'Immortalità.


A quelle parole, Li Ling'er perse il controllo della sua rabbia, guardò Meng Hao e disse, con i denti digrignati, "Condoglianze? Meng Hao sei in grado di pronunciare anche solo una parola senza essere sgradevole? Cosa diavolo vuoi dire con 'condoglianze'? Non dirmi che davvero credi che io, Li Ling'er, ti abbia mai considerato l'amore della mia vita o qualcosa del genere? Pensi che il tuo rifiuto nei miei confronti debba essere seguito da delle condoglianze?"


Meng Hao si grattò la testa e sospirò, con espressione esasperata.


"Ottimo, allora, ritiro le mie condoglianze."


"Che intendi dire con ritiro le mie condoglianze!?!?" Li Ling'er si sentiva sul punto di impazzire.


"Niente condoglianze!" rispose rapidamente. "Anche se ho rifiutato il tuo amore, anche se ho mandato in frantumi tutti i bei sentimenti che provavi per me. Anche se da oggi in poi, tutto ciò che potrai fare sarà guardarmi in silenzio e da lontano. Nonostante tutto questo, non ti porgo condoglianze! Va bene? Contenta?"


Li Ling'er piegò la testa indietro e urlò. Si afferrò i capelli e tirò forte. Era un'impresa parlare con Meng Hao senza perdere il senno.


Tremante, ripensò a tutto ciò che era accaduto da quando aveva lasciato il clan, e il dolore che si liberò dal suo cuore fece scendere delle lacrime. Non aggiunse altro. Si mise a sedere sul dorso del coleottero, con le lacrime che le rigavano le guance.


Anche Meng Hao non aggiunse altro. Il pappagallo e la gelatina si guardarono l'un l'altro, per poi commentare a bassa voce. Di tanto in tanto, guardavano Meng Hao e Li Ling'er. Allora, la gelatina appariva confusa, mentre il pappagallo assumeva un'espressione saggia, come se le stesse spiegando ciò che non riusciva a capire.


La gelatina annuì più volte.


Tutto si calmò. I coleotteri neri continuavano a ronzare mentre Meng Hao scortava Li Ling'er lontano. Grazie ai coleotteri, il viaggio nelle Rovine dell'Immortalità proseguì senza grossi intoppi. Di tanto in tanto Meng Hao si guardava attorno e, basandosi sulle sue esperienze precedenti nelle Rovine dell'Immortalità, li conduceva fuori dalle profondità della rovine, verso la loro fine.


Molti giorni dopo, i resti delle Rovine dell'Immortalità si fecero sempre più rade. Non troppo lontano, si poteva scorgere la fine delle rovine e, al di là, un mare.


Non era un mare vero, bensì una distesa di nebbia che era diventata talmente fitta da essere sprofondata in basso, formando un mare di nebbia. Meng Hao percepiva in profondità la nebbia era talmente densa che laggiù ci sarebbe potuto essere un vero mare.


Quel posto... non era altro che il Nono Mare!


Meng Hao si alzò sul dorso del coleottero nero, gli occhi che gli brillavano. L'intero esercito di coleotteri non rallentò, continuarono a sfrecciare, facendosi sempre più vicini alla fine.


Tuttavia, fu a quel punto che, di colpo, una persona si materializzò sopra di loro.


Era una donna vestita di bianco, e quando comparve dal vuoto fu come se le Rovine dell'Immortalità fossero state avvolte dall'oscurità. Era come se il mondo intero, incluse le luci delle stelle, si fosse riunito nella sua persona. Persino il Nono Mare, visibile in lontananza, si fermò.


Quella donna sembrava essere superiore a qualsiasi cosa, come se al suo cospetto persino le leggi della natura perdessero efficacia.


Fluttuava, calma, osservando Meng Hao.


Non appena posò gli occhi sulla donna, la mente di Meng Hao rimbombò. Ordinò immediatamente ai coleotteri neri di fermarsi. In realtà, non era nemmeno necessario: stavano tutti tremando e non osavano avvicinarsi alla donna.


"Meng Hao le porge i suoi saluti, Sua Eccellenza!" disse, tremando, e giunse le mani per poi fare un profondo inchino. Quella donna era la stessa che lo aveva messo nella Schiera... l'Eccelsa!


In quell'istante, il pappagallo, impaurito, chinò la testa come per nascondersi. La gelatina era stranamente silenziosa, non osava nemmeno aprire la bocca.


Li Ling'er percepiva l'aura terrificante emanata dalla donna vestita di bianco, si alzò immediatamente e fece un inchino.


Lo sguardo della donna si posò su Meng Hao, poi su Li Ling'er e infine sulla gelatina. "Mi sono recentemente ricordata di una questione passata... Ti ricordi ancora di me?"


La gelatina tremò.


"NO!" rispose con voce arcaica ma leggera. Quando parlò, Meng Hao non poté fare a meno di pensare che ci fosse qualcosa di strano. Non aveva mai sentito dire una sola parola a quella gelatina.<br>


                                
                                



