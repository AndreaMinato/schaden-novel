---
title: Capitolo 1035 - La Gelatina di Carne era l’Imperatore del Fulmine?
pubDate: 2025-03-17T11:17:35.034Z
tags:
    - issth
---


La donna vestita di bianco rimase in silenzio per un momento, mentre guardava la gelatina di carne con un’espressione complicata, come se stesse richiamando dei ricordi del passato. Meng Hao non era sicuro del perché, ma per qualche ragione sembrava quasi un’espressione di… amaro sdegno.


All’improvviso, lo scalpo di Meng Hao iniziò a intorpidirsi e inconsciamente guardò verso la gelatina di carne, poi di nuovo verso l’Eccelso vestito di bianco. Sperava di essersi sbagliato e che non ci fosse uno sguardo di amaro risentimento sulla sua faccia. Eppure, quando la riguardò, ne fu ancora più sicuro di prima, la cosa gli fece sbattere le ciglia.


Dopo un momento di silenzio, l’Eccelso vestito di bianco chiese lentamente, “Non ricordi, o non sei disposto ad ammetterlo?”


“Non ricordo,” rispose la gelatina di carne, la sua voce roca, senza alcun accenno della sua usuale prolissi.


“Anni fa, c’era un coltivatore di nome Lei Daozi. [1] Era un coltivatore del fulmine, uno dei nove Imperatori. Era conosciuto come l’Imperatore del Fulmine. Lo conosci?” L’espressione della donna vestita di bianco si fece sempre più complessa mentre guardava la gelatina di carne. Alcune volte ricordava le cose chiaramente, altre volte i suoi ricordi erano sfocati. Tuttavia, recentemente, aveva iniziato a ricordare molte cose riguardo il passato.


“Mai sentito nominare.” La voce della gelatina di carne era antica come sempre, eppure, ora sembrava contenere un pizzico di dolore.


La donna vestita di bianco guardò profondamente la gelatina di carne per un momento, poi sospirò e disse lievemente, “Se non fosse stato per la grande catastrofe, lui sarebbe stata la persona con la più alta possibilità di diventare il quarto Eccelso. A quei tempi, lui e io… avevamo un accordo [2].” 


La gelatina di carne rimase in silenzio, non proferendo nemmeno una parola.


La donna vestita di bianco chiuse gli occhi per un po’ di tempo e quando li riaprì un’altra volta, stava guardando il pappagallo. La sua espressione era di repulsione e in risposta, il pappagallo abbassò la testa ancora di più e iniziò a guardarsi intorno furtivamente. Dalla prospettiva di Meng Hao, il pappagallo sembrava veramente nervoso, forse persino spaventato.


Alla fine la donna volse lo sguardo dal pappagallo a Meng Hao. La sua voce era tranquilla, “Ebbene, stai andando bene. Una volta raggiunto il Reame Antico, diventerai sicuramente parte dei miei piani!” In seguito, si girò e se ne andò.


Meng Hao non era un novizio nel mondo dei coltivatori. Era abituato agli inganni e contro-inganni e sapeva di non dover prendere tutto quello che dicevano le persone come un dato di fatto. Quindi, per lui era ovvio che stava accadendo qualcosa sotto la superficie. Chiaramente, la donna aveva prestato solo una fugace attenzione a lui e il pappagallo. La vera ragione del suo arrivo era stata la gelatina di carne!


Sembrava quasi come se lei si fosse presentata solo per porre quelle poche domande. Lui sapeva da tempo che il pappagallo e la gelatina di carne avevano dei retroscena straordinari. Tuttavia, non avrebbe mai potuto immaginare che erano invischiati con l’Eccelso vestito di bianco. Per quanto riguarda la gelatina di carne, a quanto pare, il suo passato era parte di una ispirata e tragica storia.


Nel momento in cui la donna vestita di bianco stava per andare via, improvvisamente si fermò sul posto, guardò Li Ling’er e disse, “Eee?”


Mentre dava una sbirciata, i suoi occhi si riempirono di uno strano bagliore.


“Tu sembri esattamente uguale…” mormorò lievemente. Scosse un dito, facendo volare involontariamente Li Ling’er per aria, fino a farla fluttuare di fronte a lei.


“Sei disposta a praticare la coltivazione sotto la mia direzione?” chiese, il suo tono era serio.


Li Ling’er rimase a guardare scioccata. Basandosi su come Meng Hao aveva parlato e trattato la donna, fu in grado di capire che c’era qualcosa di profondamente misterioso che la riguardava.


Mentre esitava, si voltò e per caso vide lo sguardo scioccato sulla faccia di Meng Hao. Con un freddo e involontario sbuffo, smise di esitare e giunse le mani verso la donna vestita di bianco.


“Sono disposta a farlo!”


La donna vestita di bianco annuì lievemente, poi si voltò. Mentre lo fece, una nuvola apparve sotto i piedi di Li Ling’er, la quale la trasportò insieme alla donna mentre si allontanava.


Li Ling’er sembrava alquanto apprensiva, ma quando si voltò e vide l’espressione sbalordita di Meng Hao, provò all’improvviso un grande senso di contentezza, poi lo fissò negli occhi.


Meng Hao era veramente scioccato, aveva la sensazione di essere stato trascurato. Il fatto che la gelatina di carne avesse un retroscena misterioso era una cosa. Tuttavia, lui aveva praticato la coltivazione fino a diventare l’Eccelso del Reame Immortale. Quando assorbiva il Frutto del Nirvana, poteva persino raggiungere il livello di Imperatore Immortale. Eppure, a quanto pare, Li Ling’er sembrava attirare ancora più attenzione da parte della donna vestita di bianco rispetto a quanto facesse lui.


Poi c’era quell’atteggiamento da ‘paesano che diventa re’ che lei aveva tenuto mentre lo guardava con odio. Era come se gli volesse far capire che quando si sarebbero incontrati in futuro, le loro posizioni sarebbero stato totalmente differenti.


Roteando gli occhi nella sua mente, Meng Hao giunse le mani e si inchinò profondamente a Li Ling’er, un’espressione solenne copriva la sua faccia, come se non potesse fare a meno di esprimere le sue condoglianze a lei.


“Ling’er, mi dispiace. Non importa se hai una nuova posizione, non posso lo stesso prenderti in moglie. Sono già sposato e io e te semplicemente non siamo fatti l’uno per l’altra. Ti auguro il meglio e spero che un giorno tu possa trovare la tua felicità.” Meng Hao sospirò, i suoi occhi brillavano con un’aria di cordoglio.


Non appena Li Ling’er udì le sue parole, tremò. “Ammutolisciti, Meng Hao!!”


Fissandolo, digrignò i denti e sbatté un piede a terra. Dopo questo, ignorò Meng Hao e seguì la donna vestita di bianco nella distanza. 


Dopo che scomparvero, si sentirono dei sospiri di sollievo provenire dal pappagallo e la gelatina di carne.


“Ora, QUELLO è stato spaventoso!” esclamò il Quinto Signore. “Quindi, la vecchia Nonna Demone ha recuperato alcuni dei suoi ricordi!!” Si diede dei colpetti sul petto con l’ala, come se avesse appena superato un qualche tipo di esperienza straziante.


“Per fortuna, sembra che abbia riacquisito solo parte dei suoi ricordi, non molti,” mormorò il pappagallo. “Altrimenti, non sarebbe stata semplicemente infastidita, dopo avermi visto. Mi avrebbe spennato e arrostito per la cena.” Sembrava sinceramente sorpreso di essere ancora vivo.


La gelatina di carne rilasciò un lungo sospiro, dopo di che la sua faccia si accese di eccitazione e disse, “Com’era la mia recitazione!? Hahaha! Meng Hao, e tu, vecchio piccione, ditemi la verità. La recitazione del Terzo Signore era buona o no, huh? Buona o no!?”


“Hahaha! Hey, quasi mi dimenticavo che avevamo fatto una scommessa! Il Terzo Signore vince! La capacità di recitazione del Terzo Signore è incredibile! Tuttavia, sembra alquanto sbagliato e immorale. Quinto Piccione, non sei d’accordo?” Ora che la gelatina di carne parlava, iniziò immediatamente a blaterare, evidentemente aveva trattenuto la lingua per troppo tempo e adesso non vedeva l’ora di rifarsi.


“La tua recitazione vale quanto una scoreggia!” disse il Pappagallo, tirando una sberla alla gelatina di carne. “Ti sei fatto scappare quasi tutto! Hai detto decisamente troppo! La prossima volta, ricordati che quando parli alla Nonna Demone, devi dire solo una parola!”


Meng Hao fissò la gelatina di carne scioccato. La gelatina di carne ritornò a comportarsi come aveva sempre fatto in passato e grazie al loro dialogo, sembrava che il pappagallo e la gelatina di carne avessero fatto una scommessa tra di loro.


Meng Hao previde un mal di testa in arrivo, non era sicuro di cosa dire ai due sempliciotti.


Tuttavia, non poteva dimenticarsi ‘dell’Imperatore del Fulmine’ che la donna vestita di bianco aveva nominato. Guardò attentamente la gelatina di carne, ma non chiese alcuna domanda. In molte occasioni in passato, aveva cercato di ottenere delle informazioni circa il loro passato, ma senza riuscire a ricavare nulla. Si era abituato a questa cosa ormai. Alla fine, emanò il suo senso divino, facendo cosi affrettare in avanti i coleotteri neri.


Diverse ore dopo, Meng Hao, insieme ai circa cinquecento coleotteri neri e gli incessantemente battibeccanti pappagallo e gelatina di carne, emerse dalle Rovine dell’Immortalità. Fluttuavano nel cielo stellato di fronte a loro c’era il Nono Mare.


Ripensando a tutto quello che era recentemente successo, Meng Hao si girò a guardare attraverso le Rovine dell’Immortalità, in direzione del Pianeta Vittoria Orientale. I suoi occhi poi brillarono di determinazione mentre si girava per dirigersi verso il Nono Mare sopra il suo coleottero nero.


“Il Mondo del Dio dei Nove Mari mi darà finalmente tutti i premi che ho ottenuto durante la prova del fuoco delle Tre Grandi Società Daoiste.” Un’espressione pensierosa apparve nei suoi occhi mentre rimuginava su questa cosa. Le Tre Grandi Società Daoiste avevano accettato di farlo diventare un loro discepolo grazie alla sua partecipazione nella Schiera, avevano anche espresso la volontà di donargli qualche buona fortuna.  


Sapeva anche che non avrebbe speso troppo tempo nel Mondo del Dio dei Nove Mari. Dopo aver raccolto la sua ricompensa, avrebbe praticato la coltivazione per un po’, per poi dirigersi verso le altre due Grandi Società Daoiste.


"Le buone fortune che mi doneranno saranno sicuramente qualcosa che mi permetterà di raggiungere il Reame Antico il più in fretta possibile!” I suoi occhi brillavano. Secondo quello che aveva detto l’Eccelso vestito di bianco, solo quando avesse raggiunto il Reame Antico avrebbe fatto parte dei piani che la donna aveva in serbo per lui e per la Schiera.


Per quanto riguarda il Reame Antico, lui aveva il suo percorso da seguire.


“Assorbire i Frutti del Nirvana!” pensò accigliato. Dopo aver lasciato il Pianeta Vittoria Orientale, aveva cercato di assorbire i Frutti del Nirvana in varie occasioni. Tuttavia, non riusciva a fondersi permanentemente con nessuno di essi, nemmeno con i suoi Frutti del Nirvana.


In verità, nemmeno Fang Wei era riuscito a rimanere fuso con i suoi Frutti del Nirvana per troppo tempo. Questa era una cosa che era riuscito a percepire durante la loro battaglia.


Meng Hao rimase in silenzio mentre si avvicinava al Nono Mare. Occasionalmente passava vicino a dei coltivatori in viaggio, ma quando vedevano lui e i suoi cinquecento coleotteri neri, lo evitavano spaventati, senza osare avvicinarsi. 


Non voleva che nessuno lo riconoscesse, quindi usò la piuma nera per cambiare le sue fattezze. Di conseguenza, nessuno che lo vide aveva la minima idea che in realtà lui fosse il largamente famoso Meng Hao della Nona Montagna e Mare.


Meng Hao non sprecò tempo. A volte, provava ad assorbire i Frutti del Nirvana, altre volte tirava fuori Su Yan dalla sua borsa da trasporto. Cercava di avere delle conversazioni informali e amichevoli con lei nella speranza di convincerla a dargli alcune delle sue magie Daoiste in cambio della libertà.


Tuttavia, Su Yan si limitava a guardarlo con derisione e pronunciare dei commenti penetranti e intransigenti. 


Dopo diversi tentativi, fu chiaro che a prescindere dalla linea di ragionamento che apportava, Su Yan non avrebbe mai acconsentito. Alla fine, non ebbe più pazienza. Scuotendo una mano, la coprì di incantesimi restrittivi, sigillandola completamente, lanciandola di nuovo nella sua borsa da trasporto.


“Scommetto che provando un po’ di sofferenza, diventerà più cooperativa!” A meno che non sia assolutamente necessario, Meng Hao non voleva usare la Ricerca dell’Anima. Quello era un metodo molto vile e non c’era nessuna inimicizia irrisolvibile tra di loro al momento.


Il miglior esito e la sua prima scelta era di aspettare la cooperazione della ragazza.


Diversi giorni dopo, Meng Hao, sopra il suo coleottero nero, finalmente raggiunse la regione al bordo del Nono Mare. Quel coleottero nero era l’unico che aveva lasciato fuori dalla sua borsa da trasporto, mentre guardava la nebbia del Nono Mare, uno strano luccichio apparve nei suoi occhi. 


Il Nono Mare sembrava infinito, quasi senza fine. La nebbia si allungava a perdita d’occhio. Sembrava tutto umido, facendo arrivare Meng Hao alla conclusione che c’era davvero un enorme mare sotto la nebbia.


“Che mare enorme…” poi espirò. Nel Clan Fang, aveva visto una mappa delle Nove Montagne e Mari ed era a conoscenza del fatto che se avesse attraversato tutto il Nono Mare, sarebbe arrivato nella regione dell’Ottava Montagna.


“La Nona Montagna e Mare non rappresenta la fine della strada per me!” Mentre guardava lontano, il suo cuore si riempì di nobili ambizioni. Sul suo percorso di coltivazione, lui voleva essere libero e incondizionato. Voleva una vera libertà e indipendenza.


I Cieli non potevano bloccare il suo passo e la Terra non poteva ostacolare la sua strada!


Diede un colpetto al suo coleottero nero, il quale emise un ruggito mentre si trasformava in un raggio di luce nero che si lanciò nella nebbia del Nono Mare.


Quasi nello stesso momento in cui entrò nel Nono Mare, improvvisamente si spalancarono innumerevoli occhi, sia nella nebbia che lo circondava, sia nelle oscure profondità del mare.


Quegli occhi appartenevano a numerose bestie marine e Demoni del Mare che abitavano il Nono Mare. Di norma, non avevano conflitti con i coltivatori, ma in questo momento, per qualche ragione aprirono tutti gli occhi e ruggirono, le loro espressioni erano omicide.


Era come se ci fosse qualcosa riguardo l’aura di Meng Hao che faceva adirare tutte le creature marine e i Demoni del Mare del Nono Mare. 




NOTE:


1. (nota del traduttore inglese) Lei significa ‘fulmine.’ Dao è ‘il Dao,’ e Zi significa ‘bambino’ o ‘figlio.’ Come ho menzionato in precedenza ‘Daozi’ viene tradotto come ‘Figlio del Dao’ quando viene usato come titolo. 


2. (nota del traduttore inglese) La parola usata qui ‘accordo’ è un termine molto espansivo in cinese, il quale può significare molte cose. Tuttavia, la vaga implicazione dato il contesto, sarebbe quella di una sorta di ‘accordo’ romantico o forse ‘fidanzamento.’ Uno dei dizionari Cinese-Inglese che uso, ha persino ‘fidanzamento’ come definizione di questa parola. Ovviamente, basandosi sul contesto, non si riesce a capire con esattezza quello che lei vuole intendere. C’è la possibilità infatti che si riferisca ad un qualche altro vario tipo di ‘accordo’. 
__


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:


https://www.patreon.com/madotter


Grazie!
                        


                                



