---
title: Capitolo 1036 - Mondo del Dio dei Nove Mari!
pubDate: 2025-03-17T11:17:35.035Z
tags:
    - issth
---




Quasi nello stesso momento in cui i mostri marini e i Demoni del Mare aprirono gli occhi, alcuni dei mostri marini più vicini a Meng Hao iniziarono a fare carica verso di lui attraverso la nebbia del Nono Mare a massima velocità.


Mentre si affrettavano, fecero ribollire la nebbia e dei deboli rimbombi iniziarono ad echeggiare. Meng Hao sedeva sul suo coleottero nero, ricolmo di nobili ispirazioni. Improvvisamente, i suoi occhi si socchiusero e iniziò a guadare in avanti verso la nebbia.


Senza preavviso, esplose un ruggito e la nebbia si rialzò mentre un’enorme foca apparve sulla scena.


La foca era lunga nove metri, con denti affilati come rasoi. Sembrava quasi un cane [1], eccetto che non aveva alcuna pelliccia, solo scaglie. Sbucò fuori dalla nebbia e si affrettò verso Meng Hao, esplodendo con un’energia paragonabile al Reame Immortale. In un battito di ciglia, fu sopra di lui.


I suoi occhi erano ricolmi di un incredibile intento omicida, come se semplicemente non potesse vivere sotto lo stesso cielo di Meng Hao.


Meng Hao rimase a bocca aperta, incredulo. Questa era la sua prima visita al Nono Mare, e da quello che poteva ricordare, non aveva mai offeso nessuno di queste parti, a meno che non si contava Fan Dong’er.


L’improvvisa e inaspettata apparizione di questa foca lo fece accigliare. Un aroma di pesce gli colpì la faccia mentre guardava con freddezza la foca. Quando gli fu a meno di un metro di distanza, quasi sul punto di morderlo, la sua mano destra si mosse e si allacciò intorno alla gola della foca.


La foca mugolò mentre veniva improvvisamente bloccata. Si dimenò violentemente, ma a prescindere da quanto ululasse, la presa ferrea di Meng Hao non si mosse di un millimetro. A questo punto, la forza del suo corpo fisico era al picco del Reame Immortale, questo stava a significare che solo una manciata di persone erano qualificate a forzarlo a usare tecniche magiche. La maggior parte dei suoi nemici al Reame Immortale sarebbe stata facilmente schiacciata unicamente del potere del suo corpo fisico.


Gli occhi di Meng Hao tremarono di freddezza mentre stringeva la sua mano. Si sentirono dei crepitii e la foca tremò alcune volte, poi il suo corpo lungo diversi metri si afflosciò, il suo collo era stato distrutto da Meng Hao e la sua anima completamente sterminata.


Mentre moriva, lo guardava con uno sguardo di feroce pazzia.


Lui si accigliò e rilasciò la presa, facendo ricadere il corpo della foca dentro il mare sottostante. Fu in questo momento che, all’improvviso, altri ruggiti poterono essere sentiti mentre altre creature marine iniziarono a lanciarsi contro di lui da ogni direzione. In un battito di ciglia, fu completamente circondato da dozzine di bestie marine.


C’era ogni sorta di creatura, ognuna di esse sembrava completamente feroce. Non appena apparvero, si lanciarono contro Meng Hao, guardandolo con pazzia e odio.


Persino delle ondulazioni di tecniche magiche potevano essere percepite provenire da queste creature, facendo così rombare i Cieli e la Terra e facendo ribollire il Nono Mare.


Meng Hao si accigliò ancora di più. La situazione era decisamente sospetta. Con un freddo sbuffo, sollevò la mano destra, facendo emergere i suoi cinquecento coleotteri neri. Immediatamente si allargarono verso le creature marine, riempiendo l’aria con un ronzio.


In un battito di ciglia, l’aria fu riempita da ruggiti mentre le creature marine e i coleotteri neri iniziarono a combattere. Tuttavia, a prescindere da cosa facevano le creature marine, le loro abilità divine erano inutili contro i coleotteri neri.


Quando mordevano ferocemente i coleotteri neri con i loro denti affilati, non riuscivano a lasciargli nemmeno un graffio. In contrasto, i coleotteri li mordevano voracemente; nel tempo di dieci attimi di respiro, l’intera area era macchiata di sangue, non rimase nulla delle creature marine eccetto i loro cadaveri. Quello che era rimasto dei loro corpi venne velocemente divorato dai coleotteri neri.


Era una scena sanguinolenta, ma quando si parlava di scene di massacro, Meng Hao ne aveva viste di molto peggiori. Qualcosa del genere non lo avrebbe fatto sentire male. Tuttavia, rimase comunque accigliato.


Continuò a procedere in avanti, mandando i coleotteri neri davanti a lui. Nel tempo di due ore, numerose bestie marine del Nono Mare lo avevano attaccato in modo spericolato, quasi come se fossero impazzite.


Prima lo attaccavano solo alcune bestie, poi alcune dozzine alla volta, poi venne attaccato da un centinaio simultaneamente. C’era persino un Drago Marino che si innalzò con loro dal manto marino, ruggendo, ricolmo di pazzia e odio mentre cercava di consumare Meng Hao.


“Questo non è dovuto a Fan Dong’er,” pensò, intento omicida tremolante. I coleotteri neri tagliavano le bestie marine impazzite, facendo echeggiare miserabili strilli. Per quanto riguarda il Drago Marino, il quale era lungo oltre i trenta metri, Meng Hao semplicemente fece un passo avanti e gli tirò un pugno in testa. Immediatamente, il drago iniziò a cadere in pezzi, dopo di che il suo corpo si distrusse.


Presto, la mente di Meng Hao iniziò a tremare. Ora era circondato da una vorticante nebbia e mentre emanava all’infuori il suo senso divino per scansionare l’area, poteva dire che almeno mille bestie marine stavano facendo carica contro di lui.


Alcune di quelle bestie marine erano nere come la pece e umanoidi. Basandosi sulla loro aura, era ovvio che non fossero delle semplici bestie marine, ma piuttosto, qualcosa di estremamente feroce. 


Quando guardarono verso Meng Hao, lo facevano con un torreggiante odio.


Se non ci fosse stato altro, allora non sarebbe stata una situazione particolarmente strana. Ma gradualmente Meng Hao si rese conto che non erano solo le bestie marine a provare odio nei suoi confronti. Era come se, per qualche strana ragione fosse il Nono Mare stesso a volerlo espellere.


Nella distanza, Meng Hao vide ancor più bestie marine provenienti da ogni direzione, mentre facevano carica verso di lui. Nessuno sapeva precisamente quante ne esistessero nello sconfinato Nono Mare. Tuttavia, Meng Hao poteva prevedere che se la cosa non fosse finita in fretta, sarebbe rimasto invischiato in un’enorme battaglia, continuando ad attirare l’attenzione di bestie marine ancora più terribili, cosa che gli fece intorpidire lo scalpo.


Se fosse apparsa una creatura con una forza simile al Reame Antico, rischierebbe davvero di morire.


“Dannazione, che sta succedendo qui!?” pensò, facendo poi volare il coleottero nero in alto, lontano dalla superficie del mare. Dietro di lui, più di mille bestie marine iniziarono ad inseguirlo in volo, ruggendo. Fu in questo momento che tirò fuori un medaglione di controllo dalla sua borsa da trasporto.


Sollevandolo sopra la sua testa, urlò a squarciagola: ”Il Discepolo Meng Hao è tornato al Mondo del Dio dei Nove Mari e desidera una scorta della setta!”


Mentre la sua voce echeggiava, schiacciò il medaglione. Immediatamente si diffusero delle increspature, che fecero riecheggiare la sua voce fin nelle profondità del mare.


A questo punto, lo sciame di creature marine gli era molto vicino. Meng Hao non era una facile preda. Ovviamente, non poteva semplicemente ignorare questi mostri marini. Sbuffando freddamente, fece esplodere di potere i suoi meridiani Immortali, poi sollevò la mano sinistra e fece apparire decine di centinaia di montagne che poi mandò a schiantare contro le bestie marine.


Tuttavia, fu in questo momento che una fredda voce echeggiò all’improvviso dal fondale marino.


“Tu sei Meng Hao?” Mentre la voce echeggiava, potevano essere sentiti dei rimbombi e la superficie del mare iniziò ad aprirsi facendo apparire una figura. Questa persona fece un passo in avanti per poi rimanere a fluttuare sulla nebbia sopra il mare.


Era un uomo, ma aveva un aspetto molto strano. La sua pelle era nera come la pece e anche se non era ricoperto da delle scaglie, aveva la squama di un pesce dorato sulla fronte.


Aveva indosso una tunica del Mondo del Dio dei Nove Mari, esattamente uguale a quella che indossava Fan Dong’er la priva volta che l’aveva incontrata. 


Non appena apparve, guardò intorno verso tutte le altre bestie marine, facendole immediatamente fermare sul posto. Poi indietreggiarono e scomparvero all’interno del mare.


Meng Hao usò il suo senso divino per scansionare l’aria e notò che anche se i mostri marini si erano calmati non si erano comunque allontanati. Per di più, i loro occhi erano colmi di odio tanto quanto lo erano stati in precedenza.


“Tante grazie per avermi tirato fuori dai guai, Compagno Daoista,” disse Meng Hao, sospirando sollevato. Giunse le mani e si inchinò all’uomo. “Signore, Io sono Meng Hao, sotto ordine delle Tre Grandi Società Daoiste sono venuto a fare rapporto al Mondo del Dio dei Nove Mari!”


Da quello che sembrava, quest’uomo non era un coltivatore, era invece un essere a metà tra un mostro marino e un umano. Aveva coltivato qualche tipo di strana tecnica magica che gli aveva permesso di assumere una forma umana.


Sembrava un Demone eppure allo stesso tempo era diverso dai Demoni.


L’uomo fissò cupamente Meng Hao, l’odio tremava nei suoi occhi, come anche repulsione, sembrava stesse cercando di sopprimere queste emozioni cercando di mantenere il controllo.


“Seguimi,” disse con freddezza. Un intento omicida istintivo sembrò innalzarsi da dentro di lui. Il momento dopo però, lo soppresse. In seguito si voltò e si lanciò verso il fondale marino.


La faccia di Meng Hao si oscurò. Le motivazioni delle bestie marine non erano di suo particolare interesse, ma riguardo questo essere né uomo né demone, Meng Hao non riusciva a capire il motivo di questo odio e intento omicida che percepiva provenire da lui. Dopotutto, non aveva mai fatto nulla per offendere il Nono Mare.


Rimanendo completamente in guardia, continuò a guardare mentre l’uomo si dirigeva di sotto all’interno del mare, poi raccolse i suoi coleotteri neri e lo seguì sbuffando freddamente.


I due procedettero in fila, senza parlare, mentre si muovevano a massima velocità. Meng Hao poté percepire una varietà ancora più vasta di bestie marine mentre si avvicinavano al fondale marino e tutte loro sembravano vederlo come un nemico.


“Esattamente, perché si stanno comportando in questo modo?” pensò. Gradualmente, andarono sempre più in profondo, fino al punto da far rimanere Meng Hao scioccato. La pressione che premeva su di lui mentre continuavano a scendere si faceva sempre più forte. Tuttavia, la sua base di coltivazione iniziò a roteare automaticamente spingendola via.


La pressione non era causata da qualche specie di magia sigillante, era invece una pressione che proveniva dal Nono Mare stesso. A causa di questo, la sua base di coltivazione venne messa sotto restrizione, era come se stesse trasportando qualcosa di molto pesante. Allo stesso tempo, le tecniche magiche facili da eseguire in superficie, sarebbero state molto più difficili da impiegare qui.


Più andavano in profondità, più saliva la pressione. Meng Hao era scosso dal fatto che la sua base di coltivazione era stata soppressa fino a raggiungere il settanta percento di quanto non lo fosse di norma.


Alla fine, i suoi occhi iniziarono a brillare dopo essersi reso conto del motivo per cui il Nono Mare fosse così terrificante. Se si fosse praticata la coltivazione in questo luogo per un periodo prolungato di tempo, nel momento in cui si usciva nel mondo estero, la propria base di coltivazione sarebbe esplosa di potere risultando ancora più potente di prima. 


“Le Tre Grandi Società Daoiste sono davvero incredibili. Ci devono essere dei motivi particolari per giustificare la loro continua esistenza per tutti questi lunghi anni. Anche solo questo speciale ambiente è abbastanza da rendere i coltivatori del Mondo del Dio dei Nove Mari molto più forti rispetto agli altri.” A questo punto, smise di combattere contro il Nono Mare e invece iniziò a concentrare tutti i suoi sforzi nel cercare di resistergli.


Dopo che fu passato abbastanza tempo da far bruciare un bastoncino di incenso, l’uomo li condusse in un posto… che lasciò Meng Hao completamente sconvolto.


Qui, sul fondale marino, c’era una massa di terra!


Non era il fondale marino, al contrario, fluttuava in mezzo all’acqua. Si estendeva di molto fino a perdersi nell’oscurità, rendendo impossibile vederne la fine!


Sembrava enorme, come nella favola del palazzo sottomarino del Re dei Draghi. Dovunque potevano essere viste rocce ornamentali vicino a palazzi tentacolari. Si vedevano degli esotici e bizzarri fiori, come anche catene montuose, compresi i fiumi e le città.


C’erano innumerevoli coltivatori, che volavano in giro sotto forma di raggi di luce. Potevano essere visti dei Draghi marini che nuotavano in giro, dando all’intero mondo una soverchiante sensazione di vitalità.


Nove cancelli dorati demarcavano l’entrata della setta e eretto sopra il cancello più frontale c’era un’insegna con quattro parole.


Mondo del Dio dei Nove Mari!   




NOTE:


1. (nota del traduttore inglese) In cinese la parola per ‘foca’ è letteralmente ‘cane del mare’.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono: <a href="https://www.patreon.com/madotter">https://www.patreon.com/madotter </a> Grazie![/su_service]<br /><br /><br />




                                


                                



