---
title: Capitolo 1037 - Ostilità!
pubDate: 2025-03-17T11:17:35.035Z
tags:
    - issth
---


Questo era il Mondo del Dio dei Nove Mari, una delle Tre Grandi Società Daoiste della Nona Montagna e Mare!


Esisteva da decine di migliaia di anni, risalendo a tempi antichi, quasi eterni. Apparentemente, risaliva alla creazione delle Nove Montagna e Mari stesse. Le persone che praticavano la coltivazione in questo luogo per un significativo periodo di tempo e poi ritornavano nel mondo esterno, sperimentavano un esplosivo aumento della base di coltivazione.


In tutta la Nona Montagna e Mare, l’unica setta così straordinaria da permettere ai suoi coltivatori di coltivare nel Nono Mare stesso e persino posizionarsi nel profondo del mare… era il Mondo del Dio dei Nove Mari!


A causa di queste pratiche di coltivazione, non era esagerato dire che si trattava di un Mondo Divino. Ancor di più se si considerava il potere dei Cieli e della Terra che esisteva qui. In tutto il Nono Mare, questo posto ne aveva la concentrazione più alta.


In aggiunta, più si andava in profondità, più sconfinata diventava l’energia.


La mente di Meng Hao tremò. Era stato in fin troppe sette, ma nessuna di esse lo aveva lasciato così scosso come adesso.


Guardò la massa di terra che si dilungava di fronte a lui e vide non solo coltivatori, ma anche altri esseri bizzarri. Avevano dei corpi umanoidi, ma erano chiaramente un altro tipo di forma di vita.


Ognuno aveva una forza vitale che richiamava quella di un mostro marino. Gli occhi di Meng Hao tremarono quando realizzò che queste creature erano Coltivatori Demoniaci unici del Nono Mare!


Non erano dei veri Demoni Superiori, ma avevano alterato il loro aspetto fisico durante il corso della loro coltivazione, fino ad arrivare ad assumere il loro aspetto attuale.


Ancora più scioccante per Meng Hao fu che il Mondo del Dio dei Nove Mari fluttuava al di sopra del fondale marino separato da esso solo da una massa di oscurità nera.


Più si procedeva in basso da questo punto, più la pressione aumentava e maggiore era la quantità di energia dei Cieli e della Terra che si percepiva intorno a sé. Si può dire che per i coltivatori… la pressione esercitata dal Nono Mare aveva reso questo posto una Terra Santa per la coltivazione.


“Mondo del Dio dei Nove Mari…” mormorò, i suoi occhi brillavano di una strana luce mentre ammirava la maestosità di questo luogo. Era in grado di percepire la pressione del Nono Mare, oltre il fatto che la sua base di coltivazione era limitata al settanta percento della sua normale potenza.


I suoi occhi si posarono sui nove cancelli che demarcavano l’entrata del Mondo del Dio dei Nove Mari. Sopra il cancello principale c’erano le parole ‘Mondo del Dio dei Nove Mari’ e per quanto riguarda gli altri cancelli, in verità erano più somiglianti a delle stele di pietra che a cancelli veri e propri!


Per di più, la superficie di quelle stele di pietra somiglianti a cancelli dorati erano ricoperte di nomi, ognuno dei quali luccicava di luce dorata risultando così visibile ad ogni coltivatore del Mondo del Dio dei Nove Mari. I nomi formavano una lista e su ogni stele erano scritti 10.000 nomi.


Su una delle stele di pietra, Meng Hao vide il nome di Fan Dong’er elencato nella novantaquattresima posizione. Vicino ai caratteri dorati che componevano il suo nome, poteva essere vista chiaramente una stringa di testo. La scritta era… 24.000 metri di profondità, 54 ore!


C’erano altri nomi con a fianco scritta la profondità di 24.000 metri, i tempi erano però molto diversi.


Si potevano vedere altre liste di nomi sulle altre stele di pietra, come se fossero dei verbali di varie prove del fuoco.


Il cuore di Meng Hao iniziò a battere più in fretta. Le stele di pietra dorate gli ricordavano molto i Padiglioni nel Clan Fang, come anche le stele di pietra che aveva visto nella Terra degli Antenati. I nomi appartenevano tutti a discepoli del Mondo del Dio dei Nove Mari e ovviamente la presenza dei loro nomi recava molto onore ai suddetti discepoli.


Una strana luce nacque negli occhi di Meng Hao mentre seguiva l’uomo con lo sguardo glaciale, il quale lo ignorava completamente mentre continuava a guidarlo attraverso la setta.


Occasionalmente, incontravano discepoli del Mondo del Dio dei Nove Mari. Quando vedevano l’uomo davanti che faceva strada, sorridevano e annuivano, poi il loro sguardo ricadeva su Meng Hao.


Alcune di queste persone erano Coltivatori Demoniaci e quando vedevano Meng Hao, rimanevano a bocca aperta scioccati. Ma poco dopo, altrettanto in fretta, i loro occhi si iniettavano di sangue e delle auree omicide si innalzavano dai loro corpi.


Meng Hao si accigliò mentre seguiva l’uomo con lo sguardo freddo. Quasi nello stesso momento in cui misero piede nel continente, sembrò quasi come se tutti i coltivatori demoniaci nell’intero Mondo del Dio dei Nove Mari, a prescindere da quello che stessero facendo in quel momento, simultaneamente guardarono in alto e iniziarono a fissare Meng Hao.


Molto velocemente, l'intento omicida coprì i loro occhi, come anche un torreggiante odio e profondo disgusto.


C’erano decine di migliaia di questi coltivatori e la sensazione di avere tutti i loro sguardi su di sé era un’emozione difficile da descrivere. La faccia di Meng Hao vacillò e i suoi occhi si spalancarono.


Questo era specialmente vero quando realizzò che alcuni dei coltivatori demoniaci che lo stavano fissando avevano una base di coltivazione al Reame Antico. Quando i loro sguardi freddi discesero su di lui, il suo cuore iniziò a martellargli nel petto.


Improvvisamente però, dei flussi di senso divino si innalzarono verso di lui da molte delle residenze in vista, lasciando Meng Hao completamente terrorizzato.


Da quello che sembrava, le decine di migliaia di coltivatori erano a malapena in grado di contenersi. In completo contrasto, i coltivatori umani del Mondo del Dio dei Nove Mari, guardavano Meng Hao con curiosità. Immediatamente, delle persone iniziarono a riconoscerlo.


“Quello è Meng Hao!”


“Avevo sentito che era stato accettato come discepolo da tutte e tre le Grandi Società Daoiste…”


“Nella battaglia sul Pianeta Vittoria Orientale, virtualmente tutta la Nona Montagna e Mare lo ha visto diventare famoso. Lui è l’Eccelso del Reame Immortale!” I coltivatori assunsero tutti espressioni diverse. Alcuni erano sorpresi, altri esibivano delle fredde occhiate e altri sembravano deriderlo.


Tuttavia, a prescindere dalle varie espressioni dei coltivatori, quando percepirono lo strano comportamento dei coltivatori demoniaci, rimasero tutti scioccati.


Lo strano sentimento di inquietudine nel cuore di Meng Hao continuò a farsi sempre più intenso. Era più in guardia che mai, mentre il coltivatore con lo sguardo freddo lo guidava attraverso la setta del Mondo del Dio dei Mari. Mentre si facevano strada all’interno, l’interno omicida e l’odio dei coltivatori demoniaci si faceva sempre più forte.


Fu in questo momento che, all’improvviso, un freddo sbuffo echeggiò dal gruppo di coltivatori demoniaci, seguito da un luminoso raggio di luce che si diresse contro Meng Hao.


Era un uomo di mezza età, aveva un aspetto estremamente affascinante, una squama di pesce era posizionata al centro della sua fronte. Indossava una veste bianca e due corna rosse si prolungavano dalla sua fronte. Emanava un’aura potente ed omicida, inoltre si muoveva con estrema velocità. Mentre si avvicinava a Meng Hao estese la mano destra ed emanò delle vibrazioni che poi andarono a formare nove spade volanti.


In un battito di ciglia, le nove spade volanti presero l’aspetto di nove sanguisughe. In seguito ruggirono con delle espressioni feroci mentre volavano nell’aria. L’uomo di mezza età era coperto da un’aura omicida sostenuta da un’esplosiva base di coltivazione. Venne emanato il potere dei meridiani Immortali, non erano 100; però ne erano almeno 90.


Vedendolo attaccare, le facce di tutti gli altri coltivatori demoniaci tremarono con ancora più intento omicida.


Il coltivatore demoniaco che lo aveva condotto fin qui, dopo aver esitato per un momento decise né di rimproverare l’altro coltivatore demoniaco né di bloccargli la strada. Si comportò quasi come se non potesse vedere la scena davanti ai suoi occhi, continuando a procedere in avanti senza il minimo interesse se Meng Hao riuscisse o meno a stare al passo o se venisse ucciso.


Meng Hao si accigliò e arretrò di diversi passi. Scosse la mano, facendo apparire una catena di montagne rocciose che andò a fermare le nove spade sanguisughe.


“Compagno Daoista, che cosa significa tutto ciò?” chiese mentre indietreggiava. Non aveva nessun desiderio che il suo arrivo nel Mondo del Dio dei Nove Mari venisse marcato da un conflitto con i coltivatori del posto.


Il suo avversario non proferì parola. Si limitò a sorridere con freddezza, come se credesse che parlare con Meng Hao avrebbe reso lurida la sua stessa bocca. Compì un incantesimo e mentre l’aria dietro di lui iniziava a distorcersi, apparve una mano rossa. Sorprendentemente, le distorsioni si diffusero mentre la mano si lanciava contro Meng Hao.


La base di coltivazione dell’uomo esplose di potere. Nonostante il fatto di essere leggermente soppressi trovandosi nel Nono Mare, era comunque estremamente scioccante. Il suo intento omicida era incredibilmente denso.


“Compagno Daoista,” disse Meng Hao ritirandosi ancora più in dietro. “Per favore informami su quello che è accaduto. Se vuoi uccidermi, devi almeno esprimere una motivazione!”


Tuttavia, l’uomo di mezza età non rallentò minimamente. Avanzando, scosse la mano facendo cosi iniziare a luccicare la squama di pesce sulla sua fronte. Immediatamente, venne circondato da oltre mille squame di pesce, ognuna di esse brillava di fredda luce, mentre vorticavano contro Meng Hao sotto forma di tempesta di vento.


“Massacro della Squama!” disse l’uomo con freddezza, il suo intento omicida continuava a salire. Apparentemente voleva tagliare Meng Hao in decine di migliaia di pezzi.


Meng Hao era così adirato che nacque un sorriso sulle sue labbra. Dopo essere arrivato nel Nono Mare, era stato trattato all’istante come un nemico per ragioni inspiegabili. Poi raggiunse il Mondo del Dio dei Nove Mari e i coltivatori demoniaci sul posto lo trattarono ancora peggio.


Per farla semplice, Meng Hao era il tipo di persona da sfidare le leggi e i principi, persino quelli dei Cieli. Il suo era il Dao della libertà, il quale non accettava di essere incatenato o ostacolato dall’esterno. Anche se stava arretrando dal suo avversario, il nemico non si stava trattenendo, diventando ancora più intenzionato ad ucciderlo.


“Dagli un centimetro e loro si prendono un chilometro!” pensò Meng Hao, mentre la sua faccia si oscurava. A questo punto smise di arretrare e al contrario fece un passo in avanti. Lasciò avvicinare le squame di pesce, che poi si andarono a infrangere sul suo corpo.


Si sentì un clangore e poi i discepoli del Mondo del Dio dei Nove Mari rimasero scioccati perché le squame non lasciarono il minimo segno sul corpo di Meng Hao. Infatti, molte di esse si distrussero in seguito al contraccolpo ricevuto andando a sbattere sul corpo di Meng Hao.


Gli occhi di Meng Hao brillavano freddamente mentre faceva tre passi in avanti. Si innalzò una massiccia tempesta di vento e mentre le spade sanguisuga si avvicinavano a lui, sollevò la sua mano destra e lanciò un palmo.


Le nove spade iniziarono immediatamente a tremare.


“Sparite!” disse con calma. La parola si trasformò in nove tuoni che mandarono le nove spade sanguisuga per aria, dopo di che esplosero.


Un’energia impareggiabile si innalzò da Meng Hao, la faccia del suo avversario perse colore. Il sangue colava dai lati della bocca dell’uomo di mezza età mentre veniva costretto ad arretrare dall’attacco di energia. Tuttavia, strinse i denti e iniziò ancora una volta a compiere un incantesimo. Allo stesso tempo, Meng Hao sbuffò freddamente, scuotendo la sua mano destra facendo così apparire la testa del Demone di Sangue. Anche se la sua base di coltivazione era leggermente soppressa, era ancora incredibilmente potente nel Reame Immortale. Scosse di nuovo la mano, la testa del Demone di Sangue emise un ruggito, il quale fece tremare il sangue a diversi coltivatori circostanti che ne persero il controllo, come se volesse fuggire fuori dai loro corpi.


La feroce testa del Demone di Sangue si lanciò verso l’uomo di mezza età, il quale all’istante si lanciò all’indietro, la sua faccia vacillò mentre una forte sensazione di pericolo mortale nacque in lui. Aveva la sensazione che se fosse stato anche solo un attimo più lento, sarebbe morto.


Sfortunatamente, la sua velocità non era assolutamente alla pari con la testa del Demone di Sangue, la quale gli fu immediatamente addosso. La sua espressione era scoraggiata e con odio negli occhi urlò: “Perché non avete ancora attaccato!?”


Immediatamente, una dozzina dei coltivatori demoniaci circostanti fecero un passo in avanti, le loro basi di coltivazione si innalzarono all’istante mentre attaccavano la testa del Demone di Sangue.


Ce n’erano molti di più che emisero urla di rabbia e si lanciarono contro Meng Hao. Cento coltivatori demoniaci si lanciarono contemporaneamente. L’intento omicida era come un fiume che si abbatteva in avanti, facendo sembrare che questa zona del Mondo del Dio dei Nove Mari fosse discesa in una rivolta caotica.


Tutti i coltivatori non demoniaci del Mondo del Dio dei Nove Mari guardavano la scena con occhi vacillanti, alcuni addirittura fecero un passo in avanti per cercare di fermare il combattimento.


Tuttavia, inaspettatamente Meng Hao sorrise, era un sorriso ricolmo di intento omicida. Decise di smettere di chiedersi perché stesse accadendo tutto questo; dopotutto, il suo avversario aveva cercato di ucciderlo, quindi… la situazione non era semplice. Quell’uomo sarebbe morto!


Questa era l’occasione di Meng Hao… di ricavarsi un posto nel Mondo del Dio dei Nove Mari!


I suoi occhi luccicarono con freddezza mentre alzava la sua mano, all’interno della quale apparve il Calderone del Fulmine. L’elettricità iniziò a danzare e in seguito venne udita un’enorme esplosione mentre si scambiava di posto con un coltivatore demoniaco vicino al suo avversario di mezza età.


L’uomo sbiancò scioccato e allarmato mentre Meng Hao allungava il braccio per poi toccare la fronte dell’uomo con un dito.


Quel singolo dito esplose di aura omicida, era ovvio che se il dito avesse fatto contatto con l’uomo di mezza età, l’uomo sarebbe morto all’istante nel corpo e nell’anima. Morto oltre ogni ombra di dubbio.


A questo punto, una voce adirata si sentì provenire dalla distanza.


“Che presunzione!!”


L’espressione di Meng Hao era la stessa di sempre, quasi come se non avesse sentito la voce. Il suo dito continuò a procedere in avanti fino a toccare la fronte dell’uomo. Un’esplosione riecheggiò… e l’uomo tremò violentemente. I suoi meridiani vennero distrutti ed il suo corpo esplose formando una nuvola di interiora. Meng Hao scosse la mano per far disperdere il sangue, poi si voltò verso il nuovo arrivato.


“Stai dicendo che sono presuntuoso, o che lo era lui?” chiese con freddezza.
                                


                                



