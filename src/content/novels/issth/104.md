---
title: Capitolo 104 - Si Leva un Forte Vento, il Roc Spiega le sue Ali
pubDate: 2025-03-17T11:17:34.776Z
tags:
    - issth
---


Mentre abbassava lo sguardo sui sei uomini che tremavano terrorizzati come cicale durante l'inverno, Meng Hao percepì per la prima volta la forza e il rispetto che veniva riservato ai potenti esperti del mondo della Coltivazione. Sarebbe stato più accurato dire il rispetto e la paura. Due anni prima, quegli uomini volevano attaccarlo nonostante fosse al nono livello di Condensazione del Qi. Ora, ognuno di loro tremava ai suoi piedi.


"Voglio che mi diciate tutto quello che sapete su questo luogo", ordinò Meng Hao con freddezza. "Se solo osate nascondermi qualcosa..." Lasciò la frase in sospeso mentre li osservava. Erano scossi dai tremiti, come se avessero visto le tracce del rosso bagliore che emanava i suoi occhi.


Il bagliore era carico di forza Demoniaca e, quando lo videro, le loro pupille si contrassero di riflesso. Sembrava che quello sguardo avesse marchiato il loro spirito. Le loro espressioni cambiarono, sembravano estremamente terrorizzati e chiaramente non avrebbero nascosto nulla a Meng Hao. Gli dissero tutto, arrivando persino a recuperare gli antichi documenti del villaggio per consegnarglieli. Gli mostrarono, mappe, ricette di ancestrali pozioni... tutto.


Alcuni giorni dopo, Meng Hao lasciò la vallata, salutato con rispetto dai sei Coltivatori. Era calmo e aveva il volto inespressivo mentre sedeva a gambe incrociate su un'enorme foglia verde, che si trasformò in un fascio di luce multicolore e volò verso il Dominio Meridionale.


Dopo che se ne fu andato, i sei Coltivatori si rilassarono un po'. Avevano deciso di dimenticare l'uccisione del loro compagno e non avevano il benché minimo desiderio di cercare vendetta. Semplicemente si volsero nella direzione in cui era sparito Meng Hao, sperando che non facesse mai più ritorno.


Passarono alcuni giorni. Era notte nella vallata. Lì, in una zona impossibile da vedere, si apriva un'antica caverna. Tutto taceva.


Nella caverna c'era una corda rossa, insieme a diversi spiriti che sembravano bambini di sette od otto anni, seduti lì, a circa venticinque metri di profondità nella caverna. Ogni tanto si lasciavano sfuggire uno o due ululati.


La corda spariva in un buco che sembrava non avere un fondo. Si allungava nelle profondità della terra, sempre più in profondità. Presto, si poté vedere la testa di una donna, trafitta dalla corda. Il suo volto era bianco, gli occhi aperti, a fissare frustrati l'oscurità.


Oltre la testa, il buco continuava, insieme alla corda rossa.


Trentamila metri, trecentomila metri, un milione e cinquecentomila metri... lì, si sentiva un odore che assomigliava a quello del mare. A quel punto, infatti, si poteva vedere l'acqua del mare. La corda sprofondava nell'acqua, proseguendo ancora, come se non avesse una fine.


Se qualcuno avesse potuto vedere così lontano, a tre milioni di metri di profondità, avrebbe notato... un mare nero come la pece. La corda si tendeva nelle profondità di questo mare, ma era impossibile dire esattamente dove finissero il mare e la corda. Al di sopra c'era una formazione rocciosa di svariate migliaia di metri di diametro.


Era formata da diversi massi, anello dopo anello, strato dopo strato. Al centro della formazione rocciosa c'era una bara di legno, sulla cui superficie era attaccata la corda rossa.


La distanza tra questo luogo e la valle di montagna era difficile da definire. La corda era semplicemente troppo lunga e nemmeno tesa del tutto. Se qualcuno l'avesse tirata con incredibile forza, circa mille e cinquecento metri, allora forse sarebbe stata lunga approssimativamente tre milioni di metri.


Sembrava che la bara si trovasse in quel luogo da molto, molto tempo. In quel momento si udì il rumore come di uno sfregamento. Accompagnato dallo sfregamento, il coperchio della bara iniziò lentamente ad aprirsi. Si sollevò di circa sette centimetri!


Dalla bara scivolò fuori una densa oscurità, che si diffuse nell'acqua del mare...


Il nome del mare era... Via Lattea.


Questo mare esisteva tra i due grandi subcontinenti del mondo. Non appena l'oscurità si riversò nel mare, un banco di un centinaio di pesci, grandi circa quanto un palmo, nuotò veloce nelle acque. L'oscurità li avvolse.


Il tempo passò e l'oscurità si restrinse, fino a sparire. Il banco di pesci era ridotto a un cumulo di lische... a eccezione di un unico pesce. Muovendo la coda, guizzò tra le lische. Il suo corpo era nero come la pece e da esso fuoriuscivano due tentacoli. I tentacoli lentamente divennero sempre più lunghi, finché raggiunsero i trecento metri. Mentre nuotava nelle acque, i tentacoli si contorsero, facendo sì che il pesce apparisse terrificante.


Si mosse rapidamente, veloce come la luce. Mentre guizzava in avanti, il Mare della Via Lattea intorno a lui cominciò a ribollire e agitarsi. Improvvisamente, saltò fuori dalla superficie, dirigendosi verso il cielo notturno.


Nell'istante in cui lasciò il mare, un tremore gli scosse il corpo. In un battito di ciglia il suo corpo si espanse e il suo aspetto cambiò. presto fu lungo trenta metri, trecento metri, tremila metri, trentamila metri!


Nello spazio di pochi respiri, era cresciuto fino a raggiungere una lunghezza di quasi trecento metri. Non era più un pesce, ma un uccello. Era un enorme roc!


Il suo corpo emanava un'aura di morte. Sembrava antico, come se si fosse svegliato da un sonno profondo. La sua forza vitale non era intensa e i suoi occhi erano offuscati. Sembrava che la vita stesse per abbandonarlo da un momento all'altro.


"Rinascita..." una voce tonante fuoriuscì dal becco del roc, mentre sbatteva le ali e si dirigeva volando verso il Dominio Meridionale.


Nonostante la sua incredibile velocità, se avesse voluto lasciare il Mare della Via Lattea e raggiungere il Dominio Meridionale, avrebbe impiegato più di sei mesi di volo.


Nel frattempo, Meng Hao volava veloce nel cielo, seduto a gambe incrociate sull'enorme foglia verde. Nuvole nere si ammassavano e parecchi fulmini si abbattevano su di lui, accompagnati da una pioggia battente.


Ma la pioggia non toccava Meng Hao. La foglia emanava uno scudo brillante che la bloccava. Meng Hao sfrecciò nella notte tempestosa, illuminata di tanto in tanto dal chiarore dei fulmini.


Abbassò il capo per osservare il contenitore di giada che teneva tra le mani, con sguardo assorto.


"Secondo le leggende quella grotta nella valle conduce al Mare della Via Lattea... Gli abitanti del villaggio custodiscono quella zona da tempi antichi e, ad ogni luna piena, tirano la corda. Ogni volta che lo fanno, ottengono una qualche ricompensa. La cosa sembra piuttosto sospetta". Voltò il capo e i suoi occhi brillarono mentre guardava attraverso la tempesta, verso il luogo in cui si trovava la valle. Spizzichi e frammenti di storie più lunghe sembravano fondersi insieme. Rimise il contenitore di giada nella borsa da trasporto, all'interno della quale si trovava un ampio assortimento di bottiglie e barattoli. Contenevano diverse formule perfezionate dal vecchio uomo rospo e dagli altri, insieme a una collezione di elisir velenosi creati dal loro Clan.


Avevano offerto questi doni a Meng Hao come tributo, insieme a una manciata di contenitori di giada.


La maggior parte dei veleni sarebbe stata letale per qualcuno allo stadio di Condensazione del Qi, ma avrebbe avuto meno effetto su coloro che avevano raggiunto la Stabilità della Consistenza. In ogni caso, ce n'erano alcune di davvero speciali. Per esempio, uno si chiamava Elisir del Piacere. Si trasformava in una nebbia che, inalata, causava allucinazioni sessuali alla vittima.


Osservò i diversi elisir velenosi e poi recuperò un altro contenitore di giada, che conteneva le mappe della zona. Notò che c'era un'area che distava circa sei mesi di viaggio e che conteneva un portale per il teletrasporto.


Il portale per il teletrasporto era controllato da un Clan di Coltivatori ed era l'unico nella zona. Usandolo avrebbe potuto raggiungere il Dominio Meridionale, risparmiando una grande quantità di tempo. Dopo essersi teletrasportato nel Dominio Meridionale, avrebbe impiegato circa due settimane per raggiungere il Confine dello Stato della Comparsa Orientale, uno dei Nove Stati del Dominio Meridionale.


"I Nove Stati del Dominio Meridionale formano il centro del Dominio Meridionale. Nove fiorenti nazioni dei mortali, ognuna molto più grande dello Stato di Zhao. Con così tanti mortali, le risorse disponibili sono maggiori, permettendo la comparsa di Sette e Clan illustri.


Cinque grandi Clan e tre grandi Sette. Ognuno nella propria nazione. Invece la nona nazione, a causa della sua vicinanza con il Deserto Occidentale, è diventata un fiorente centro di scambio. Alla fine è stata chiamata Terre Nere". Meng Hao ripose il contenitore di giada. Non conteneva molte informazioni, ma poteva integrare con ciò che aveva appreso nella Setta dell'Affidabilità. Al momento poteva visualizzare il profilo del Dominio Meridionale, anche se non era molto dettagliato.


"Una volta giunto nel Dominio Meridionale, dovrò procurarmi una mappa migliore, per poter capire meglio". Sollevò lo sguardo sulla pioggia e i lampi, gli occhi che brillavano intensamente.


"Ho molte conoscenze nel Dominio Meridionale: la Consorella Xu, il Confratello Chen, Ciccio e... Wang Tengfei!" Un sorriso gli fiorì sul volto, carico di determinazione.


"Sono trascorsi molti anni. Meng Hao sta arrivando!"


Molti mesi più tardi, in un'interminabile catena di monti, sulla cima di un'alta montagna, risuonò un boato. Era una bella montagna, punteggiata da molti villaggi recintati. La cima della montagna era collegata alle altre cime con lunghe catene di ferro, a formare un gigantesco incantesimo di protezione.


Nel cielo sopra di essa, due uomini erano impegnati in un combattimento magico. Sotto, una folla di persone guardava in alto con timore reverenziale.


Uno dei due era un uomo robusto, che sembrava avere una trentina d'anni. Era a petto nudo, con un centopiedi dorato avvolto sulla mano destra. Con la mano sinistra lanciò un incantesimo e fece apparire un'enorme vela. Si increspò nel vento, fischiando in modo assordante. L'altro uomo era Meng Hao.


Non stava usando lo Stendardo del Fulmine e nemmeno le spade di legno. Una semplice spada volante vorticava intorno a lui e usava quella per attaccare. Allo stesso tempo, lanciò rapidamente un incantesimo e un ruggente Pitone di Fuoco si scagliò in avanti, lungo più di sessanta metri. Con esso, apparvero diverse Lame di Vento, che lasciarono stupefatti i presenti.


Risuonò un potente boato e i due uomini indietreggiarono. L'uomo robusto rise e congiunse le mani in segno di rispetto verso Meng Hao.


"Fratello Meng, la vostra base di Coltivazione è straordinaria. Io, Shan, vi ammiro davvero".


Meng Hao sollevò la mano e la spada volante ritornò a vorticare intorno a lui. Sorrise, ricambiando il gesto.


"Il Fratello Shan è troppo modesto. Avete attaccato usando solo l'ottanta per cento del vostro potere, ma io ho dovuto usare tutta la mia forza per difendermi. Io sono quello ammirato". Sembravano delle parole casuali, ma quando le udì, il cuore dell'uomo robusto tremò.


Due giorni prima, Meng Hao era arrivato in quella zona e aveva chiesto di poter usare il portale per il teletrasporto. Quel luogo era molto diverso dalla valle di montagna da cui proveniva. I capi dei villaggi recintati della zona erano tutti Coltivatori allo stadio della Stabilità della Consistenza. Accolsero Meng Hao con entusiasmo, trattandolo come un ospite gradito e scambiandosi consigli sulla Coltivazione. Per dimostrare il suo potere, Meng Hao aveva acconsentito a combattere con uno dei Coltivatori allo stadio della Stabilità della Consistenza.


"Fratello Meng, voi siete quello modesto. Avete attaccato casualmente e non avete usato tutta la vostra forza. Sono curioso, quanto potere avete usato?" gli occhi dell'uomo brillavano, il combattimento era stato una sua idea. Ma man mano che andava avanti, si era preoccupato sempre di più. Entrambi erano allo stadio della Stabilità della Consistenza, ma sembrava che il suo avversario stesse usando solo la metà del suo potere. Oltretutto, Meng Hao era stato capace di determinare quanto potere stava utilizzando.


"Quando potrò usare il vostro portale per il teletrasporto?" chiese Meng Hao, evitando la domanda. Sorrise, ma il sorriso non raggiunse gli occhi. In realtà non aveva usato nemmeno un terzo del suo potere.


"Oh, è semplice. Potrete usarlo oggi". L'uomo robusto annuì, borbottando tra sé e sé.


Poco dopo, l'incantesimo di protezione che copriva le montagne fu attivato e il corpo di Meng Hao sparì. mentre il bagliore si affievoliva, l'uomo robusto che faceva Shan di cognome si accigliò.


Accanto a lui c'erano due uomini al nono livello di Condensazione del Qi. Non appena Meng Hao scomparve, uno dei due prese la parola: "Capo, quel ragazzo..."


"Non so da dove venga", lo interruppe l'uomo robusto, con voce profonda. "La sua magia è strana, così come la sua base di Coltivazione della Stabilità della Consistenza. Attaccandolo ho potuto percepire che è un combattente esperto. è arrivato da solo, ma sembra completamente a suo agio. Deve conoscere qualche tecnica speciale unica. Sì, non vale la pena provocarlo".


Quando aveva tentato di percepire la forza di Meng Hao aveva fallito. Meng Hao manteneva il suo potere ben sigillato e ciò aveva aumentato la paura e il sospetto dell'uomo. Il portale per il teletrasporto non poteva essere usato da chiunque: se il potere di chi lo usava non era sufficiente, il portale l'avrebbe ucciso, ed era qualcosa che accadeva occasionalmente. Quindi, permise a Meng Hao di usare il portale, perché qualche calamità non si abbattesse sul suo villaggio.
                                


                                



