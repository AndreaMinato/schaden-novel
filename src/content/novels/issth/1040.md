---
title: Capitolo 1040 - Non Provocatemi!
pubDate: 2025-03-17T11:17:35.035Z
tags:
    - issth
---


Ling Yunzi rimase a bocca aperta di fronte alle parole di Meng Hao. Anche gli altri discepoli del Mondo del Dio dei Nove Mari, dietro di lui, spalancarono gli occhi. Fan Dong sussultò.


Gli altri coltivatori nell’area rimasero senza parole e sentirono le loro menti rullare, e tutto perché Meng Hao aveva utilizzato le parole… frutti di mare.


Gli occhi dei coltivatori Demoniaci circostanti divennero di un rosso brillante e il loro desiderio di ucciderlo si fece più possente, trasformandosi in una vera e propria tempesta all’interno del Mondo del Dio dei Nove Mari.


“Ha davvero osato chiamarci ‘frutti di mare’? DEVE essere ucciso!”


“Uccidiamolo ORA! E’ da tempo che non mangio un coltivatore e ora voglio divorare LUI!” dei boati riecheggiarono nell’aria in ogni direzione.


Meng Hao rise freddamente mentre la sua espressione rimaneva la stessa di sempre. Le sue parole erano state volontariamente provocatorie, ovviamente. Non aveva creduto per un momento che, se avesse parlato gentilmente, i coltivatori Demoniaci avrebbero smesso improvvisamente di vederlo come un nemico da uccidere.


Per una qualche ragione lo odiavano e volevano vederlo morto, ed era una situazione impossibile da risolvere. Per questo, siccome non aveva il potere per controbattere fisicamente, aveva deciso di utilizzare parole distruttive come arma.


A volte il potere delle parole era molto più importante della forza della propria base di coltivazione. Per esempio, chiamare i coltivatori Demoniaci ‘piatti di frutti di mare’ era qualcosa che nessun’altra persona avrebbe osato fare. In effetti, a causa della storia e delle radici del Mondo del Dio dei Nove Mari, era un termine che nessuno avrebbe mai pensato di associare ai coltivatori Demoniaci. Meng Hao lo aveva fatto lo stesso e quelle parole erano arrivate ad ogni orecchio.


In molte occasioni una singola frase, o anche solo un paio di parole, potevano completamente ribaltare la situazione.


Un esempio perfetto era proprio quello, con i coltivatori non-Demoniaci del Mondo del Dio dei Nove Mari che si guardavano intorno con strane espressioni sul volto. Normalmente, vedevano i coltivatori Demoniaci come eguali compagni di setta, ma in quel momento, quando li guardavano, non riuscivano a non pensare a dei frutti di mare.


“Bugie su altre bugie!” ruggì l’antica voce. Una potente aura omicida calò sull’area, materializzandosi sotto forma di una  grande mano puntata in direzione di Meng Hao.


Da un rapido sguardo, quella mano era in grado di distruggere completamente l’intera terra. Mentre scendeva inesorabilmente verso il suolo, l’aria vibrò e la legge naturale crollò. Era come se la furia dei Cieli stesse venendo giù, facendo brillare il viso di Ling Yunzi. A quel punto, riecheggiò un leggero sospiro quando una vecchia donna apparve a mezz’aria. Mosse il suo dito verso la grande mano, facendola andare in pezzi, dopodiché si trasformò in un lunghissimo tentacolo. Riecheggiò un grugnito sommesso ma il tentacolo non scomparve, piuttosto deviò attorno alla vecchia e continuò il suo percorso verso Meng Hao.


La donna, questa volta, non fece nulla per intervenire. A malapena disse: “Basta, Fratello Minore Wu. Sai quanto è importante Meng Hao, non costringermi a rovinare la nostra amicizia.”


Quando parlò, un fiume di senso divino fluì nell’aria tersa. Anche se non era presente alcun corpo fisico, l’aura del Reame del Dao apparve davvero, irradiando un’intensa pressione. La natura minacciosa dell’aura era chiara ed evidente.


Quell’aura si fuse con quelle della vecchia donna e di Ling Yunzi, creando una torreggiante energia che si propagò in ogni direzione, facendo turbinare le regioni vicine al Nono Mare.


Quasi nel momento in cui apparve il fiume di senso divino, un secondo fiume di senso divino esplose dalle profondità del Mondo del Dio dei Nove Mari. Questo senso divino irradiava un’aura di ferocia e pazzia, ed era pieno di qi Demoniaco. Era chiaramente un coltivatore Demoniaco del Reame del Dao!


Comunque, anche con la fusione di quel senso divino con quello del coltivatore chiamato Wu, non potevano eguagliare la fazione della vecchia donna.


Le cose, però, non erano ancora finite. Quando apparve l’aura del Reame del Dao, altre due aure del Reame del Dao comparvero da diverse direzioni. I fiumi di energia impetuosa avevano effettivamente formato quattro forze di fazione.


Il tentacolo si fermò a mezz’aria, come se fossero tutti nel mezzo di una tregua.


I discepoli circostanti del Mondo del Dio dei Nove Mari guardarono in avanti con espressioni luccicanti. Nessun coltivatore Demoniaco o non-Demoniaco avrebbe mai potuto immaginare di dover assistere ad una scena del genere.


C’erano solo alcuni discepoli che guardavano la scena con occhi affascinati; chiaramente erano già al corrente della complessa natura delle relazioni tra le varie fazioni all’interno del Mondo del Dio dei Nove Mari.


Gli occhi di Meng Hao si spalancarono. La breve indagine da parte sua aveva già rivelato le profondità e il calibro del Mondo del Dio dei Nove Mari.


“Non posso credere che abbiano sette esperti del Reame del Dao! Meritano certamente di essere una delle Tre Grandi Società Daoiste!” la mente di Meng Hao vacillò. Poteva vedere, ora, che la fazione rappresentata dalla vecchia donna era la più forte all’interno del Mondo del Dio dei Nove Mari.
Era anche la stessa fazione che aveva insistito ad accettarlo come discepolo.


Dopo un lungo momento, la voce arcaica riecheggiò da dentro il tentacolo, fredda e piena di voglia di uccidere: “Possiamo dimenticarci della persona che ha ucciso. Se solo mi riconsegnasse i discepoli che sono stati catturati e si prostrasse per ammettere i suoi torti, allora potremmo mettere fine a tutta questa faccenda.”


La vecchia donna si accigliò. Per quello che le importava, consegnare i coltivatori Demoniaci che erano stati catturati non era un problema. Ad ogni modo, il doversi prostrare ed ammettere le proprie colpe le sembrava piuttosto eccessivo. Stava giusto per aprire la bocca e rispondere quando Meng Hao iniziò a ridere.


“Mettere fine alla faccenda? Mentre arrivavo nel Mondo del Dio dei Nove Mari sono stato cacciato senza pietà da numerosi piatti di frutti di mare. Poi sono arrivato nel Mondo del Dio dei Nove Mari e, inspiegabilmente, altri frutti di mare mi hanno attaccato! Un piatto di frutti di mare ha addirittura tentato di uccidermi! Dopo averlo ucciso, un vecchio piatto di frutti di mare ha usato la sua base di coltivazione del Reame Antico per cercare di farmi fuori, senza alcuna vergogna! Dopodiché, un’intera armata di piccoli piatti di frutti di mare ha unito le forze per attaccarmi! Alla fine, inoltre, c’è stato un incredibile svolta negli eventi, e un esperto del Reame del Dao ha cercato di farsi avanti! Anche la mia pazienza ha dei limiti! E voi pensate di poter semplicemente mettere fine alla faccenda? Col cavolo che le mettiamo fine!” Il modo di parlare di Meng Hao era affilato e incisivo, e la sua voce era fredda. Non appena quelle parole uscirono dalla sua bocca, i discepoli circostanti si accigliarono. Molti di loro credevano che Meng Hao non conoscesse le altezze dei Cieli e le profondità della Terra. La sua voce non era all’altezza di quella di un potentissimo membro del Reame del Dao.


Per quanto riguarda i coltivatori, iniziarono a ridacchiare freddamente credendo che Meng Hao avesse largamente sopravvalutato se stesso.


“Fottiti! Non sei qualificato per parlare in questa situazione!” disse l’altica voce che riecheggiò come un tuono.


Anche se Meng Hao si trovava di fianco a Ling Yunzi, il sangue iniziò a colare dai suoi occhi, dalle sue orecchie, dal naso e dalla bocca a causa delle vibrazioni fortissime della sua voce. Comunque, la sua espressione rimase un’espressione di ferocia finché non buttò indietro la testa e iniziò a  ridere.


“Non sono qualificato? Sono il Principe Ereditario del Clan Fang, e in futuro diventerò certamente il Capo Clan. Il Clan Fang ha Fang Shoudao, il Patriarca della Terra, insieme a Patriarca Yanxu, E il Patriarca di prima generazione. Nella battaglia del Pianeta della Vittoria Orientale hanno fatto fuori facilmente gli esperti del Reame del Dao, come se stessero uccidendo dei polli. Vuoi che mi inchini di fronte a te? Sarebbe come fare inchinare l’intero Clan Fang! Anche se mi prostrassi davvero, oseresti accettarlo?!”


Le sue parole riecheggiarono come tuoni nelle orecchie di tutti. Anche il proprietario di quella voce antica, che non era ancora apparso di persona ma aveva preferito rimanere nascosto in meditazione, era senza parole.


Poteva permettersi di disprezzare Meng Hao ma non poteva permettersi di trascurare l’intero Clan Fang, specialmente dopo che il Patriarca di prima generazione del Clan Fang aveva dato prova della sua potenza nella battaglia del Pianeta della Vittoria Orientale e aveva persino costretto il Clan Ji a ritirarsi. Come poteva anche solo mettersi a confronto?


Quell’esperto del Reame del Dao aveva assistito personalmente all’attacco del Patriarca di prima generazione e la scena gli aveva lasciato un formicolio sulla nuca che gli faceva ancora girare la testa. Improvvisamente, le leggende sul Patriarca di prima generazione del Clan Fang sembrarono riemergere nei suoi pensieri.


Veniva da una generazione di esperti feroci, un contemporaneo di Ji Tian. Secondo le leggende, nella grande guerra in cui Lord Ji divenne i Cieli, il Patriarca di prima generazione del Clan Fang era l’assassino numero uno che aveva reso la Nona Montagna e il Nono Mare un bagno di sangue.


Comunque, Meng Hao non aveva ancora finito.


“Ad ogni modo, non sono solo un discepolo del Mondo del Dio dei Nove Mari. Sono anche un discepolo del conclave degli Antichi Decani Immortali E della Grotta della Spada del Flusso Sublime. Hai chiesto agli Antichi Decani Immortali e alla Grotta della Spada del Flusso Sublime se sono d’accordo con la vostra decisione di farmi del male? Volete che io, il discepolo del loro conclave, mi prostri di fronte a voi? Sarebbe come chiederlo a tutti gli Antichi Decani Immortali e all’intera Grotta della Spada del Flusso Sublime! Bene, allora, lascia che ti chieda la stessa cosa di prima. Se mi prostrassi davvero, oseresti accettarlo?”


Mentre le parole di Meng Hao riecheggiavano nelle orecchie di tutti, Ling Yunzi rimase in silenzio. Per quanto riguardava la vecchia donna, sorrise leggermente. Aveva pianificato di intromettersi nella faccenda ma ora sembrava che non ce ne fosse più bisogno. I suoi occhi brillarono, divertiti, mentre guardava Meng Hao.


Per quanto riguardava il vecchio esperto del Reame del Dao che rappresentava l’Orda dei Coltivatori Demoniaci, continuò ad esitare.


“Pensi che la tua stupida Orda di Frutti di Mare sia l’unica struttura potente nelle Tre Grandi Società Daoiste? Pensi che io non sia qualificato? Beh, allora lascia che ti chieda una cosa, chi è EFFETTIVAMENTE qualificato? Se non mi dai una spiegazione adesso, pensi davvero che il Clan Fang, gli Antichi Decani Immortali, la Grotta della Spada del Flusso Sublime e questi Patriarchi Anziani del Mondo del Dio dei Nove Mari non siano capaci di spazzare via la tua Orda dei Frutti di Mare?” la voce di Meng Hao divenne sempre più chiara e il suo modo di parlare sempre più affilato e deciso. Tutti i discepoli circostanti sussultarono e i volti del coltivatori Demoniaci si contrassero.


A quel punto Meng Hao era al centro delle attenzioni di tutto il Mondo del Dio dei Nove Mari.


Rimase lì, con la mandibola serrata, desiderando che tutti vedessero il suo volere dominante.


“Sai una cosa? Non devo nemmeno chiedere aiuto a tutta quella gente. Se dici un’altra volta la parola “prostrati”, quanto vuoi scommettere che distruggerò questo contenitore di giada per evocare il Patriarca di prima generazione del Clan Fang stesso per massacrarti proprio qui?” con quello, Meng Hao afferrò un contenitore di giada in alto perché tutti potessero vederlo.


Le sue parole crearono subito trambusto. Non solo le espressioni di Ling Yunzi e della vecchia donna si illuminarono, ma anche quelle dei Patriarchi del Reame del Dao dell’Orda dei Coltivatori Demoniaci.


Gli altri due potentissimi esperti del Reame del Dao che venivano dalle altre fazioni di potere tremarono ugualmente. In quel momento Meng Hao non avrebbe potuto impugnare arma più potente delle sue parole.


“So che ti stai chiedendo se vi sto prendendo in giro. Beh, lascia che te lo rispieghi, testa di legno: il mio Patriarca di prima generazione mi ha dato personalmente questo contenitore di giada e mi ha promesso di apparire al mio fianco in ogni momento, perché sono il successore della Trasformazione Stellare con un Pensiero! Sono anche l’unico nel Clan Fang ad avere creato con successo i tre Elisir Sacri del Patriarca di prima generazione! Inoltre, ho realizzato qualcosa che quasi nessuno prima di me aveva fatto! Ho corroborato da solo il mio Dao e ho aperto 123 meridiani!
E infatti… sono anche un membro della Schiera!” Meng Hao elencò questi fatti uno dopo l’altro e il risultato fu un assoluto silenzio che durò solo per qualche breve momento prima di trasformarsi in completo caos. Da quando esisteva il Mondo del Dio dei Nove Mari, Meng Hao era stato il primo a stroncare un esperto del Reame del Dao! Inoltre, le sue velenose parole erano affilate come una spada: chiunque le avesse ascoltate avrebbe sentito la testa girare. Meng Hao decise che, con le sue parole, avrebbe potuto dare il tutto e per tutto esattamente come aveva fatto per uccidere il coltivatore Demoniaco poco prima. Voleva stabilire fermamente la sua posizione tra le varie fazioni del Mondo del Dio dei Nove Mari, nonostante i loro difficili rapporti.


Non voleva impressionare solo i discepoli ordinari, ma voleva stupire anche i grandi esperti del Reame del Dao. Le sue parole non contenevano nulla di veramente segreto; gli esperti del Reame del Dao potevano facilmente investigare e confermare la verità delle sue parole.


Una delle ragioni per cui voleva affermare la sua posizione in quel modo era perché non intendeva rimanere a lungo nel Mondo del Dio dei Nove Mari. Per questo, più si rendeva prepotente e più facile sarebbe stato fare andare tutto per il meglio.


Piuttosto che rimanere passivo e subire soprusi avrebbe sguainato la sua spada rendendosi un grosso ammasso di irte spine. Non gli importava che la gente credesse o meno a tutto quello che diceva; la cosa importante era che sapessero quanto fosse importante per il Clan Fang, per gli Antichi Decani Immortali e per la Grotta della Spada del Flusso Sublime. Quello sarebbe stato sufficiente.


In mezzo al trambusto, il tentacolo a mezz’aria scomparve improvvisamente. Un freddo sbuffo riecheggiò, non accompagnato da alcuna parola. Le due aure del Reame del Dao dell’Orda dei Coltivatori Demoniaci scomparvero.


In quel momento le altre due potenti aure del Reame del Dao dalle altre due fazioni scomparvero lentamente dopo essersi fissate su Meng Hao.


Proprio come aveva immaginato, la verità delle sue parole non era importante: ognuno poteva ora vedere quanto fosse sostenuto dalle potenti forze della Nona Montagna e del Nono Mare, e capire quindi l’importanza delle sue parole.
<i>
</i><i>Non provocatemi!</i>
                                


                                



