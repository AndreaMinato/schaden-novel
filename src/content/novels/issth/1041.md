---
title: Capitolo 1041 - Le Originali
pubDate: 2025-03-17T11:17:35.035Z
tags:
    - issth
---


Non provocatemi!


Meng Hao non disse davvero quelle parole ad alta voce, ma basandosi su tutto quello che aveva detto prima, il messaggio per i suoi nemici era piuttosto chiaro:


Non provocatemi! Se lo fate, preparatevi ad affrontarne le conseguenze!


Oggi ho ucciso un coltivatore Demoniaco e ne ho catturati altri 33. Bene, allora… se osate provocarmi, domani farò la stessa cosa. E se mi spingete anche oltre, allora rovescerò le carte in tavola e metterò su una bella scenetta!


I fiumi di senso divino del Reame del Dao scomparvero. Il primo giorno di Meng Hao nel Mondo del Dio dei Nove Mari fu il giorno in cui il suo nome venne diffuso nell’intera setta. Tutti i discepoli vennero a sapere di quanto era accaduto e ciò li lasciò profondamente colpiti.


Fan Dong guardò attentamente Meng Hao per un momento, ma non disse nulla. La sua espressione di prima, quando stava godendo delle sue disavventure, era completamente svanita. Ora, la sua paura di lui era molto più evidente.


L’odio dei coltivatori Demoniaci era ancora presente ma Meng Hao aveva stabilito la sua posizione nella setta. Non era ancora sicuro del perché lo odiassero così tanto, ma non era importante; aveva già affermato la sua posizione. Non c’era un singolo coltivatore Demoniaco nell’intera setta che avrebbe osato fare una mossa contro di lui.


Nessuno nel Reame Immortale poteva eguagliarlo. Aveva castigato il Reame Antico e anche il Reame del Dao era intimidito da lui. La scena epica in cui aveva rivelato il suo terrificante passato aveva non solo spaventato i coltivatori Demoniaci, ma li aveva anche ingelositi, facendo loro maledire il suo fare dispotico e arrogante.


Ling Yunzi se ne andò con Meng Hao al seguito. I restanti coltivatori si dispersero lentamente. Quando la visione di Meng Hao si fece più chiara, si trovava su una catena montuosa nelle profondità del Mondo del Dio dei Nove Mari.


La sua esatta collocazione era una montagna la cui vetta era coperta di neve; il freddo rigido era una prova della forza dell’energia che Cielo e Terra esercitavano lì. Nonostante il Mondo del Dio dei Nove Mari si trovasse sul fondo del mare, l’intera massa di terra era circondata da uno scudo invisibile che teneva lontana l’acqua marina; tuttavia, la fortissima pressione esercitata dal Nono Mare era comunque presente.


In cima alla montagna c’era un tempio, quello in cui Ling Yunzi stava portando Meng Hao. Non appena entrarono, vide che c’erano altre due persone sedute a gambe incrociate.


Una di loro era la vecchia donna di prima: indossava una lunga veste grigia e il suo viso era un ammasso di rughe. I suoi capelli erano bianchi e lunghi e la sua espressione era antica, come se esistesse da molti, molti anni. I suoi occhi brillavano di una saggezza che sembrava indicare la sua capacità di leggere attraverso il cuore degli uomini.


Ovviamente gli esperti del Reame del Dao erano degli eccentrici dalla vasta esperienza e dalla personalità unica. Avevano capito che le minacce di Meng Hao non erano state altro che un modo per spiegare il suo passato e il suo retaggio. Ad ogni modo li aveva denunciati apertamente e li aveva lasciati sospesi in aria. Alla fine non era veramente importante che i coltivatori del Reame del Dao gli credessero, la cosa importante era piantare il seme del dubbio e della paura nelle loro menti.


Di fianco alla vecchia donna c’era un uomo anziano dalla faccia inespressiva, che indossava una veste verde. Mentre sedeva a gambe incrociate il suo sguardo passò su Meng Hao, come se lo stesse valutando.


I sui occhi sembravano contenere l’abilità di analizzare con sottigliezza ogni singolo aspetto di Meng Hao. I suoi occhi indugiarono per un momento sulla fronte di Meng Hao e brillarono.


Sotto lo sguardo del vecchio, Meng Hao sentì ruotare involontariamente la sua base di coltivazione e, di colpo, la sua fronte luccicò alla comparsa della Schiera.


Quando l’uomo vide il marchio, abbassò il capo e distolse lo sguardo.


“Meng Hao,” disse la vecchia donna con un sorriso, “puoi chiamarmi Nonna Nove.” La sua espressione era gentile mentre parlava con Meng Hao.


“Per quanto riguarda il Guru che siede al mio fianco, dovresti riferirti a lui come Maestro Divino.”


“Meng Hao offre i suoi saluti alla Matriarca Nonna Nove e al Guru Maestro Divino.” Meng Hao mise subito da parte il suo atteggiamento arrogante e prepotente di prima per mettere su un aspetto molto affascinante e mansueto. Sembrava un po’ timido mentre univa le mani e porgeva il saluto formale.


Quando vide la sua espressione timida, Nonna Nove la trovò molto divertente. Guardò Meng Hao con sguardo dolce e gentile. Di fianco a lei, l’espressione di Ling Yunzi era un’espressione di approvazione. Era passato tanto tempo da quando, anni prima, durante la prova del fuoco delle Tre Grandi Società Daoiste, si era fatto una buona impressione di Meng Hao, specialmente dalla sua predisposizione a sacrificare così tanto per il Mondo del Dio dei Nove Mari. Lo aveva lasciato certamente con una buona impressione.


“Questo è per te,” disse Nonna Nove con una risata, “consideralo il tuo dono di benvenuto per esserti unito alla setta.” Sussultò, facendo apparire una borsa da trasporto che fece volare fino a  Meng Hao.


Sbatté le palpebre prima di accettarla e analizzarla con il suo senso divino. Immediatamente il suo cuore iniziò a battere di eccitazione. La borsa da trasporto era piena di mucchi di ricette per Elisir e contenitori di giada. C’era anche una vasta collezione di piante medicinali, molte delle quali erano estremamente rare nel mondo esterno. Il valore del contenuto di quella borsa da trasporto era astronomico.


Ling Yunzi ridacchiò e disse: “Sappiamo che sei un appassionato di alchimia, quindi noi tre anziani abbiamo preparato questo dono speciale da darti il giorno del nostro primo incontro. Recentemente abbiamo dovuto fare un viaggio per procurarci molti di questi oggetti, solo per te.” Anche se le sue parole sembravano molto semplici e dirette, le piante medicinali erano un chiaro modo di ricordare a Meng Hao quanto fosse importante per loro.


Meng Hao si inchinò subito una seconda volta e disse: “Patriarchi, vi porgo i miei più sentiti ringraziamenti per questa espressione di immensa generosità e gentilezza.”


Senza alcuna esitazione mise la borsa da trasporto sotto la sua veste e, quando lo fece, vide i tre anziani scuotere il capo e sorridere. Persino Maestro Divino, il cui volto era inespressivo, ora stava sorridendo.


“Prima di tutto,” disse Nonna Nove, “permettici di scusarci per quello che è successo al tuo arrivo nel Nono Mare. La situazione è andata oltre le nostre aspettative. All’inizio saremmo usciti immediatamente per mettere fine ai tuoi problemi, ma a causa di alcune circostanze impreviste non abbiamo potuto. Speriamo che tu possa capire.”


L’espressione di Meng Hao era la stessa di sempre. Non era un nuovo arrivato nel mondo della coltivazione, e l’aveva praticata per molti anni. Aveva vissuto diverse situazioni di mutua disonestà e sapeva che c’erano alcune cose che non potevano essere perseguite troppo seriamente.


Poteva anche credere che la donna non fosse consapevole della reazione che il suo arrivo aveva provocato nell’Orda dei Coltivatori Demoniaci, ma era anche sicuro che i conflitti che ne erano risultati avessero costretto Nonna Nove e la sua fazione a rivedere le proprie priorità.


Dopotutto, erano la prima fazione all’interno del Mondo del Dio dei Nove Mari, e chiaramente volevano utilizzare quell’opportunità per mettere l’Orda dei Coltivatori Demoniaci al suo posto. Meng Hao non poteva assolutamente dire nulla al riguardo.


Era bene o male la stessa cosa che era successa nel Clan Fang. Era stato usato allo stesso modo, allora… e la cosa gli andava bene. Comunque, essere usato a quel modo doveva comportare un compenso. Per questo, dopo aver ricevuto la borsa da trasporto, aveva calmato velocemente i suoi sentimenti.


Meng Hao era sicuro che se gli eventi fossero andati diversamente gli sarebbe comunque stato presentato un regalo. Tuttavia, quel regalo avrebbe contenuto la metà delle piante medicinali che gli erano state effettivamente donate.


Vedere l’atteggiamento calmo e obbediente di Meng Hao, così come la sua sveltezza e la sua discrezione per quanto riguardava i dettagli di quanto era accaduto, aveva reso ancora più evidente la preghiera negli occhi di Nonna Nove.


“Ora che sei nel Mondo del Dio dei Nove Mari ti farò un semplice resoconto delle origini delle Tre Grandi Società Daoiste,” iniziò la donna con lentezza. Quando iniziò a parlare, le orecchie di Meng Hao si spalancarono. “Queste sono cose che possiamo rivelarti, ma non devono essere diffuse oltre questa stanza. Le Tre Grandi Società Daoiste sono sempre esistite dall’inizio delle Nove Montagne e dei Nove Mari fino ai giorni nostri. Riguardo a come sono nate, beh… sono state fondate da niente meno che i tre Eccelsi supremi!”


“I veri nomi di quei tre Eccelsi sono stati dimenticati da tempo; comunque, tutti si riferiscono a loro come Eccelso Antico Immortale, Eccelso dei Nove Sigilli ed Eccelsa del Sogno Marino! L’Eccelso Antico Immortale ha fondato gli Antichi Decani Immortali. L’Eccelsa del Sogno Marino ha fondato il Mondo del Dio dei Nove Mari e la Grotta della Spada del Flusso Sublime. Questa è l’origine delle Tre Grandi Società Daoiste. Tu hai incontrato l’Eccelsa del Sogno Marino; è stata lei a metterti nella Schiera. E’ anche l’unica Eccelsa ad essere sopravvissuta…” la voce di Nonna Nove fluttuò nell’aria come nei tempi antichi, sollevando lentamente il velo che ricopriva la verità sulla storia delle Tre Grandi Società Daoiste.


Meng Hao rimase in silenzio per un momento. Alcune di quelle cose le aveva già dedotte o immaginate; comunque, sentirle personalmente uscire dalla bocca di Nonna Nove lo aveva lasciato piuttosto scosso. Infine, chiese: “Le Tre Grandi Società Daoiste non sono specificatamente della Nona Montagna e del Nono Mare, vero? E cosa mi dici dell’Eccelso dei Nove Sigilli? Cosa ha creato lui?”


“Ottima domanda,” rispose la donna, annuendo. I suoi occhi brillarono di trepidazione. “Ognuna delle Nove Montagne e dei Nove Mari ha le Tre Grandi Società Daoiste!” Le sue parole fecero vorticare la mente di Meng Hao.


“Sono chiamati Mondo del Dio dei Nove Mari, Antichi Decani Immortali e Grotta della Spada del Flusso Sublime. Ci sono Nove Mondi del Dio dei Nove Mari e quando si combinano… è quello il vero Mondo del Dio dei Nove Mari!” la voce di Nonna Nove era calma mentre parlava.


Per quanto riguarda l’Eccelso dei Nove Sigilli, nessuno sa esattamente cosa abbia fondato. Comunque, in tutti questi anni, sono stati trovati numerosi indizi che hanno portato a speculazioni e pettegolezzi…” A quel punto Nonna Nove smise di parlare, quasi come se fosse sconvolta e incredula riguardo a quanto stava per dire.


La persona che completò il discorso non fu Nonna Nove, ma l’uomo privo di espressività che si faceva chiamare Maestro Divino. “Secondo i pettegolezzi,” disse, “l’Eccelso dei Nove Sigilli creò… l’intera Sfera della Montagna e del Mare!”


Quando Meng Hao sentì quelle parole, la sua mente si riempì di rumori scroscianti. Quello che aveva appena sentito era qualcosa di completamente nuovo e lo aveva lasciato scosso e affannato.


“L’Eccelso dei Nove Sigilli ha creato la Sfera della Montagna e del Mare?” esclamò.


“E’ solo un’ipotesi,” disse il Maestro Divino mentre la sua voce arcaica riecheggiava in tutto l’atrio del tempio. “Non c’è modo di determinare se è vero o no. Comunque, l’Eccelso dei Nove Sigilli era il capo dei tre grandi Eccelsi, quindi… durante l’era della grande guerra era forse l’unico a poter compiere un’impresa del genere, ad invertire il destino degli universi e a lasciarsi dietro una piccola striscia di incenso acceso in ricordo del Reame Immortale.” La sua voce riverberò per tutto il tempio.


“E’ un’ipotesi che porta a credere che la magia Daoista dell’Eccelso dei Nove Sigilli sia la stessa delle Sacre Scritture della Montagna e del Mare! Chiunque possegga le Sacre Scritture della Montagna e del Mare per intero sarà il Sovrano del Sfera della Montagna e del Mare! Quella persona ci condurrà in battaglia contro i 33 Cieli e riporterà la Sfera Immortale alla sua gloria originaria! Il mondo in cui viviamo è la Sfera Immortale, l’Eccelso del Reame Immortale che un tempo regnava su tutti i 3000 Reami Inferiori!” Maestro Divino chiuse gli occhi per nascondere il dolore contenuto al loro interno.


Meng Hao stava respirando con pesantezza. Aveva imparato dalla sua Ricerca dell’Anima di Yi Fazi che la Sfera della Montagna e del Mare era tutto ciò che era rimasto dell’Eccelso del Reame Immortale. Ad ogni modo, sentire la storia direttamente dalla bocca di Guru Maestro Divino era tutt’altra cosa. Impovvisamente, le immagini che aveva guadagnato dalla Ricerca dell’Anima fluttuarono nella sua mente.


“E’ sufficiente che tu conosca sol queste cose…” disse gentilmente Nonna Nove, “E’ meglio se rimani all’oscuro di alcuni dei dettagli più complicati… La missione delle Tre Grandi Socità Daoiste è quella di aiutare la Schiera a crescere. La Schiera iniziò dall’Eccelsa del Sogno Marino. Tutte le nove Montagne e Mari hanno coltivatori che sono parte della Schiera. Per quanto riguarda la Nona Montagna e il Nono Mare… abbiamo il minor numero di membri. Il primo fu un tuo antenato e il secondo sei tu.  Il tuo cammino non è limitato alla Nona Montagna e al Nono Mare, ma piuttosto all’intera Sfera della Montagna e del Mare. I tuoi contendenti non sono più membri della tua generazione, ma piuttosto membri della Schiera da tutta la Sfera della Montagna e del Mare! Le battaglie della Schiera sono brutali e in molte occasioni non si tratta solo di due contendenti. A volte il potere di un’intera setta supporta due avversari, portando anche a grosse battaglie tra diverse montagne! Non ti chiediamo di essere il membro più forte della Schiera. Piuttosto, speriamo che tu possa semplicemente mantenere la tua posizione! Se continui per la tua strada, allora qualunque prezzo da pagare per le Tre Grandi Società Daoiste della Nona Montagna e del Nono Mare… sarà pagato!” Nonna Nove guardò a fondo negli occhi di Meng Hao con espressione di trepida attesa.


Meng Hao trovò difficile rimanere calmo. Nonostante avesse già immaginato molte di quelle cose, il suo cuore era comunque pieno di incredulità.
                                


                                



