---
title: Capitolo 1042 - La Prova del Fuoco della Sfera del Vortice di Vento
pubDate: 2025-03-17T11:17:35.036Z
tags:
    - issth
---


Non tirava nemmeno un soffio d’aria nell’atrio del tempio, ma in quel momento a Meng Hao sembrò che un forte vento di burrasca si stesse abbattendo sul suo cuore, facendo crescere l’incredulità dentro di lui. Rumori fastidiosi riempirono la sua mente, facendolo sentire in qualche modo stordito.


“Nessuno può dire con certezza quali siano i piani dell’Eccelsa del Sogno Marino per la Schiera…” disse Nonna Nove. La sua voce fluttuò nel vento attraversando tutto il tempio.


“Comunque, ipotizzare non può certo far male. Per tutti questi anni le Tre Grandi Società Daoiste della Sfera della Montagna e del Mare hanno messo insieme quella che secondo noi è la risposta. E’ una spiegazione semplice che pensiamo si avvicini alla verità. La Schiera… è una lista di Eccelsi! I soli che possono unirsi alla Schiera sono quelli che sono qualificati a diventare, alla fine, Eccelsi! La Schiera è stata messa a punto per sviluppare Eccelsi per la Sfera della Montagna e del Mare.” Gli occhi di Nonna Nove brillarono di una luce particolare e la sua voce era piena di una determinazione che avrebbe potuto spezzare i chiodi e tagliare l’acciaio.


“Dopo la grande catastrofe non è apparso nessun altro Eccelso nella Sfera della Montagna e del Mare. Persino Ksitigarbha, che tutti riconoscono come il coltivatore più potente nella Sfera, non è considerato un Eccelso. Questo può sembrare normale,” disse gentilmente Nonna Nove. “Dopotutto, diventare un Eccelso è una cosa davvero molto difficile. Ad ogni modo, la verità dietro tutto questo è che… sfida la logica. Per capire come si sia creata una situazione del genere e perché, beh… forse solo l’Eccelsa del Sogno Marino lo sa.” La mente di Meng Hao vacillò.


“Questa è l’origine delle Tre Grandi Società Daoiste e della Schiera.” Quando finì di parlare, la donna guardò Meng Hao. Il Maestro Divino sedeva di fianco a lei ad occhi chiusi e in silenzio.


Anche Ling Yunzi era in silenzio e stava sospirando interiormente.


Nonna Nove diede un ultimo e profondo sguardo a Meng Hao prima di continuare: “Per quanto riguarda il Mondo del Dio dei Nove Mari della Nona Montagna e del Nono Mare, quello che possiamo fare per te è concederti tutti i nostri poteri per assisterti nella tua ascesa al Reame Antico! Per questo ti diamo autorità in tutte le aree della setta. Spalancheremo le porte di tutte le magie Daoiste e di tutte le risorse, e grazie alle nostre massime abilità le renderemo disponibili per te. Comunque, queste sono cose secondarie. La cosa più importante… è che ti apriremo le porte della Sfera del Vortice di Vento!”


Non appena Nonna Nove menzionò la Sfera del Vortice di Vento, Ling Yunzi alzò lo sguardo e il Maestro Divino spalancò gli occhi.


Un’intensa pressione pesò sul tempio quando pronunciò quel nome. Apparentemente, quelle parole da sole contenevano un potere incredibile.


“Tutte le Tre Grandi Società Daoiste hanno i loro mondi speciali dentro alla Sfera della Montagna e del Mare. Ognuno dei vari Mondi del Dio dei Nove Mari, compreso il nostro, può fare ricorso all’apertura della Sfera del Vortice di Vento. Per tutti questi anni abbiamo proposto di farlo solo una volta, per il vostro Patriarca di prima generazione del Clan Fang! Ora, dopo così tanti anni, siamo pronti ad aprirla una seconda volta… per te!”


“La Sfera del Vortice di Vento?” disse Meng Hao, in qualche modo preso alla sprovvista. Poteva dire con certezza che quei tre esperti del Reame del Dao avessero preso con serietà la questione, ma non aveva mai sentito della Sfera del Vortice di Vento prima d’ora. Era una cosa a lui completamente estranea. “Prima della grande catastrofe”, spiegò Nonna Nove nostalgicamente, “c’erano 3000 Sfere Inferiori sotto all’Eccelso del Reame Immortale.
Durante la catastrofe, molte di queste 3000 Sfere Inferiori si ribellarono. Scoppiò la guerra e alla fine vennero distrutte quasi tutte. Solo 33 Sfere rimasero complete…”


“La Sfera del Vortice di Vento era una delle 3000 Sfere Inferiori. Era una delle Sfere ribelli che è quasi stata annientata nella grande guerra. I pezzi che ne sono rimasti sono stati portati via dall’Eccelsa del Sogno Marino. Tutti quelli che vivono lì ora, sono i discendenti di quei criminali! Col passare degli anni, dopo essere stati curati e allenati per così tanto tempo, hanno ripreso a sostenere molte delle loro vecchie tradizioni. Hanno ripreso ad essere visti dal Reame Immortale con riverenza e stupore e sono diventati il posto prescelto per la prova del fuoco del Mondo del Dio dei Nove Mari. Là potrai capire quanto effettivamente fosse potente il Reame Immortale ai suoi tempi d’oro!”


A quel punto, negli occhi del Maestro Divino, apparve uno strano luccichio. Persino Ling Yunzi stava respirando con fatica mentre ricordava le glorie del passato.


“Il motivo per cui la Sfera del Vortice di Vento è diventata il luogo designato per la prova del fuoco, e in effetti, la prima sede di questo genere per il Mondo del Dio dei Nove Mari, è perché quando la Sfera del Vortice di Vento è stata distrutta la sua Essenza è stata lanciata nel caos. A causa del suo stato caotico è un’area molto più facile da analizzare. Per questo, per i coltivatori, è il posto perfetto per sperimentare la sensazione dell’Essenza.” La voce di Nonna Nove sembrava contenere una forza strana mentre penetrava nelle orecchie di Meng Hao, facendogli battere il cuore senza pietà.


“L’Essenza è la porta per il Reame del Dao,” continuò lentamente. “Inoltre, attraversare il Reame Antico… consiste nell’entrare in continuo contatto con l’Essenza. Specialmente nella Sfera del Vortice di Vento. L’Essenza del Mondo può essere assorbita, e questo porta ad un incredibile illuminazione sul potere dell’Essenza! Per quanto ti riguarda personalmente, sarai in grado di formare direttamente il tuo Frutto del Dao e di usare l’Essenza di quel mondo per avere accesso diretto al Reame Antico!”


Quando Meng Hao sentì quelle parole, la sua mente iniziò a vorticare. Aveva imparato molto sulla questione grazie ai ricordi di Yi Fazi, ma ora che aveva sentito la spiegazione di Nonna Nove aveva capito cosa fosse davvero la Sfera del Vortice di Vento.


Era… uno dei mondi del passato!


Nonostante ne fosse rimasto solo metà, era comunque un mondo diverso!


Meng Hao fece un respiro profondo e i suoi occhi brillarono di una strana luce. Il suo percorso verso il Reame Antico aveva a che fare con i Frutti del Nirvana. Ora che sapeva di poter utilizzare l’Essenza di quel mondo per formare Frutti del Dao, era certo anche che si sarebbe dimostrata una cosa estremamente utile anche per assorbire i suoi frutti del Nirvana.


“La Sfera del Vortice di Vento verrà aperta da noi per la tua prova del fuoco qui nella Nona Montagna e nel Nono Mare. Comunque… la Sfera del Vortice di Vento appartiene a tutti i Mondi del Dio dei Nove Mari della Sfera della Montagna e del Mare, per cui anche gli altri Mondi del Dio dei Nove Mari potrebbero avere aperto le porte per fare entrare dei discepoli. Ovviamente, siccome sono qualificati per aprire la Sfera del Vortice di Vento, si tratterà di discepoli molto esperti, anche loro membri della Schiera. Per questo, quando entrerai nella Sfera del Vortice di Vento per la tua prova del fuoco, è probabile che incontrerai altri membri della Schiera dalla Sfera della Montagna e del Mare,” quando disse queste cose i suoi occhi brillarono intensamente.


“Se puoi, uccidi gli altri membri della Schiera; ma se non dovessi esserne capace, allora non dimenticare che proteggere la tua vita è la tua prima priorità!” Meng Hao guardò Nonna Nove in silenzio per un momento e annuì. Aveva capito che la Schiera era come una nidiata di insetti magici velenosi che crescevano sempre più forti cibandosi l’uno dell’altro.


Una volta che ti trovavi nella Schiera potevi diventare davvero potente solo uscendo vivo da numerose situazioni mortalmente pericolose.


Al momento, la Sfera della Montagna e del Mare aveva bisogno di molto potere.


Necessitava… di un vero Eccelso!


“Forse… per poter risolvere i problemi esistenti, quello che serve è qualcosa che superi un Eccelso!” Meng Hao fece un respiro profondo e improvvisamente un’immagine apparve nella sua mente.


Vide nove soli trascinare un’enorme statua. C’erano anche nove farfalle che tiravano una gigantesca bara. [1]


“Anche se abbiamo già iniziato le preparazioni per aprire la Sfera del Vortice di Vento” disse gentilmente Nonna Nove, “abbiamo comunque bisogno di tre mesi per completarla interamente. In questi tre mesi, rimani nella setta e preparati bene per la battaglia che dovrai affrontare…. La pressione esercitata dal Nono Mare si rivelerà un grande peso per te in termini di coltivazione. Hai bisogno di abituartici il prima possibile. Non solo questo ti aiuterà negli anni a venire, ma il fatto che la Sfera del Vortice di Vento sia mezza distrutta e che la sua Essenza sia nel caos significa anche che vi troverai una pressione simile. Solo abituandoti alla pressione del Nono Mare sarai capace di resistere bene nella Sfera del Vortice di Vento. Se non lo farai, ogni passo sarà più difficile. Inoltre, non dimenticarti delle steli di pietra del cancello d’oro della setta. Ognuna di loro rappresenta una prova del fuoco. Spero che potrai partecipare ad ognuna di esse. Devi fare il possibile per renderti più forte in questi tre mesi! Spero di vedere il tuo nome su ognuna di quelle steli. Sei nella Schiera, il secondo del tuo genere in tutta la storia della Nona Montagna e del Nono Mare!” Nonna Nove mosse la mano, facendo volare e poi fluttuare di fronte a Meng Hao una borsa da trasporto.


“Dentro questa borsa da trasporto troverai il primo premio per il nostro evento di reclutamento all’interno delle Società Daoiste. Ci sono molti premi e sono tutti lì dentro. Ovviamente, il più importante di tutti sarebbe l’antico artefatto Immortale, e soprattutto… il sangue di Eccelso! Prima di entrare nella Sfera del Vortice di Vento potrai usarlo per sperimentare quale sia la vera forza. Quanto il tuo cammino si allungherà di fronte a te, dipenderà solo dalla fortuna.” Nonna Nove diede un profondo sguardo a Meng Hao, chiaramente piena di speranza e aspettative.


Meng Hao fece un profondo respiro mentre guardava silenziosamente verso la borsa da trasporto. Alla fine i suoi occhi iniziarono a brillare intensamente e si allungò per prenderla. Poi, strinse le mani e si inchinò di fronte a Nonna Nove, al Maestro Divino e a Ling Yunzi.


Non fece alcuna promessa o espressione di ringraziamento. Al momento qualunque cosa avesse detto sarebbe stata superflua. Solo unendo le mani e inchinandosi avrebbe espresso la sua sincera determinazione. Gli occhi di Nonna Nove brillarono di speranza e il Maestro Divino annuì. Ling Yunzi aveva già pensato bene di Meng Hao e un leggero sorriso gli increspò le labbra.


“Vai,” disse Nonna Nove, sorridendo. “Questa borsa da trasporto contiene anche un contenitore di giada, chiave di una Grotta dell’Immortale. E’ lì che potrai praticare la coltivazione nei seguenti tre mesi. C’è anche un Medaglione di controllo identificativo, che puoi usare per andare ovunque tu voglia nella setta.”


Meng Hao annuì. Fu a questo punto che il Maestro Divino parlò: “Quando l’Orda dei Coltivatori Demoniaci ti ha chiesto di restituire i discepoli che hai catturato, tutto quello che dovevi fare era ridarglieli e il problema sarebbe stato risolto. Perché non hai ceduto al compromesso?” il viso dell’uomo era inespressivo ma i suoi occhi brillavano intensamente.


“Se la restituzione dei discepoli avesse effettivamente ridotto l’ostilità mostrata dai Coltivatori Demoniaci, allora che sarei certamente sceso a compromessi!” spiegò Meng Hao. “Ma sappiamo benissimo che non sarebbe mai accaduto, per cui… perché avrei dovuto restituire loro i discepoli? Posso vendere tutti quei frutti di mare per pietre dello spirito e giada Immortale, o usarli come minacce.” Sorrise.


Anche il Maestro Divino stava ridendo e rispose: “Sarai al sicuro dentro la setta. Comunque, se dovesi uscire… dovrai stare molto attento. Se dovesse succedere qualcosa di imprevisto non esitare a distruggere il tuo medaglione di controllo. Finché ti muoverai entro le 1000000 miglia nautiche dalla setta, potrò raggiungerti nel tempo di tre respiri per aiutarti!” A quel punto chiuse gli occhi e non disse altro. Ora che era certo della personalità di Meng Hao, lo aveva approvato interamente.


Meng Hao unì le mani e si inchinò. Stava giusto per andarsene quando all’improvviso si fermò e si voltò indietro per guardare i tre anziani.


“Il ragazzo vorrebbe chiedere una cosa. Qual è il vero motivo per cui le bestie marine mi hanno attaccato quando sono entrato nel Nono Mare? Inoltre, perché il mio arrivo ha causato così tanto trambusto tra i coltivatori Demoniaci? Perché mi odiano così tanto? Sembra quasi che il livello della loro base di coltivazione non significhi nulla; mi hanno odiato immediatamente così tanto da non riuscire a vivere sotto il mio stesso cielo. Non capisco, davvero, Anziani, potete chiarire questo mio dubbio?” Meng Hao guardò i tre aziani con aspettativa. Desiderava davvero conoscere la risposta a quella domanda.


Non poteva credere che non sapessero come rispondere. Considerando il loro status nella setta, anche se non avessero saputo nulla all’inizio, avrebbero potuto chiarire tutto con qualche breve indagine.




NOTE:


1. Ho compilato una lista di capitoli che menzionano i nove soli e le nove farfalle. Eccovela! 555, 587, 613, 652, 664, 818, 819, 954, 1026.


__


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:


<a href="https://www.patreon.com/madotter">https://www.patreon.com/madotter </a>


Grazie!                                


                                



