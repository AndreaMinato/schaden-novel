---
title: Capitolo 1048 - Una Scommessa!
pubDate: 2025-03-17T11:17:35.037Z
tags:
    - issth
---


Non appena Meng Hao sentì il canto, rimase a bocca aperta. Guardò verso la pozza d’acqua e poi prese un profondo respiro. Era completamente scioccato dalla vista dei 33 coltivatori demoniaci, pelle ed ossa, che cantavano a squarcia gola.


Le loro espressioni erano inaspettatamente… estremamente piene di passione quasi rasenti la devozione. Mentre guardavano il pappagallo multicolore, sembravano quasi i seguaci di un culto. Il pappagallo invece, stava recitando a squarciagola la canzone.


La cosa più intollerabile di tutte era che la gelatina di carne si era trasformata in un set di tamburi, i quali venivano costantemente percossi seguendo la canzone.


Meng Hao non era semplicemente in grado di immaginare gli eventi che avevano portato alla nascita di un tale bagliore di devozione negli occhi dei coltivatori demoniaci. Per quanto riguardava la canzone, a parte il piccolo motivetto che era solito canticchiare Patriarca Affidabilità, Meng Hao non aveva mai ascoltato nulla di così stridente.


Rimase anche scioccato dal fatto che quando uscì dalla sua residenza per poi dirigersi verso la pozza d’acqua, i coltivatori demoniaci, compresa l’enorme conchiglia che lo odiava a morte, lo ignorarono completamente rimanendo totalmente concentrati sulla loro canzone.


Meng Hao si sentì come se l’intero mondo fosse stato avvolto nel caos. Prese un profondo respiro e guardò l’ululante pappagallo, realizzando all’improvviso di averlo sottovalutato.


Roteando gli occhi, si schiarì la gola e tirò fuori Su Yan dalla sua borsa da trasporto. Non appena la ragazza aprì gli occhi, iniziò a ridacchiare con freddezza, era sul punto di deridere Meng Hao quando, all’improvviso, il canto attirò la sua attenzione, lasciandola a bocca aperta.


“Pappagallo!” disse Meng Hao con decisione. “Ti affido in addestramento questa ragazza. Falla diventare obbediente come questi frutti di mare! Oh giusto, lei vale… cento bestie con pelliccia o piume!!” Quasi nello stesso momento in cui le parole abbandonarono la sua bocca, il pappagallo iniziò a tremare a mezz’aria. Smise persino di cantare e tutte le piume colorate che gli restavano si drizzarono all’improvviso. I suoi occhi luccicavano di luce brillante.


“Un centinaio? Hai detto un centinaio?!?!” Apparentemente voleva assicurarsi di aver capito bene.


Meng Hao annuì con sobrietà. “Cento! Ognuna di esse con una pelliccia o un piumaggio lussureggiante!”


A fine di mettere le mani su quella magia Daoista, era disposto a buttare al vento la cautela.


Su Yan rimase scioccata con la bocca spalancata. Non era sicura di cosa stessero parlando Meng Hao e il pappagallo. Tuttavia, iniziò presto a ridacchiare freddamente, la sua espressione era una di estrema derisione.


Il pappagallo, tuttavia, era molto eccitato e immediatamente piegò la testa all’indietro e ruggì.


“Non ti preoccupare, il Quinto Signore metterà in riga questa ragazza!” Guardava eccitato verso Su Yan, i suoi occhi brillavano. Di lato, la gelatina di carne sembrava essere scontenta del fatto di essere stata estromessa.


“Riesci a cantare? Quindi? Ne sei in grado?” chiese arrabbiato. “Sai contare??!”


“Deficienti!” Disse Su Yan ridendo, per poi chiudere gli occhi ignorandoli completamente.


Meng Hao diede uno sguardo compassionevole a Su Yan, poi si schiarì la gola. Senza interessarsi del modo in cui il pappagallo avrebbe addestrato Su Yan, si voltò e volò in aria.


In un battito di ciglia, uscì fuori dallo scudo e dalla pozza d’acqua, arrivando all’improvviso a mezz’aria. Quasi nello stesso momento in cui emerse, vide due raggi di luce volare nell’aria verso la sua direzione. All’interno di quei due raggi di luce, potevano essere visti due sguardi freddi.


L’espressione di Meng Hao era la stessa di sempre mentre guardava due coltivatori demoniaci volargli vicino.


I due sbuffarono con freddezza, senza provare a celare in alcun modo il disprezzo che provavano nei suoi confronti, mentre gli volavano vicino per poi dirigersi nella distanza.


Meng Hao non ci fece caso. La ragione principale per cui era uscito dalla sua caverna Immortale era per procurarsi giada Immortale e pietre spirituali. Senza altra esitazione, volò nell’aria per poi dirigersi verso le stele di pietra a forma di cancelli dorati.


Non aveva intenzione di sfidare ciecamente le stele. Al contrario, sarebbe andato prima ad informarsi su di esse e in seguito avrebbe deciso quale sfidare per prima.


“Devo trovarne quella più adatta a me. In questo modo, riuscirò ad ottenere le ricompense di cui ho bisogno nel modo più veloce possibile!” Era determinato a portare a termine il suo lavoro con il sangue di Eccelso.


Sulla strada verso le stele a forma di cancelli dorati, sorpassò vari discepoli. I normali coltivatori lo guardavano incuriositi. Alcuni addirittura sorridevano e giungevano le mani. Dopo tutto, Meng Hao era famoso anche fuori dalla setta e poco tempo prima aveva tenuto testa a un esperto al Reame Dao. Quella notizia aveva provocato non poco scalpore all’interno del Mondo del Dio dei Nove Mari.


Tuttavia, tutti i coltivatori demoniaci che incontrava emanavano intento omicida. L’odio nei loro occhi era chiaro e quando vedevano Meng Hao, continuava solamente a diventare più profondo.


Dopo un po’ di tempo, arrivò di fronte a una stele di pietra a forma di cancello dorato. Brillava con una sconfinata luce dorata ed era incavato con così tanti nomi da sembrare impossibili da contare. Non pochi coltivatori e coltivatori demoniaci erano raggruppati nell’area. Ogni volta che qualcuno toccava il cancello, scompariva.


Alcune persone scomparivano, mentre altre riapparivano. Era una scena piuttosto vivace.


Un uomo di mezza età sedeva a gambe incrociate alla base della stele di pietra. I suoi occhi erano chiusi, come se non gli importasse minimamente di quello che succedeva nel mondo esterno. Però, se qualcuno cercava di iniziare a combatter in quest’area, o se le persone che partecipavano alla prova cercavano di imbrogliare in qualche modo, lo avrebbe saputo all’istante e una punizione sarebbe stata emanata senza esitazione.


Meng Hao rimase di lato a guardare la scena per alcuni momenti. Era sul punto di andarsene quando, tutto d’un tratto, una luce rossa brillante iniziò ad essere emanata da una delle stele di pietra. La luce si trasformò in fretta nell’immagine di un mondo illusorio. All’interno di quel mondo, poteva essere vista una giovane donna, la quale era la fonte della luce!


Era bellissima, ma sorprendentemente, il cadavere di una donna vestita di bianco poteva essere visto fluttuare dietro di lei, rendendola ancora più sorprendente.


Immediatamente delle urla di invidia e shock poterono essere sentite provenire da ogni direzione.


“La lista dei nomi è cambiata!”


“La sorella Maggiore Fan Dong’er è entrata nella Top 30!!”


“La Top 100 è composta solo da coltivatori al Reame Antico, nonostante si possa scalare la classifica solo se si hanno cinque o meno lampade dell’anima estinte. La Sorella Maggiore Fan Dong’er invece è entrata nella Top 30 con solo una base di coltivazione al Reame Immortale! E’ senza dubbio una vera Prescelta!”


Delle urla di shock risuonarono tra i coltivatori nell’area, inclusi i coltivatori demoniaci. Molte persone sembravano invidiose, o addirittura sembravano riluttanti ad accettare quello che era accaduto.


Allo stesso tempo, il nome di Fan Dong’er apparve nella trentesima posizione della lista.


La luce rossa brillò per un altro po’, poi scomparve. Mentre svaniva, Fan Dong’er venne fuori dalla stele di pietra. La sua faccia era leggermente pallida, ma sembrava eccitata. Non appena comparve, i discepoli circostanti iniziarono a giungere le mani e a congratularsi con lei.


Fan Dong’er sorrise e giunse le sue mani in risposta. Era sul punto di andarsene, quando all’improvviso, i suoi occhi, simili a quelli di una fenice, scattarono dopo aver visto Meng Hao.


Meng Hao sorrise e annuì, poi si voltò per andare via. Adesso sapeva che la prova del fuoco di questa stele di pietra riguardava il senso divino. Anche se Meng Hao era fiducioso del suo senso divino, allo stesso tempo non era l’aria in cui eccelleva. Per di più, grazie ai precedenti incontri con Fan Dong’er, era in grado di dire che la ragione per cui le sue abilità divine e le sue magie Daoiste fossero così forti non era dovuto alla sua base di coltivazione, ma piuttosto, al suo senso divino.


“Forse ha qualcosa a che fare con le tecniche del Mondo del Dio dei Nove Mari. Dovrei davvero prendermi del tempo per andare al loro Padiglione delle Scritture.” Dopo un altro momento di riflessione, si preparò ad andare via quando di colpo, sentì il suono dell’aria che veniva distrutta provenire da dietro di lui. Si voltò e vide Fan Dong’er che lo inseguiva.


Fan Dong’er intanto, stava rimuginando tra sé e sé che se non fosse stato per il fatto che il suo maestro le avesse imposto di aiutare Meng Hao a familiarizzarsi con le stele di pietra a forma di cancelli dorati, non gli si sarebbe avvicinata per nessuna ragione al mondo. Ripensare alla loro battaglia dopo che Meng Hao aveva raggiunto il Reame Immortale la riempiva di rabbia. Tempo prima, quando Meng Hao era appena arrivato e aveva avuto un conflitto con i coltivatori demoniaci, si era sentita alquanto soddisfatta e non vedeva l’ora di assistere alla scena in cui i coltivatori demoniaci lo avrebbero fatto a pezzi.


“Congratulazioni nell’aver raggiunto la top 30, Sorella Minore,” disse Meng Hao con una risata.


“E’ Sorella Maggiore per te!” rispose lei. Ogni volta che guardava Meng Hao, sentiva una furia incontrollabile innalzarsi dentro di lei. Era come se la semplice vista della sua faccia facesse andare completamente fuori controllo le sue emozioni.


“C’è solo una Sorella Maggiore nella mia vita,” rispose seriamente Meng Hao.


Quando Fan Dong’er lo sentì, spalancò la bocca sorpresa. Invece di indagare sulla questione, prese un profondo respiro, si calmò e poi iniziò a parlare di nuovo. La sua faccia era priva di espressione.


“Le stele di pietra a forma di cancello dorato nel Mondo del Dio dei Nove Mari sono nove. La prima è la più importante, la quale è un test che riguarda la pressione del Nono Mare. E’ una delle prove del fuoco più importanti all’interno del Mondo del Dio dei Nove Mari.”


“Gli altri otto cancelli esaminano diversi aspetti della coltivazione. Per esempio, la nona stele di pietra è una prova del fuoco che riguarda il corpo fisico. Questa, la settima, ha a che fare con il senso divino.”


“Poi c’è la quinta stele di pietra, la quale è una prova del fuoco sul massacro. Vivendo l’esperienza di un vero campo di battaglia, una persona può ottenere il Dao del massacro.”


“La terza stele di pietra probabilmente non fa per te. Riguarda il Dao della trasformazione.”


“Ogni persona che raggiunge la Top 100 in una stele di pietra a forma di cancello dorato, riceve un premio in base alla posizione conseguita. Dei premi più sostanziosi vengono passando dalla top 100 alla top 50 e poi la top 30!” Fan Dong’er continuò la sua spiegazione in fretta, come se avesse intenzione di andarsene non appena avesse finito. Aveva paura che se avesse parlato con Meng Hao troppo a lungo, non sarebbe più stata in grado di controllarsi arrivando poi ad iniziare un’altra battaglia contro di lui.


“Riguardo la Top 10 invece?” chiese lui.


“La Top 10? Ti suggerisco di non pensare così alla lunga,” rispose lei, senza fare nulla per nascondere la derisione nel suo tono.


“Non sognare nemmeno, di arrivare così in alto. Fino ad ora, nel Mondo del Dio dei Nove Mari, nessuno con una base di coltivazione al Reame Immortale è arrivato nella Top 10.”


“Come minimo, devi essere nel Reame Antico con almeno due Lampade dell’Anima estinte per riuscire anche solo a competere per la Top 10!”


“Per quanto riguarda te, sarai fortunato se riuscirai a raggiungere la Top 20. Potrai essere l’Eccelso del Reame Immortale, ma ci sono molti coltivatori nel Mondo del Dio dei Nove Mari contro cui non puoi sollevare nemmeno un dito.”


Mentre guardava Fan Dong’er, l’espressione di Meng Hao si fece alquanto timida, come se si sentisse leggermente imbarazzato da quello che stava per dire.


“Hai colpito il chiodo in testa,” disse. “Il mio obbiettivo è la Top 10. Hai il coraggio di fare una scommessa con me a riguardo?!”


Quasi nello stesso istante in cui Fan Dong’er vide l’espressione timida sulla sua faccia, sentì come se il suo scalpo stesse per esplodere. Immediatamente arretrò, facendo roteare la sua base di coltivazione e alzando la guardia, mentre guardava Meng Hao con uno sguardo estremamente vigile.


Quell’espressione le faceva palpitare il cuore, non era la prima volta che la vedeva. Lei sapeva che quando quell’espressione faceva la sua comparsa, Meng Hao si trovava nel suo stato più nefando. Ancora una volta, Fan Dong’er desiderò profondamente di poter colpire violentemente la sua faccia così forte da non doverlo vedere mai più.


“Ebbene, ne hai il coraggio?” ripeté lui, guardandola e sbattendo le ciglia.


“Non c’è motivo di provare a convincermi,” rispose con un freddo sbuffo. “Non importa quale trucco userai, non credo minimamente che tu sia in grado di raggiungere la top 10 di nessuna delle stele di pietra!”


“Per di più, se pensi che ci sia la minima possibilità che io faccia una scommessa con te, allora puoi solo continuare a sognare!” Dopo avergli dato un’ultima occhiata di derisione e sprezzo, si voltò per andare via.


“Se vinci, mi riprendo Inky,” disse Meng Hao con leggerezza.


Quelle parole fecero fermare Fan Dong’er all’istante. Sussultò, poi si voltò, la sua faccia era un ammasso di rabbia omicida. Fissava Meng Hao, ansimando. Di norma era bellissima, ma quando aveva uno sguardo del genere negli occhi, diventava ancora più attraente.


Quel cadavere era qualcosa a cui Fan Dong’er si era ormai abituata. Lo vedeva come un modo di temprare il suo cuore Dao. Tuttavia, nel profondo, avrebbe fatto di tutto nella speranza di liberarsene. Nemmeno il suo maestro riuscì a scacciare il cadavere, quindi, il suo tentativo di temprare il suo cuore Dao era a causa della mancanza di alternative.


Quindi, come avrebbe mai potuto mantenere la calma dopo aver ascoltato Meng Hao? Per di più, Come poteva anche solo essere sicura che lui fosse in grado di mantenere la sua parola?


Consapevole di quello a cui probabilmente stava pensando Fan Dong’er, Meng Hao sorrise e disse, “Posso farlo, dato che sono colui che te l’ha incollata addosso.”


“TU!!” Fan Dong’er digrignò i denti. “D’accordo, scommettiamo!”
                                


                                



