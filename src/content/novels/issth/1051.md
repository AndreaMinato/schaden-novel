---
title: Capitolo 1051 - TOP 10!
pubDate: 2025-03-17T11:17:35.037Z
tags:
    - issth
---


Nel frattempo, nella Grotta dell’Immortale di Meng Hao, si sentivano forti rumori provenire da due delle stanze di pietra nella sua residenza. Non ci volle molto prima che quelle due stanze crollassero.


Due Occhi Fantasma emersero improvvisamente dalla nuvola di polvere. Quando si videro, le scintille di ostilità erano evidenti nei loro sguardi ma invece di combattersi volarono via dalla residenza, cercando di portare a termine la loro fuga.


Ad ogni modo, non appena emersero, si ritrovarono di fronte al pappagallo che stava guidando i coltivatori Demoniaci nei loro canti. Il pappagallo li guardò scioccato e parve subito dispiaciuto.


“Sono così familiari, ma non riesco a ricordare dove li ho già visti. Comunque, perché la loro pelliccia è così rada?”


“Stupido, non hanno la pelliccia, quelli sono tentacoli!” di fianco a lui, la gelatina di carne colse l’occasione di correggere il pappagallo.


Improvvisamente gli sembrò di sapere tutto sull’universo, cosa che lo fece sentire superiore e più saggio del pappagallo.


“Beh, non importa che sia pelliccia o che siano tentacoli,” rispose con rabbia il pappagallo, “non ne hanno comunque abbastanza! Andiamo, andiamo, voi due… è ora di esercitarsi nel canto con il Quinto Signore!” volò verso i due Occhi Fantasma senza esitazione.


I due Occhi Fantasma emanarono una strana luce e, senza esitazione, caricarono il pappagallo per attaccarlo. Incredibilmente i due Imp che si trovavano dentro gli occhi spalancarono le loro bocche come per divorare il pappagallo.


Si scontrarono l’uno contro l’altro e, sorprendentemente, il pappagallo non venne minimamente ferito. Al contrario, i due Imp lanciarono delle atroci urla di dolore. Avevano percepito una specie di aura terrificante provenire dal pappagallo e per questo avevano iniziato la loro ritirata. Gli Occhi Fantasma scomparvero, rivelando i due Imp che si trasformarono in due Baccelli Neri quando si lanciarono all’indietro.


Il pappagallo sembrava molto fiero di sé e stava giusto per riprendere a parlare quando i due Baccelli Neri urlarono improvvisamente: “Daga!”


Fu un suono penetrante, tinto di pazzia. Successivamente, due daghe nere volarono verso il pappagallo, che rimase a bocca aperta.


“Baccelli Neri che diventano daghe? Daghe-baccello? Sono così familiari…”


Nel frattempo, nella nona stele del cancello dorato, il Baccello Nero sotto forma di daga si piantò nel corpo di un coltivatore vestito di rosso, facendolo svanire inaspettatamente, fino a venire completamente assorbito e consumato dalla daga.


Gli occhi di Meng Hao brillarono mentre continuava a combattere. Non passò molto tempo prima che fosse capace di spazzare via i rimanenti duecento nemici. Successivamente, il vuoto sopra di lui si increspò nuovamente e apparvero 512 corpi di coltivatori.


Era appena iniziato un nuovo turno di massacro. Considerando quante persone stavano combattendo in quel momento, era impossibile per Meng Hao mantenere il suo precedente impeto. Iniziò ad indietreggiare, eppure la sua espressione era calma. Nonostante fosse costretto a farsi indietro, guardava occasionalmente verso gli Imp Baccello-Nero che stavano combattendo con crescente coraggio. Mentre assorbiva i coltivatori carnali, iniziò a diffondersi un’aura di qi e sangue.


Questo fece aumentare ulteriormente lo stupore di Meng Hao.


Fuori, più di 10000 discepoli osservavano la scena in stato di shock mentre il nome di Meng Hao si innalzava dal 101esimo posto al 97esimo, 85esimo, 78esimo, 63esimo, 54esimo…


Alla fine,il nome di Meng Hao apparve in 46esima posizione!


La luce dorata che brillò dal suo nome era chiara per tutti. Inoltre, in termini di tempo… Meng Hao aveva raggiunto quella posizione solo due ore dopo avere iniziato la prova del fuoco della stele!


Tutti erano fortemente scossi da questo. Inoltre, la brillante luce dorata che si innalzava dal suo nome attirava l’attenzione di tutti i discepoli nell’area del Mondo del Dio dei Nove Mari. Arrivarono in tanti per chiedere cosa stesse accadendo e rimanevano sconvolti nel scoprirlo.


I coltivatori Demoniaci ne erano anche più affetti rispetto agli altri coltivatori. Rimasero lì con le facce cupe e un turbinante intento omicida.


Per quanto riguardava Fan Dong, la sua faccia era estremamente imbruttita e le sue mani erano strette a pugno.


“Considerando il potere del suo corpo fisico non dovrebbe avere problemi a raggiungere i primi trenta posti,” pensò stringendo i denti. “Ma… perché sta andando così veloce?!” Meng Hao aveva da tempo sorpassato il suo nome sulla lista, cosa che non era inaspettata. Comunque, secondo i suoi calcoli, Meng Hao avrebbe dovuto impiegare un giorno intero per arrivare alla sua attuale posizione. Invece… aveva utilizzato solo due ore.


A quel punto, molti degli esperti del Reame Antico avevano intuito quello che stava accadendo nella nona stele del cancello dorato e stavano inviando senso divino per indagare.


Dentro la stele di pietra Meng Hao si guardò attorno, fissando le centinaia di coltivatori vestiti di rosso che lo circondavano, e sospirò. Persino con l’aiuto degli Imp Baccello-Nero non era facile resistere alla combinazione di qi e sangue di quei coltivatori carnali.


“Mi chiedo a che altezza mi trovi nella lista…” pensò. “Decisamente non sono primo. Come hanno fatto gli altri coltivatori del Mondo del Dio dei Nove Mari a raggiungere una posizione così alta? Come hanno fatto a coltivare corpi fisici più potenti del mio?” gli occhi di Meng Hao brillarono.


“Forse ha qualcosa a che fare con la coltivazione carnale in sé, o forse… il Mondo del Dio dei Nove Mari ha veri coltivatori carnali!” non era stato nel Mondo del Dio dei Nove Mari per molto, ma anche in quel breve lasso di tempo aveva capito un sacco di cose. Non solo il suo corpo fisico era diventato più forte, ma ora aveva un’idea più chiara riguardo alla strada della coltivazione carnale.


Se non fosse stato per quello avrebbe raggiunto da tempo il suo limite. Ora, comunque, sentiva la sua forza abbandonarlo solo un pochino.


“Anche se non ho raggiunto un punto che mi costringe ad usare QUELL’oggetto, il mio corpo fisico non è ancora sufficiente.” Fece un passo indietro, con gli occhi che brillavano.


“In questo caso,” disse con un profondo respiro, “vediamo che tipo di coltivatori carnali ci sono in questa prova del fuoco del corpo fisico!” nonostante i suoi meridiani Immortali fossero sigillati e non potesse rilasciare tecniche magiche, aveva avvertito poco prima che la magia segreta dei suoi meridiani Immortali era ancora a sua disposizione.


Il suo corpo fisico era modellato su uno solo dei suoi 123 meridiani Immortali, per questo avrebbe dovuto essere capace di trasformare i suoi 123 meridiani Immortali in forza per il suo corpo fisico.


Voleva davvero sapere esattamente quando potente sarebbe diventato se avesse trasformato il suo corpo fisico in quel modo, usando la magia segreta.


Chiuse gli occhi e i coltivatori vestiti di rosso gli si avvicinarono. Quando furono quasi su di lui i suoi occhi si spalancarono di colpo e le vibrazioni riempirono il suo corpo. Sembrava un fortissimo colpo di tamburo, intensi colpi che scuotevano l’intero mondo.


Dentro il suo corpo, i 123 meridiani Immortali, pur essendo sigillati e incapaci di rilasciare tecniche magiche, non erano esenti dal trasformarsi in energia per il corpo fisico.


Dei boati si avvertirono ovunque quando il potere dentro Meng Hao esplose. La forza del qi e del sangue emerse e si innalzò una potentissima energia.


ROOOOOOOAAARRR!!!


I coltivatori vestiti di rosso che si stavano avvicinando vennero istantaneamente fatti a pezzi dalla crescente energia. Diventarono nient’altro che polvere che turbinò intorno a Meng Hao.


Gli Imp Baccello-Nero lasciarono uscire un grido e scapparono immediatamente, guardando indietro verso Meng Hao con una grande paura negli occhi.


Tutti i coltivatori vestiti di rosso vennero distrutti all’istante.


Meng Hao chiuse i pugni e alzò lo sguardo mentre i suoi occhi brillavano intensamente.


Fuori, il suo nome crebbe di botto dalla 40esima alla 19esima posizione!


Dai tempi antichi fino a quel momento, solo diciotto persone avevano ottenuto risultati migliori di Meng Hao. Dopotutto, aveva ripulito l’intera area in soli pochi attimi, mentre molti altri erano stati costretti ad uccidere lentamente tutti i loro avversari.


I risultati erano gli stessi ma il processo era molto differente.


Il mondo esterno era in un livello di trambusto senza precedenti. I discepoli del Mondo del Dio dei Nove Mari non poterono credere ai loro occhi quando videro il nome di Meng Hao saltare dalla 40esima posizione fino alle prime 20.


Meng Hao!


Gli occhi di Fan Dong si spalancarono e stava respirando a fatica a causa dello stupore e dell’incredulità. Rimase a bocca aperta.


“Le prime 20 posizioni!”


“Meng Hao è nella top 20! Ha impiegato solo quattro ore per raggiungere la top 20!”


“E’ difficile dire se entrerà o meno nella top 10!” una sconfinata luce dorata si innalzò dalla stele, catturando ulteriormente l’attenzione. Altri discepoli arrivarono sotto forma di raggi di luce.


Nel frattempo, nel mondo della stele di pietra, Meng Hao stava fluttuando in aria, sembrando in ogni punto un guerriero celeste. La sua energia era impossibile da descrivere.


Era un guerriero celeste, l’Eccelso del Reame Immortale. E ora anche il suo corpo fisico aveva raggiunto il livello dell’Eccelso del Reame Immortale.


Gli Imp Baccello-Nero tremarono quando il vuoto su di loro si distorse. Presto, rumori potenti accompagnarono quelle distorsioni, da cui emerse un uomo vestito di nero.


Era solo una singola persona che indossava una veste nera e una maschera. Comunque, quando fece la sua comparsa, il suo qi esplosivo e il potere del suo sangue fecero aprire delle crepe ovunque!


Da lui emerse un’energia terrificante, che era una forza del vertice del Reame Immortale, un livello di potere equivalente a quello di Meng Hao prima che usasse la tecnica segreta dei meridiani Immortali. Ad ogni modo, in confronto allo stato attuale di Meng Hao, l’energia dell’uomo era fin troppo debole.


Meng Hao avanzò, allungando la mano. Non usò il pugno, ma piuttosto mosse semplicemente il braccio, facendo sì che la forza del suo corpo fisico scuotesse la legge naturale in quell’area. Apparve un grande avvallamento che sovrastò immediatamente l’uomo vestito di nero.


“Spezza,” disse lentamente.


Un boato si avvertì quando l’uomo vestito di nero venne schiacciato. Successivamente apparvero altri due uomini, poi quattro, otto… fino a raggiungere 512 figure vestite di nero. Ognuna di queste venne distrutta da Meng Hao.


Il suo volto era quello di una persona determinata, e attaccò alla velocità della luce. La forza del suo corpo fisico aveva già raggiunto il vertice della generazione attuale, e aveva persino superato quello degli esperti del Reame Antico. Comunque, Meng Hao sapeva che quello non era il suo stato più potente.


Uno stato ancora più potente sarebbe stato quello in cui avrebbe potuto assorbire con successo i quattro frutti del Nirvana. A quel punto, prima di entrare nel Reame Antico, avrebbe avuto il corpo fisico nello stato più potente che fosse mai esistito nel Reame Immortale, dai tempi antichi fino ad oggi.


Sarebbe stato… qualcosa che avrebbe potuto persino superare il Reame dell’Imperatore Immortale!


512 uomini vestiti di nero vennero distrutti e la cosa fece salire il nome di Meng Hao dalla 19esima posizione sulla stele di pietra fino alla quinta!


Fuori, la folla impazzì.


“Quinto! Meng Hao è quinto! Le uniche persone davanti a lui sono i leggendari Quattro Guerrieri Celesti!”


“Dai tempi antichi fino ad oggi, dall’inizio del Nono Mare e del Mondo del Dio dei Nove Mari, i primi quattro posti in classifica sulla nona stele del cancello dorato non sono mai stati superati. Quei quattro nomi sono sempre stati lì!”


“Quelle quattro persone non sono come i Prescelti della nostra epoca! Hanno occupato quel posto per secoli! Il loro record non è mai stato superato da nessuno!”
                                




                                



