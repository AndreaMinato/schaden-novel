---
title: Capitolo 1052 - Tramandando le Tecniche della Coltivazione Carnale
pubDate: 2025-03-17T11:17:35.037Z
tags:
    - issth
---


Fan Dong si fece indietro, con viso cinereo.


“Sta imbrogliando! Deve stare imbrogliando!” pensò, con gli occhi iniettati di sangue. In questo caso particolare, però, le sue accuse erano completamente infondate. Mentre era vero che Meng Hao tendeva ad imbrogliare ed era sempre preparato a farlo, in quel momento non lo stava facendo.


Il suo combattimento ininterrotto aveva portato a continui progressi. Come risultato, lo stato del suo corpo fisico stava diventando sempre più potente.


Fluttuò nel mondo della stele di pietra a forma di cancello dorato, guardando le figure di fronte a sé mentre scomparivano.


Poi, il vuoto sopra la sua testa si distorse e un uomo vestito di bianco si materializzò da esso. Il vecchio non indossava alcuna maschera ed era da solo.
Sembrava che fosse il centro dell’intero mondo, eppure il suo corpo non irradiava né qi né sangue. Era come se fosse un mortale.


Comunque, diede a Meng Hao un’impressione incredibilmente enigmatica. Sotto sotto, anche Meng Hao aveva percepito un incredibile sentimento di crisi che lo aveva lasciato a dir poco scioccato.


Il vecchio uomo lo guardò per un momento e poi parlò improvvisamente con voce antica e arcaica.


“Sono l’ultimo ostacolo di questa prova del fuoco,” disse freddamente. “In tutta la storia ci sono state solo quattro persone sotto il Reame del Dao che sono state in grado di gestire il mio primo colpo. Di questi, due furono capaci di reggerne un secondo. Solo uno ha resistito a tre attacchi! Chiunque riesca a sconfiggermi vedrà il proprio premio della stele di pietra a forma di cancello dorato moltiplicato una decina di volte! Sfortunatamente… nessuno sotto il Reame del Dao ci è mai riuscito.” Quando parlò iniziò ad illuminarsi di una luce brillante e dorata, come se il suo intero corpo si stesse trasformando in metallo.


Le pupille di Meng Hao si restrinsero. Non era capace di misurare quanto fosse effettivamente potente quel vecchio, ma la sensazione di pericolo che gli stava scorrendo in tutto il corpo permaneva. Era quasi come se la persona di fronte a lui non fosse un coltivatore, ma qualche sorta di bestia primordiale!


Senza nemmeno pensarci su, Meng Hao allungò la mano verso la sua borsa da trasporto.


L’uomo guardò intensamente Meng Hao e poi disse, “Non cercare altri metodi di raggiungere la vittoria. I coltivatori carnali diventano più forti affrontando le proprie battaglie e rendendo così il loro cuore invincibile. Se si ricorre agli imbrogli, il cuore rimane instabile. Potresti sentirti indifeso all’inizio, ma alla fine il tuo percorso diventerà sempre più ampio, finché non sarai capace di raggiungere il vero successo nell’ambito della coltivazione carnale.”


Un tremore percorse il corpo di Meng Hao, che rimase in silenzio per un momento, come se stesse sperimentando un attimo di illuminazione. La mano che aveva allungato verso la borsa da trasporto si fermò improvvisamente in quella posizione. Alla fine si limitò a guardare l’uomo e a fare un profondo respiro prima di congiungere le mani e inchinarsi. Quando alzò lo sguardo i suoi occhi brillarono dal desiderio di battersi. Allo stesso tempo il suo corpo si riempì di un’energia molto più forte di prima.


La sua energia sembrava anche più pura, come se dentro di lui si fosse risvegliata qualche nuova forza di volontà.


Il vecchio annuì e i suoi occhi brillarono di approvazione.


“Primo pugno, Pugno dello Sterminio della Vita!” disse l’uomo con voce fredda, Poi sollevò lentamente la mano in alto e la strinse forte. Sembrava un pugno normale, tranne per il fatto che aveva posto il pollice tra il dito medio e l’anulare. Usciva giusto di un pochino, creando un piccolo punto di invulnerabilità.


Quando diede il pugno era chiaro che non fossero coinvolte delle tecniche magiche. Ad ogni modo, tirò un fortissimo colpo di vento, così glaciale da sembrare un vento di distruzione totale. Non appena iniziò a soffiare, l’intero mondo divenne grigio come se quel pugno avesse estinto tutta la vitalità del pianeta.


Meng Hao sentì persino la fiamma della sua forza vitale tremolare fino al punto di estinguersi a causa della profondità di quel pugno. Il suo cuore perse un colpo e improvvisamente ebbe l’impressione che se il pianeta fosse stato colpito da quel pugno, tutte le creature viventi su di esso sarebbero morte.


Uno sterminio della vita!


Quello era il Pugno dello Sterminio della Vita!


Meng Hao si sentì soffocare in una grotta di ghiaccio, eppure il suo desiderio di combattere si fece sempre più vivo. Strinse la mano destra a pugno, riempendolo con la forza della sua base di coltivazione, della sua forza di volontà e del suo nuovo potere corporale. Il suo sangue ribollì quando rilasciò il pungo dell’Eccelso del Reame Immortale.


BOOOOOM!!


Si incontrarono a mezz’aria e quando i loro pugni si scontrarono l’intero corpo di Meng Hao tremò violentemente. Tossì una grande boccata di sangue e venne lanciato all’indietro di 300 metri. Lì, tossì nuovamente sangue, e stavolta era sangue nero.


Inoltre, non appena il sangue spruzzò dalla sua bocca, si congelò all’istante.


Degli scricchiolii si avvertirono quando uno strato di ghiaccio si diffuse a coprire Meng Hao.


Un attimo dopo, Meng Hao si scosse e il ghiaccio si frantumò. Era pallido e cinereo mentre guardava verso il vecchio uomo, tremando. La forza distruttiva di quel solo pugno era estremamente scioccante.


Inoltre, aveva capito che l’uomo non aveva dato quel pugno al massimo della sua potenza.


“Sterminio…” mormorò.


“Il Pugno dello Sterminio della Vita ha il potere di distruggere tutti gli esseri viventi…” disse l’uomo freddamente. “Può distruggere ogni essere o creatura. Questo pugno è stato creato per il Dao della morte. Attaccando con l’intento di uccidere, il coltivatore carnale può uccidere gli Dei!”


La mente di Meng Hao tremò come se fosse stata colpita da un fulmine. Fece un respiro profondo e poi chiuse gli occhi per contemplare il significato del primo colpo che aveva lanciato quell’uomo. Quando il vecchio lo vide sembrò sorpreso e lo fissò con profondo interesse. Alla fine sul suo volto apparve un’aria di lode.


Nel frattempo, fuori dalla stele di pietra, il fatto che Meng Hao avesse resistito al primo colpo aveva fatto muovere ulteriormente il suo nome. Ora era nella quarta posizione!


Nonostante fosse avanzato di una sola posizione, il fatto che fosse nella top 10, o più precisamente nella top 5, fece sì che i discepoli del Mondo del Dio dei Nove Mari rimanessero completamente senza parole.


Il volto di Fan Dong era bianco come un cencio. Sapeva di avere perso eppure non voleva accettarlo.


Credeva ancora che l’unico modo per Meng Hao di raggiungere quel livello fosse stato l’imbroglio.


Il tempo passò e questa volta trascorsero quattro ore prima che Meng Hao aprisse gli occhi. Guardando il vecchio, unì le mani e si inchinò profondamente.


“Hai capito?” chiese il vecchio.


“Bene o male,” rispose sinceramente Meng Hao. “Beh, per lo più no.”


L’uomo rise di cuore.


“Beh, non importa. Perché non provi il mio secondo colpo, il Pugno dell’Auto-Immolazione, conosciuto anche come Pugno del Supplizio!?” quando finì di parlare fece un passo avanti e sollevò la mano destra stringendola a pugno. La posizione del suo pollice era normale, senza il particolare posizionamento del dito del Pugno dello Sterminio della Vita. Sembrava un pugno normalissimo, quando lo tirò.


Ad ogni modo, quando il pugno partì vertiginosamente in avanti, dall’uomo sorse un’energia che fece colorare il cielo. Iniziò a soffiare un fortissimo vento capace di scuotere anche i corpi celesti. L’energia fece colare il sangue dagli angoli della bocca di Meng Hao, che venne lanciato indietro inesorabilmente, vedendosi negata la possibilità di contrattaccare.


Quell’energia era il risultato della forza di volontà del vecchio, una pazzia e un’ossessione che era disposta a pagare qualsiasi prezzo per alimentare il potere distruttivo di quel pugno. Era un livello di ossessione così alto che avrebbe potuto trasformare qualcuno in un Demonio. Più che un atto di auto-immolazione, era un vero e proprio supplizio!


Il pugno distrusse il vuoto e frantumò Cielo e Terra… e non poteva essere tenuto a freno senza versare sangue.


Il sangue spruzzò dalla bocca di Meng Hao quando cadde all’indietro. Nono osò nemmeno considerare l’idea di contrattaccare; aveva la forte sensazione che se lo avesse fatto… sarebbe stato distrutto nel corpo e nello spirito.


C’era qualcosa di fatale nel potere di quel pugno, eppure quando Meng Hao fu costretto a farsi indietro il vecchio uomo ruggì: “Usa ciò che hai imparato dal Pugno dello Sterminio della Vita, altrimenti… sei morto!” Meng Hao alzò lo sguardo, i suoi occhi erano iniettati di sangue, e prese un profondo respiro. Successivamente strinse il pugno e mise il pollice tra il medio e l’anulare. Usando quello che aveva imparato poco prima, tirò un pugno.


Sotto il potere del Pugno del Supplizio, la forza vitale di Meng Hao tremolò. Un sentimento di morte lo riempì, eppure usò il volere della morte per tirare quel pugno. Era come se qualcosa fosse scattato nella sua mente e avesse raggiunto un livello più alto di illuminazione. Il suo corpo tremò quando capì il vero e profondo significato del Pugno dello Sterminio della Vita!


Tutto era molto più chiaro di prima.


“Ho capito!” il suo pugno, che stava già volando in aria, tremò leggermente; poi emerse una folle energia che prima non era affatto presente.


Un forte vento iniziò a soffiare e, sotto l’influenza del suo primo pugno, si trasformò in un vento di massacro. Tutto intorno a lui si ghiacciò e il potere di sterminio crebbe, scontrandosi con il Pugno del Supplizio.


BOOOOOOOOOOOOM!!!


Il sangue spruzzò dalla sua bocca e rotolò all’indietro con la stessa violenza di un aquilone che si vede tagliare improvvisamente il filo. Vomitò grandi quantità di sangue, eppure la sua voce roca ed eccitata era ben udibile: “Pugno dello Sterminio della Vita! Ho capito! Il Pugno dello Sterminio della Vita!”


Il vecchio sorrise, riportando il pugno al proprio fianco mentre guardava Meng Hao cadere a terra e tossire altro sangue. Comunque, gli occhi di Meng Hao brillavano di una luce intensa e di determinazione mentre guardava il vecchio uomo e si inchinava a fondo.


“Ti prego, accetta i miei più sentiti ringraziamenti per avermi trasmesso questa tecnica!” disse.


“Non sei un coltivatore carnale, non hai eseguito il battesimo nel sangue di un Dio,” replicò il vecchio. “Per questo non potrai sopportare il mio terzo colpo. Vai. Aspetta di diventare più forte e torna nuovamente da me. Ricorda, noi coltivatori non praticavamo la coltivazione carnale, in origine. Lo scopo della coltivazione carnale è… uccidere gli Dei! Se avrai l’opportunità di uccidere un Dio, in futuro, allora potrai battezzarti nel suo sangue. A quel punto potrai acquisire il tuo personale corpo da battaglia!” il vecchio uomo mosse la mano, mandando in pezzi il mondo intorno a Meng Hao, che si sentì girare la testa mentre tutto diventava confuso e sfuocato.


Allo stesso tempo, una luce incredibilmente brillante fece capolino dalla nona stele di pietra a forma di cancello dorato. Un forte boato riecheggiò riempendo l’intero Mondo del Dio dei Nove Mari. Tutti i discepoli guardarono il nome di Meng Hao salire dalla quarta posizione… fino alla seconda!


Chiaramente il vecchio uomo aveva ritenuto Meng Hao più qualificato della persona che aveva precedentemente raggiunto la seconda posizione resistendo al secondo colpo.


Il Mondo del Dio dei Nove Mari era in subbuglio. Tutti i coltivatori stavano tremando e sussulti di stupore riecheggiavano in ogni direzione.


“Il secondo posto! Meng Hao ha raggiunto la seconda posizione sulla lista!”


“Di tutti e quattro i Guerrieri Celesti che hanno mantenuto in eterno la loro posizione, tre sono stati spinti dietro di lui!”


“Merita chiaramente la sua posizione di Prescelto, Principe Ereditario del Clan Fang e discepolo congiunto del Conclave delle Tre Grandi Società Daoiste!” mentre la folla andava in subbuglio, il viso di Fan Dong diventava sempre più pallido.


Una luce dorata brillò dalla stele e la figura di Meng Hao apparve gradualmente di fronte alla folla.


Quando si materializzò non guardò in faccia nessuno, nemmeno Fan Dong. Piuttosto si voltò e guardò il nome che occupava la prima posizione sulla lista. Voleva davvero sapere chi era stato in grado di reggere il terzo pugno del vecchio.


“Zong Wuya! [1]” mormorò.


Poteva essere qualcuno dai tempi antichi e poteva addirittura non esistere più nel Mondo del Dio dei Nove Mari. Comunque, Meng Hao voleva ancora sapere il suo nome.


Chiunque non avesse sperimentato il potere del pugno di quell’uomo sarebbe stato eternamente incapace di capire quanto fossero terrificanti il Pugno dello Sterminio della Vita e il Pugno del Supplizio per gli esperti che praticavano la coltivazione carnale del corpo fisico.


In quel momento, il nome di Zong Wuya era rimasto impresso nella mente di Meng Hao.


NOTE:


1. Il nome di Zong Wuya in cinese è 纵无涯. zòng wú yá; Zong è un cognome ed è anche un carattere comune che ha diversi significati, compresi “verticale, rilascio e salto”. Wuya significa “sconfinato” o “illimitato”. 


__


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:


<a href="https://www.patreon.com/madotter">https://www.patreon.com/madotter </a>


Grazie!
                                


                                



