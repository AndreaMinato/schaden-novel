---
title: Capitolo 1053 - Provocazione Demoniaca!
pubDate: 2025-03-17T11:17:35.037Z
tags:
    - issth
---


Nel momento in cui Meng Hao apparve, i discepoli nell’area scatenarono un putiferio. Persino i discepoli che odiavano Meng Hao non poterono evitare di riconoscere quanto fosse incredibilmente potente.


Il secondo posto!


Dai tempi antichi fino a quel momento i primi quattro posti sulla lista non erano mai cambiati. Quel giorno, comunque, Meng Hao si era innalzato dal fondo della lista ed era arrivato fino alla seconda postazione!


Molte persone ipotizzarono che ci fosse un grande scarto tra il primo e il secondo posto su quella lista. Comunque, solo Meng Hao sapeva quanto fosse vasto quello scarto. Forse dopo aver raffinato completamente il sangue dell’Eccelso e averlo usato per fondersi interamente con un frutto del Nirvana, forse allora…


Sarebbe stato qualificato per sfidare nuovamente la nona stele di pietra a forma di cancello dorato e sentire il potere del pugno che veniva dopo il Pugno dello Sterminio della Vita e il Pugno dell’Auto-Immolazione… il terzo pugno!


Quel terzo pugno sarebbe certamente stato spettacolare, capace di distruggere Cielo e Terra.


Era come il vertice della coltivazione carnale!


Raffinare il sangue dell’Eccelso richiedeva più giada Immortale e pietre dello spirito. Ora che aveva raggiunto il secondo posto sulla nona stele del cancello dorato avrebbe ricevuto un lauto compenso! Meng Hao guardò la stele di pietra e la descrizione dei premi: dopo aver fatto qualche calcolo, i suoi occhi brillarono di anticipazione.


Un momento dopo, quando la luce dorata svanì lentamente, Meng Hao si voltò lanciandosi tra la folla come un fulmine sulla pallida Fan Dong.


“Imbroglione!” disse lei, guardandolo malignamente. Stringendo i denti, gli lanciò addosso una borsa da trasporto.


Poteva anche aver perso ma era non si sarebbe pianta addosso!


Al tempo stesso, però, la sua repulsione verso Meng Hao cresceva sempre di più. Si voltò per andarsene, con espressione molto cupa: era preoccupata che se non se ne fosse andata velocemente avrebbe perso il controllo e avrebbe attaccato Meng Hao, facendo scoppiare una grossa battaglia.


Considerando quanto incredibilmente potente fosse Meng Hao al momento, sapeva che non avrebbe avuto possibilità di vincere.


Meng Hao prese al volo la borsa da trasporto. Dopo averla analizzata con il suo senso divino, sorrise. Per lui, anche se Fan Dong aveva molte debolezze, aveva anche i suoi punti di forza ed era qualcosa che ammirava intensamente. Quello era un modo per fargli capire che non avrebbe accettato la sconfitta.


Meng Hao si schiarì la voce: non era il tipo che risparmiava segretamente le persone. Se aveva un nemico e le loro differenze non potevano essere risolte facilmente, allora nella sua opinione non c’era motivo nemmeno di provare. Insistendo, si sarebbe solo accumulato disagio.


Meng Hao era sempre stato così, per questo sorrise e disse: “Giovane Sorella Dong, ci sono ancora otto steli di pietra. Mi sento in colpa per aver vinto così facilmente. Perché non facciamo un’altra scommessa? Cosa ne dici?”


Fan Dong strinse i denti e, senza nemmeno preoccuparsi di voltarsi e guardarlo, si trasformò in un raggio di luce colorata che si lanciò nella distanza.  
Meng Hao si sentì un pochino in colpa. Le sue parole erano state, a dire la verità, solo una misera battuta. Non confidava molto nelle prove del fuoco delle altre otto steli di pietra del cancello dorato. Se Fan Dong avesse accettato di continuare a scommettere sarebbe stato costretto a ritardare il problema.


Guardando i discepoli circostanti del Mondo del Dio dei Nove Mari, sospirò.


“Senza un complice credibile sarà difficile concludere questa faccenda. Se avessi avuto qualcuno ad aiutarmi sarei stato capace di imporre alla gente di guardare. Eppure ecco che ho perso un’altra opportunità di profitto.” Il cuore di Meng Hao doleva se pensava alle pietre dello spirito che, sebbene non appartenessero esattamente a lui, rappresentavano lo stesso una perduta opportunità.


“Che mal di testa. Tutti gli altri si preoccupano della coltivazione ma io sono sempre preoccupato di avere abbastanza soldi.” Sentendosi un pochino amareggiato, scosse la testa e volò velocemente verso un’altra stele di pietra a forma di cancello dorato.


Se le doveva sfidare, allora avrebbe dovuto studiarle attentamente e individualmente. Quello gli avrebbe dato maggiori possibilità di successo per massimizzare il suo profitto.


Quando se ne andò, molti degli altri discepoli lo seguirono. Presto, l’intero gruppo arrivò all’ottava stele di pietra a forma di cancello dorato.


Incredibilmente, quasi nello stesso momento in cui arrivarono, nove raggi di luce colorata apparvero in cielo, gridando in aria e puntando verso lo stesso luogo. Dei boati impressionanti, simili a tuoni, accompagnarono l’apertura dei varchi del Reame Antico.


In un battito di ciglia i raggi di luce si avvicinarono alla stele di pietra per rivelare nove coltivatori Demoniaci.


Di quei nove, sette erano uomini e due erano donne. Tutti erano incredibilmente attraenti e sembravano coltivatori a tutti gli effetti, eccetto per le squame da pesce che avevano sulla fronte. Un’altra cosa scioccante era che ognuno di loro sembrava avere tre o quattro Lampade dell’Anima spente.


Erano, ovviamente, coltivatori non ordinari degli inizi del Reame Antico. Erano Prescelti vicini alla metà del Reame Antico.


“Sono loro! I nove Demoni della Sfera del Mare!! Stanno davvero apparendo pubblicamente! Che cosa rara!”


“Dei venti discepoli più famosi del Mondo del Dio dei Nove Mari, la più debole è la Figlia Divina, Fan Dong, anche se ha uno dei ranghi più elevati. Oltre a lei ci sono i nove Discendenti Divini: hanno delle basi di coltivazione molto profonde e anche se un tempo erano Prescelti, ora sono entrati nel primo Reame Antico! L’Orda dei Coltivatori Demoniaci è molto simile. Hanno una Figlia del Mare, che è analoga alla Figlia Divina. Inoltre, hanno i nove Demoni della Sfera del Mare, simili ai Discendenti Divini!”


Immediatamente, tutti i coltivatori Demoniaci nell’area iniziarono a diventare molto eccitati.


Gli occhi di Meng Hao brillarono quando vide i nove coltivatori Demoniaci. Ricambiarono lo sguardo, i loro occhi brillavano di una luce sinistra.
Ognuno di loro poteva esercitare una pressione minacciosa su Meng Hao; dopo tutto, erano nel Reame Antico!


Ce n’erano due che Meng Hao trovava particolarmente minacciosi. Entrambi erano uomini, uno dei quali aveva una squama triangolare sulla fronte e le cui pupille erano anch’esse triangolari, facendolo sembrare molto bizzarro.


L’altro sembrava essere il più giovane del gruppo: era incredibilmente affascinante e indossava abiti bellissimi. La sua fronte non aveva squame, ma piuttosto un marchio a forma di Drago Marino. Emanava un’aria da dominatore che si diffuse in ogni direzione.


Era… il Demone numero uno tra i Demoni della Sfera del Mare!


Meng Hao distolse lo sguardo da loro e procedette verso l’ottava stele di pietra a forma di cancello dorato. Un momento dopo vi entrò dentro e i nove Demoni della Sfera del Mare fecero lo stesso.


Innumerevoli occhi si puntarono su di loro: i coltivatori Demoniaci odiavano Meng Hao, cosa che si era già diffusa nell’intera setta. Il fatto che i nove Demoni della Sfera del Mare si fossero mostrati lì aveva portato tutti alla stessa conclusione; l’Orda dei Coltivatori Demoniaci stava facendo la sua mossa contro Meng Hao!


Non era un attacco diretto, ma piuttosto un attacco al prestigio che stava acquistando, usando la prova del fuoco per mantenere sotto controllo la sua popolarità.


Avrebbero usato quell’occasione per creare un chiaro confronto.


“Mi chiedo quale grado raggiungerà Meng Hao, questa volta!?” i coltivatori circostanti erano colmi di eccitazione, eppure alcuni erano ancora scettici riguardo a Meng Hao. Anche se aveva provato quanto fosse potente il suo corpo fisico nel nono cancello dorato, era completamente possibile che non andasse così bene negli altri.


La verità era esattamente quella che sembrava. Dopo il tempo necessario ad un bastoncino di incenso di bruciare, il nome di Meng Hao apparve sulla stele di pietra a forma di cancello dorato, brillando intensamente. Il suo nome comparve da qualche parte in centesima posizione prima di fare la sua comparsa all’esterno.


Quasi nello stesso momento, incredibilmente, i nove nomi che erano già nella top 20 della lista si mossero. Il nome più in alto di quelli che erano recentemente comparsi era quello di Long Tianhai. Prima, il nome si trovava in settima posizione ma ora era nella quarta!


“Long Tianhai! E’ il Demone numero uno tra i Demoni della Sfera del Mare! Non posso credere che sia solo in quarta posizione!”


“L’Orda dei Coltivatori Demoniaci è favorita dal Nono Mare. In termini di coltivazione e illuminazione, per loro sarà facile!”


“Inoltre sono effettivamente nati sotto la pressione del Nono Mare. Un volta che lo lasceranno, le loro basi di coltivazione si innalzeranno a livelli assurdi!”


Gli spettatori andarono in subbuglio quando le nove figure emersero dalla stele di pietra. Non erano altri che i nove Demoni della Sfera del Mare, e guardavano Meng Hao con delle smorfie che non tentavano nemmeno di mascherare.


“E così, il Principe Ereditario del Clan Fang sembra essere piuttosto patetico. Avrei pensato che con la sua base di coltivazione sarebbe riuscito almeno ad entrare nella top 100.”


“Questo è il discepolo congiunto delle Tre Grandi Società Daoiste? E’ troppo debole per sopportare uno solo dei nostri colpi! Non riesce nemmeno ad entrare nella top 100, eppure ha ancora la faccia tosta di rimanere nel Mondo del Dio dei Nove Mari?”


“Non puoi dirlo. Forse semplicemente non gli importa delle prove del fuoco. Ha semplicemente una reputazione esagerata e non riesce a stare al passo. Se devi incolpare qualcuno, dovresti probabilmente incolpare la sua arroganza e la sua presunzione!” I nove Coltivatori Demoniaci non si trattennero minimamente dal fare battute derisorie e dal pronunciare parole canzonatorie.


I discepoli del Mondo del Dio dei Nove Mari erano scioccati, e molti di loro pensarono che Meng Hao dovesse essere estremamente debole.


“Fan Dong lo ha accusato di avere imbrogliato nella nona stele di pietra a forma di cancello dorato. Da come stanno le cose, lo ha fatto davvero! Altrimenti come potrebbe esserci una distanza così grande tra noi?”


I risultati erano chiari. I nove coltivatori Demoniaci entrarono nella stele di pietra nello stesso momento di Meng Hao e si piazzarono nella top 20. Il migliore del loro gruppo aveva occupato la quarta posizione. Al contrario, Meng Hao era intorno al centesimo posto.


Normalmente, senza compararlo agli altri, piazzarsi a quel modo al primo tentativo era da considerarsi un gran risultato. Dopo tutto, non era entrato seriamente, ma solo per dare un’occhiata. Comunque, a causa dei contrasti nelle prove, i discepoli circostanti del Mondo del Dio dei Nove Mari erano rimasti tutti sorpresi di scoprire che Meng Hao fosse effettivamente debole, in confronto.


Meng Hao guardò freddamente verso i coltivatori Demoniaci, che ricambiarono lo sguardo con espressioni di sfacciata provocazione e scherno. Per quanto riguardava Long Tianhai, la sua espressione era estremamente calma. Tuttavia, era calma in modo arrogante, come se vedesse Meng Hao come una formica di cui non aveva alcun bisogno di preoccuparsi, perché poteva calpestarlo e schiacciarlo con un solo pensiero.


Mantenne il suo silenzio e non disse nulla in risposta. Si voltò e si diresse verso la settima stele di pietra a forma di cancello dorato, seguito dai nove Demoni della Sfera del Mare. Arrivarono subito dopo alla settima stele di pietra, e a quel punto Meng Hao entrò. I nove coltivatori Demoniaci lo seguirono, sperando chiaramente di umiliarlo.


Dopo il tempo necessario ad un bastoncino di incenso di bruciare, Meng Hao riapparve. Questa volta era andato meglio di prima ed era finito in 90esima posizione. Comunque, pochi attimi dopo, una luce intensa e dorata venne emanata dai nomi dei nove Demoni della Sfera del Mare. Anche se non avevano fatto chissà quali progressi, alcuni di loro erano nella top 20. Long Tianhai non riuscì ad occupare il quinto posto, ma si ritrovò nel settimo. Un altro dei nove coltivatori Demoniaci occupò la nona posizione.


Era un altro chiaro contrasto!


La successiva era la sesta stele di pietra a forma di cancello dorato, seguita dalla quinta, dalla quarta, dalla terza e dalla seconda…


I nove coltivatori Demoniaci rimasero attaccati a Meng Hao come fantasmi vendicativi. Ad ogni prova del fuoco in cui entrava, entravano anche loro.
Come risultato, lo superavano ogni volta, e questo era chiaramente come uno schiaffo in pieno viso per Meng Hao.


Dopo ogni prova del fuoco mormoravano qualche parola di scherno, e la loro acidità continuava a crescere. Le loro parole erano intelligenti e non facevano alcuno sforzo per nascondere il fatto che lo stessero tormentando.


L’espressione di Meng Hao divenne sempre più glaciale. Non si era impegnato in nessuna delle sue prove del fuoco, e per questo non aveva permesso alle loro parole di infastidirlo. Sapeva che, al momento, la sua forza non gli avrebbe permesso di superarli.


Tutto quello che voleva, era osservare le prove del fuoco e abituarsi ad esse. Non gli importava di arrivare centesimo o no. Al momento non era pronto a sfidarli seriamente.


Presto passò attraverso tutte le steli di pietra. La prova del fuoco finale testava la tua abilità di resistere alla pressione di schiacciamento. Dopo aver riguardato la stele, MengvHao decise di non sfidarla, ma piuttosto di girarsi e andarsene.


A quel punto i nove coltivatori Demoniaci iniziarono a ridere freddamente. Alcuni degli altri discepoli del Mondo del Dio dei Nove Mari furono capaci di capire cosa stava succedendo, eppure l’eccitamento che aveva costruito grazie alla sua fantastica prova nella nona stele di pietra a forma di cancello dorato stava morendo lentamente. Infatti, c’erano alcune persone che erano ormai pienamente convinte che fosse un imbroglione!


Nonostante Meng Hao sembrasse volersene andare, non sembrava che i nove coltivatori Demoniaci glielo avrebbero permesso.


“Meng Hao, cosa ne diresti di una scommessa? Oseresti sfidare la sorte?” lo provocò uno dei coltivatori Demoniaci, mentre il suo tono ridicolizzante riecheggiava in ogni direzione.
                                


                                



