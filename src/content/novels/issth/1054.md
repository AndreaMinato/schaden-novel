---
title: Capitolo 1054 - Il Piccolo Haowie Deve Fare il Bravo Ragazzo
pubDate: 2025-03-17T11:17:35.038Z
tags:
    - issth
---


Meng Hao stava giusto per andarsene quando sentì le quelle parole e si fermò con il cuore che palpitava.


Si voltò lentamente per guardare i Demoni della Sfera del Mare che avevano ripetutamente fatto tutto il possibile per provocarlo. Nonostante fosse fermamente convinto che fossero state le sue eccessive uccisioni a provocare quell’inconciliabile conflitto, il rimorso che aveva provato era quasi interamente scomparso a causa delle azioni dei coltivatori Demoniaci.


A volte non importava chi era nel giusto e chi nel torto. A volte l’unica cosa importante era vedere chi era abbastanza forte da ricalibrare le proprie parole.


Solo i più forti erano in grado di ritirare quello che dicevano!


Non appena Meng Hao sentì il Demone della Sfera del Mare menzionare la parola “scommessa”, ci pensò per un momento e poi sorrise. Era un sorriso timido e un po’ dispiaciuto.


“Non penso che sia una buona idea,” disse, esitante.


“Oh, sta zitto!” disse il coltivatore Demoniaco. “Hai le palle di fare questa scommessa sì o no?” Immediatamente, l’altro Demone della Sfera del Mare iniziò a ridere. Per quanto riguardava Long Tianhai, lo fissò con una fredda indifferenza.


Non conoscevano Meng Hao, quindi non avevano idea del fatto che, nascosto sotto quel timido sorriso, si trovasse un temperamento così violento che persino parole come attacco d’ira o parossismo non potevano descriverlo.


“Nessuna scommessa per me!” Meng Hao fece un respiro profondo e decise di scegliere la strada più giusta, per una volta. Si voltò un’altra volta per andarsene.


“E così abbiamo scoperto che il Principe Ereditario del Clan Fang non ha il coraggio di impegnarsi in scommesse vere!” disse il settimo dei nove coltivatori Demoniaci. “L’unica cosa che può fare è tormentare Fan Dong!” le sue parole erano avvelenate e fredde, e in un istante misero Meng Hao in una pessima luce agli occhi degli altri discepoli del Mondo del Dio dei Nove Mari.


“Principe Ereditario? Pfft, schiappa. Sembra che il Clan Fang… non sia nulla di speciale dopotutto!”


“Per non parlare dell’essere discepolo congiunto delle Tre Grandi Società Daoiste! Questo tizio è fifone come un topo!” i coltivatori Demoniaci continuarono a vomitare parole al vetriolo. I loro tormenti stavano crescendo al punto da essere considerati veri e propri attacchi verbali.


Meng Hao si fermò ancora una volta e si voltò lentamente. La sua faccia era rossa come se fosse a malapena in grado di contenere la sua rabbia mentre fissava i nove coltivatori, ansimando.


“Che noia! Questo tizio non può fare altro che barare! Inutile! Anche quando scommette, l’unica cosa che può fare è fare il bullo con una ragazza! Che si fotta!”


“D’accordo, cosa vuoi scommettere?” ringhiò Meng Hao stringendo i denti. Guardò i coltivatori Demoniaci e fece qualche passo indietro, come se si stesse preparando a fare qualcosa che non aveva voglia di fare, ma che non poteva rifiutare.


I Nove Demoni della Sfera del Mare lo guardarono con freddi sorrisi. La persona che rispose era il terzo Demone, la donna.


“Bene,” disse, “ovviamente scommetteremo per vedere se raggiungerai o no la top 10 di una delle altre steli di pietra a forma di cancello dorato! Questo senza imbrogliare come hai fatto nella nona stele, ovviamente. Per quanto riguarda la puntata, diciamo 100000 giade Immortali e 5000000 pietre dello spirito! Se non riuscirai ad entrare nella top 10 non dovrai pagare nulla, dovrai solo andartene dal Nono Mare! E se oserai rimettere anche solo mezzo piede qui verrai ucciso immediatamente, nel corpo e nello spirito!”


La faccia di Meng Hao si contrasse leggermente e, dopo aver preso un respiro profondo, iniziò a ridere rumorosamente.


“Che puntata insignificante! Volete scommettere con me in questo modo? Fan Dong e io abbiamo un’amicizia duratura di cui voi non sapete nulla. La nostra scommessa di prima era solo un modo per divertirsi! Se volete davvero fare una scommessa, allora dovete puntare 10000000 giade Immortali!! Avete le palle di scommettere, sì o no?!” Meng Hao pronunciò quelle parole a voce molto alta. Dopo una pausa per dare spazio a qualche respiro, non sentendo risposta scoppiò a ridere.


“Se non avete le palle, allora dimenticatevi di questa storia!” disse facendosi rapidamente indietro come se volesse sfruttare il momento di silenzio per andarsene.


“Ci stiamo!” disse Long Tianhai freddamente, pronunciando le sue prime parole. “Ad ogni modo, se perdi, dovrai lasciare indietro i tuoi quattro arti come souvenir.” Le sue parole agitarono immediatamente gli altri otto coltivatori Demoniaci.


“Tu…” disse Meng Hao, sembrando scioccato. La sua espressione era molto cupa mentre ricambiava lo sguardo di Long Tianhai. Alla fine fece un profondo respire, strinse i denti e disse con tono sereno: “Quello che intendevo erano 10000000 giade immortali PER OGNI stele di pietra a forma di cancello dorato. Con otto steli, questo significa che se riesco ad entrare nella top ten di tutte, me ne dovrete 80000000!”


Tutti sussultarono, nella folla, sia i coltivatori ordinari che i coltivatori Demoniaci. Era incredibile, una scommessa incredibile, il tipo di scommessa che si vede raramente sulla Nona Montagna e Nono Mare.


“80000000 giade Immortali… Per tutti i Cieli! Vale davvero tutte queste pietre dello spirito?”


“E’ abbastanza da eguagliare i risparmi di un intero clan di coltivatori!”


“Questa gente è pazza…”


E mentre la folla andava in subbuglio, anche i nove Demoni della Sfera del Mare erano rimasti scossi dalle parole di Meng Hao. Persino l’espressione di Long Tianhai non tradiva le sue emozioni.


10000000 pezzi di giada Immortale erano una somma che potevano a malapena mettere insieme. Per quanto riguardava  80000000 pezzi… quello superava il loro limite. Anche per l’Orda dei Coltivatori Demoniaci nella sua interezza non si trattava di una piccola somma.


Gli altri otto coltivatori Demoniaci esitarono. Il loro piano di fare una scommessa con Meng Hao era stato deciso al volo e aveva rapidamente raggiunto il punto in cui nessuno di loro avrebbe osato prendere decisioni unilaterali. Tutti loro si voltarono verso Long Tianhai.


Un’espressione indecifrabile apparve sul suo volto quando fissò Meng Hao.


Meng Hao sospirò interiormente e stava giusto per parlare, per offrire ai coltivatori Demoniaci una via di fuga, quando gli occhi di Long Tianhai brillarono.


“Ci stiamo.” Disse. “Comunque, cambieremo un pochino le cose. Se non entrerai nella top 10 di tutte le steli di pietra a forma di cancello dorato, allora non solo dovrai rinunciare ai tuoi arti, ma dovrai anche darmi il tuo posto all’interno della Schiera.” Dopo che quelle parole lasciarono la bocca di Long Tianhai, regnò un assoluto silenzio.


La maggior parte delle persone non aveva idea di cosa fosse la Schiera, ma dal modo in cui le Tre Grandi Società Daoiste trattavano Meng Hao, la gente poteva ipotizzare. La Schiera non era qualcosa che sarebbe potuto rimanere segreto per sempre, come Meng Hao ben sapeva. Era per quello che aveva preso l’iniziativa di parlarne pubblicamente prima del tempo.


A volte rendere pubblica una cosa piuttosto che tenerla segreta portava certi vantaggi inaspettati.


In fondo agli occhi di Meng Hao, mentre guardava Long Tianhai, c’era una fredda luce che nessuno aveva notato. Si fissarono l’un l’altro per un momento e, dentro gli occhi di Long Tianhai, Meng Hao non vide traccia della freddezza e dell’indifferenza di prima. Piuttosto, vedeva schemi e inganni.


“Stava solo recitando, prima!” pensò con occhi luccicanti.


Alla fine sorrise freddamente e disse: “Bene, in questo caso non ho bisogno di 80000000 pezzi. Ne voglio 300000000! Aggiungete un’arma del Dao e Meng Hao accetterà questa sfida con la vostra Orda dei Coltivatori Demoniaci!” le parole di Meng Hao incontrarono un coro di sussulti dal pubblico.


300000000 giade Immortali erano una somma astronomica. Il solo pensiero era terrificante. Persino per i Quattro Grandi Clan sarebbe stato deleterio dover cedere così tanti soldi. Per quanto riguardava il Mondo del Dio dei Nove Mari, le loro scorte potevano anche essere ampie ma l’Orda dei Coltivatori Demoniaci aveva accesso solo ad un trenta percento delle risorse del clan. Se avessero perso, sarebbe stato un duro colpo per la loro fondazione.


Per quanto riguardava l’arma del Dao, era un oggetto magico che solo un esperto del Reame del Dao poteva impugnare. Una cosa del genere era rara nella Nona Montagna e nel Nono Mare, e in effetti ne esistevano solo tre, una delle quali apparteneva all’Orda dei Coltivatori Demoniaci.


Se avessero perso la scommessa e l’arma, il valore della perdita non avrebbe mai raggiunto quello di un posto nella Schiera. Comunque, se avessero vinto, ne sarebbe valsa la pena!


La folla era in delirio, le urla si facevano sempre più forti. Una scommessa del genere era sufficiente a riempire di eccitazione i coltivatori di tutti i Reami.


I nove Demoni della Sfera del Mare fecero dei profondi respiri.


Long Tianhai rimase in silenzio per un momento prima che uno strano luccichio comparisse nei sui occhi. Considerando che Meng Hao aveva menzionato l’Orda dei Coltivatori Demoniaci, sapeva che Meng Hao aveva già messo insieme gli indizi per capire quello che stava effettivamente accadendo.


Comunque, non gli importava. Quello che voleva… era il posto di Meng Hao nella Schiera. Prima che Meng Hao arrivasse nel Nono Mare, aveva fatto diversi piani. Non aveva mai immaginato che una delle prime cose che avrebbe fatto Meng Hao dopo il suo arrivo sarebbe stata quella di rivelare pubblicamente la sua appartenenza alla Schiera. Ora che molte persone lo sapevano, la maggior parte dei suoi piani era andata in fumo.


Comunque, le puntate che Meng Hao aveva proposto erano molto vaste e in qualche modo sbilanciate, se comparate al posto nella Schiera. Era una decisione che non poteva prendere da solo, quindi rimase in silenzio per un secondo, discutendone apparentemente con qualcuno. Alla fine strinse i denti e guardò nuovamente Meng Hao con un lampo di determinazione negli occhi.  “L’arma del Dao è fuori discussione. Ma per i 300000000 pezzi di giada Immortale… possiamo farlo!”


Non appena quelle parole uscirono dalla sua bocca, Meng Hao sospirò di sollievo. Aveva tirato fuori l’arma del Dao solo per testare quanto fossero determinati quelli dell’Orda dei Coltivatori Demoniaci. Se fossero stati disposti a scommettere anche l’arma del Dao, allora si sarebbe ritirato dalla scommessa immediatamente. Non importava quanta popolarità avrebbe perso, non avrebbe mai accettato. Il fatto che l’Orda dei Coltivatori Demoniaci avesse rifiutato di scommettere l’arma del Dao rivelava che c’era una possibilità che il risultato della scommessa venisse rispettato. Questa faccenda riguardava probabilmente le macchinazioni di un esperto del Dao. Comunque, Meng Hao sapeva che in ogni cosa bisognava rischiare!


I suoi occhi brillarono di una strana luce mentre guardò verso Long Tianhai.


“Questa è una faccenda importante, Vi darò la mia risposta in un mese!” detto ciò, si voltò e si lanciò nella distanza. Aspettare un mese gli avrebbe dato sia l’opportunità di andare all’attacco, sia di rimanere sulla difensiva. Inoltre, negava il precedente paragone che era stato fatto tra lui e i nove Demoni della Sfera del Mare. Tutti, ora, erano completamente concentrati sulla scommessa. Anche Long Tianhai realizzò questa cosa. Guardò freddamente Meng Hao andarsene e i suoi occhi brillarono di intento omicida.


Meng Hao si trasformò in un fascio di luce che si lanciò verso la Grotta dell’Immortale. Dopo aver superato l’acqua e lo scudo, la prima cosa che vide fu il pappagallo, circondato da due Imp Bacello-Nero tremanti. Il pappagallo iniziò a cantare, dopodiché i coltivatori Demoniaci intervennero.


<i>“Ero un cattivo ragazzo quando ero giovane, sono un piccolo piatto di frutti di mare, lalalalala, piccolo piatto di frutti di mare, dobedobedobedoooo, piccolo piatto di frutti di mare….”
</i>
Meng Hao rimase in silenzio per un momento, fissandolo, dopodiché il pappagallo cambiò canzone.


“Su, su,” urlò il pappagallo, agitato. “La scorsa notte il Quinto Signore ha fatto un sogno riguardo ad un’altra canzone. Quando scenderemo, il Quinto Signore organizzerà una grande gara canora per l’intera Nona Montagna e Nono Mare! Bene, canta con me!” di fianco a lui, la gelatina di carne iniziò a colpire i tamburi con entusiasmo.


<i>“Siamo tutti frutti di mare, la nostra intera famiglia è fatta di frutti di mare! Giusto Quinto Signore, potente Terzo Signore, lalalala, dobbiamo rendere buoni i frutti di mare! Dobedobedobedoooo, dobbiamo rendere buoni i frutti di mare…”
</i>
Quando Meng Hao sentì quelle parole la sua mente vorticò e improvvisamente il mondo gli sembrò un posto peggiore. Si sentì male per i coltivatori Demoniaci, così come per Su Yan. Al momento, Su Yan sembrava essere profondamente scossa. Stava osservando il pappagallo a bocca spalancata… come se il pappagallo avesse appena capovolto il mondo.


Meng Hao si schiarì la voce e mosse la mano verso gli Imp Baccello-Nero, che sembravano comportarsi da coristi intorno al pappagallo. Invece di resistergli, gli volarono intorno come se li stesse salvando da un disastro. Immediatamente si trasformarono in baccelli neri e si misero a riposare sul suo palmo, dopodiché Meng Hao li rimise nella sua borsa da trasporto.


Il pappagallo non sembrava felice. Fissando Meng Hao disse: “Su, su. Il Quinto Signore ha appena pensato ad una nuova canzone. Cantiamola insieme.


<i>“Il piccolo Haowie deve fare il bravo ragazzo…”
</i><i>
</i>Un luccichio brutale apparve negli occhi di Meng Hao quando guardò il pappagallo. Poi decise di ignorarlo, voltandosi e tornando a piedi alla sua residenza. L’ondeggiare di una mano fece riapparire lo scudo che teneva lontani tutti i rumori esterni.


Pochi attimi dopo, il ragazzo uscì per ritirare il suo premio per la nona stele di pietra a forma di cancello dorato, e un premio più piccolo per essere entrato nella top 100 delle altre otto steli di pietra.


Meng Hao si sedette a gambe incrociate, fece un profondo respiro, poi guardò lo Specchio di Rame con aspettative.


“Questa volta sono abbastanza sicuro di avere abbastanza Giada Immortale da completare la mia opera con il sangue dell’Eccelso!”
                                


                                



