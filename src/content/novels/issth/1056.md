---
title: Capitolo 1056 - Una Forza Misteriosa Fa Tremare le Montagne e i Mari!
pubDate: 2025-03-17T11:17:35.038Z
tags:
    - issth
---


Quello era… il sangue dell’Eccelso dei Nove Sigilli, il più importante dei tre supremi Eccelsi!


Non sarebbe dovuta esisterne neanche una goccia in tutto il mondo. E invece, per opera di quell’ancor più misterioso specchio di rame, il sangue dell’Eccelso era comparso nella Sfera della Montagna e del Mare!


Meng Hao non fu l’unico a rimanerne turbato; anche l’intera Sfera della Montagna e del Mare iniziò a tremare. Per quanto il pappagallo e la gelatina lottassero con tutte le loro forze per contenere l’aura, essa riusciva comunque ad espandersi impercettibilmente. Anche se nessuno nel Mondo del Dio dei Nove Mari poteva percepirla chiaramente, coloro che poterono percepirla nella Sfera della Montagna e del Mare ne rimasero totalmente scioccati.


La Sfera della Montagna e del Mare era composta da nove enormi Montagne e Mari, e intorno ad essa vi orbitavano un sole e una luna. Era grazie a quei due corpi celesti che si alternavano il giorno e la notte!


In quel momento, entrambi i corpi celesti tremavano, cosa che lasciò tutti allibiti, persino i mortali.


Nella Nona Montagna e il Nono Mare, nel’Ottava Montagna e l’Ottavo Mare, nella Settima Montagna e il Settimo Mare e… persino nella Prima Montagna e il Primo Mare, erano tutti sotto shock. Gli abitanti dell’intera Sfera della Montagna e del Mare tremavano sbalorditi.


“Il sole… sta tremando!!”


“Anche la luna....”


“Cosa succede!? Qual è la causa di tutto questo!?” Erano innumerevoli gli esseri viventi in stato di shock nella Sfera della Montagna e del Mare. Persino gli animali si prostravano a terra come in segno di adorazione. I mortali erano sbalorditi e iniziarono ad inchinarsi con un’espressione di devozione dipinta sul volto. 


Per quanto riguarda i coltivatori, sentirono il proprio scalpo intorpidirsi davanti a quella scena mai vista prima: il sole e la luna tremavano. Rimasero completamente senza parola. 


Accorsero innumerevoli esperti, trai quali anche tutti i coltivatori del Reame del Dao della Sfera della Montagna e del Mare, sui cui volti era disegnata un’evidente espressione di shock.


Il sole e la luna tremavano sensibilmente sotto gli occhi di numerosi esseri. Anziché  assecondare la loro orbita, rimasero immobili. Era come se una qualche aura misteriosa ne avesse catturato l’attenzione, risvegliandoli improvvisamente.


Quando i corpi celesti cessarono il proprio moto, i Mari nella Sfera della Montagna e del Mare iniziarono a ribollire e ad imperversare; anche le Montagne tremarono, al punto che sembravano emettere dei ruggiti.


Osservando il sole con estrema attenzione, si poteva vagamente intravederne all’interno… una stupefacente, scintillante spada!


Quella spada, in passato, aveva fatto tremare i cuori di un’infinità di persone, e innumerevoli nemici ne erano rimasti vittima.


Quella era… la spada di un Eccelso! In passato, l’intero Mondo Immortale aveva tremato al suo cospetto, e durante la grande catastrofe, essa aveva portato il caos nelle 3000 Sfere Minori. Le altre due maggiori potenze della guerra tremavano al nome…


Spada dei Nove Sigilli!


Quando l’Eccelso dei Nove Sigilli morì, la sua spada scomparve. Adesso, però, era improvvisamente apparsa al centro del sole. O forse… non vi era semplicemente apparsa. Forse…


Il sole della Sfera della Montagna e del Mare era la manifestazione della Spada dei Nove Sigilli del passato!!


Chiunque conoscesse anche solo vagamente la storia della Sfera della Montagna e del Mare si sentì girare la testa.


“La Spada dei Nove Sigilli! Santo Cielo! Il sole è davvero la manifestazione della Spada dei Nove Sigilli… com’è possibile!?!?”


“Impossibile! Va contro a tutto il nostro sapere storico! Come può essere vero!?!?”


Allo stesso tempo, una potente aura si risvegliava all’interno della luna, dove si iniziava ad intravedere qualcosa!


Non era una spada, era… un’armatura!


Un’armatura fatta di raggi di luna!!


L’armatura brillò di una luce splendente, delicata e austera allo stesso tempo. Dava l’impressione di essersi macchiata di inestimabili quantità di sangue, di aver vissuto innumerevoli battaglie. Nel passato, il nome di quell’armatura aveva fatto tremare il mondo intero…


Armatura dei Nove Sigilli!!


I due grandi artefatti dell’Eccelso dei Nove Sigilli!


Tutte le Nove Montagne e i Nove Mari erano sotto shock!


“Mi sono appena ricordato di una leggenda che ho sentito una volta….” Tale pensiero balenò nella mente di molti esperti del Reame del Dao delle Nove Montagne e Nove Mari. Si trattava di una storia che avevano sempre considerato folle e priva di logica.


“Secondo la leggenda, per ogni Montagna e ogni Mare della Sfera esiste un Signore della Montagna e del Mare, il cui compito è quello di unificare ciascuna zona! Ma… in realtà, esiste qualcuno ancora più potente dei Signori delle Nove Montagne e Nove Mari! Un essere superiore… il Signore della Sfera della Montagna e del Mare!


“Il Signore dell’intera Sfera della Montagna e del Mare può sterminare una Montagna e un Mare con un semplice pensiero, per poi crearne un altro altrettanto facilmente. Quella persona riporterà la Sfera della Montagna e del Mare all’antica gloria della Sfera Immortale Eccelsa!


“La leggenda racconta che quando il Signore della Montagna e del Mare farà finalmente la sua comparsa, il sole e la luna si fermeranno! L’intera Sfera della Montagna e del Mare sarà inondata di luce! Secondo la leggenda… le nove tartarughe Xuanwu si prostreranno a terra ed emetteranno un potente ruggito!” Molti esperti del Reame del Dao della Sfera della Montagna e del Mare sussurravano cose del genere. Nella Quarta Montagna e Quarto Mare, gli occhi di Ksitigarbha, rivolti verso i Cieli e il cielo stellato, s’illuminarono di una luce strana.


Fu in quel momento che, di colpo, un’enorme tartaruga Xuanwu si alzò dalla pozza celeste in cima alla Prima Montagna, proprio come aveva fatto la tartaruga Xuanwu nella Nona Montagna e Nono Mare. Evidentemente, il nucleo di ciascuna Montagna celava una tartaruga Xuanwu.


La tartaruga Xuanwu aprì gli occhi e iniziò a tremare, per poi emettere un potente ruggito che riecheggiò in tutta la Prima Montagna e Primo Mare.


Quel ruggito esplose nei cuori e nelle menti di tutti i coltivatori nati nella Prima Montagna e Primo Mare.


Quasi nel medesimo istante, la tartaruga Xuanwu in cima alla Seconda Montagna nella Seconda Montagna e Secondo Mare emise un ruggito simile. Lo stesso avvenne nella Terza Montagna e Terzo Mare, nella Quarta Montagna e Quarto Mare e nella Quinta Montagna e Quinto Mare…


Infine, si unì anche la tartaruga Xuanwu della Nona Montagna e Nono Mare. I ruggiti si fusero in un unico suono che fece tremare l’intera Sfera della Montagna e del Mare.


Le supreme tartarughe Xuanwu, che rappresentavano tutte le Nove Montagne e i Nove Mari, si levarono improvvisamente nel cielo stellato, al che i loro ruggiti si fecero ancora più potenti, lasciando innumerevoli persone fisicamente e mentalmente scosse.


Alla fine, tutte le tartarughe Xuanwu… fecero qualcosa di estremamente scioccante. Si volsero nella stessa direzione e s’inchinarono, come se stessero porgendo un rispettoso saluto al loro Signore!!


La direzione verso la quale si voltarono, nello stupore di tutti… era la Nona Montagna e il Nono Mare!!


Il mondo intero era sotto shock, in tutta la Sfera della Montagna e del Mare esplodevano boati!


In quel momento, molti esperti del Reame del Dao si sentivano profondamente scossi. Si voltarono tutti verso la Nona Montagna e Nono Mare. Per quanto riguarda gli esperti del Reame del Dao che si trovavano proprio nella Nona Montagna e Nono Mare, anch’essi erano a dir poco sbalorditi.


E la cosa più assurda era che nessuno poteva dire con esattezza verso quale area della Nona Montagna e Nono Mare fossero rivolte le tartarughe Xuanwu!


I ruggiti delle nove tartarughe Xuanwu riecheggiarono a lungo. Emettevano un suono arcaico e glaciale, privo di qualsiasi emozione. Sembrava quasi che… fosse meccanico!


“Il Signore della Sfera arriva… il Signore dell’intera Sfera della Montagna e del Mare! Le Nove Maledizioni dovrebbero essere incise… nel momento del Suo ritorno al potere!”


Tali parole raggiunsero tutte le Nove Montagne e i Nove Mari, risuonarono nelle menti dei presenti, sopraffatti dall’incredulità. Era come se l’intero mondo fosse stato messo sotto sopra. Tutti i coltivatori delle Nove Montagne e Nove Mari si sentivano come se nella loro testa si fosse scatenata una tempesta di fulmini,


“Il Signore della Sfera? Il Signore della Sfera della Montagna e del Mare?”


“Cosa sta succedendo esattamente? Cosa succede?!”


“Ritorno? È possibile che con il ritorno del Signore della Sfera, il destino di tutte le Nove Montagne e i Nove Mari possa essere controllato da un suo singolo pensiero?”


“Tutte le nove tartarughe Xuanwu sono rivolte verso la Nona Montagna e il Nono Mare. Può essere… può essere che il cosiddetto Signore della Sfera sia nella Nona Montagna e Nono Mare?!?!”


Le menti di innumerevoli persone iniziarono a girare vorticosamente. Sui quattro pianeti della Nona Montagna e Nono Mare, nei Quattro Grandi Clan, nelle Cinque Grandi Terre Sacre e nelle Tre Chiese e le Sei Sette, tutti i Prescelti erano increduli e tremavano d’impazienza.


Tutti gli esperti del Reame del Dao potevano vedere che la tartaruga Xuanwu nella loro Montagna e Mare… stava guardando la loro Nona Montagna e Nono Mare!


Lo stesso avvenne nelle Tre Grandi Società Daoiste!


Nel Mondo del Dio dei Nove Mari, Fan Dong’er, i coltivatori Demoniaci, i tre Patriarchi e tutti gli altri coltivatori del Reame del Dao erano sotto shock. Ovviamente, nessuno di loro s‘immaginava che tutti quegli incredibili accadimenti fossero opera di qualcuno che si trovava proprio nel Mondo del Dio dei Nove Mari.


Anche gli attuali Signori della Montagna e del Mare delle Nove Montagne e Nove Mari erano allibiti. Percepirono la propria energia innalzarsi, riempiendo le rispettive Montagne e Mari di solennità e possenza.


Anche il Signor Ji comparve nella Nona Montagna e Nono Mare, e una potente pressione fuoriuscì dall’enorme occhio.


Quei Signori… non avevano intenzione di piegarsi senza opporre alcuna resistenza a qualcuno più potente, al Signore del Reame della Montagna e del Mare! 


Nel frattempo, nelle Rovine dell’Immortalità nella Nona Montagna e Nono Mare, l’Eccelsa del Sogno Marino meditava seduta a gambe incrociate, vestita di bianco. Li Ling’er era seduta accanto a lei, nella stessa posizione.


All’improvviso, l’Eccelsa del Sogno Marino aprì i suoi occhi di fenice e il suo volto ebbe un fremito. Assunse un’espressione incredula, si alzò in piedi e fece un passo avanti. Quando poggiò il piede, si ritrovò all’esterno delle Rovine dell’Immortalità, sospesa nel cielo stellato, con lo sguardo puntato sul Nono Mare!


“Sangue del fratello Eccelso dei Nove Sigilli…” mormorò. Il suo corpo fu attraversato da un brivido, sul viso un’espressione di completa incredulità. Dopo un lungo istante, recuperò la solita compostezza, e i suoi occhi furono attraversati da uno strano bagliore.


“La Lega dei Sigillatori del Demone. È lui...”


In quel momento, nella Sfera della Montagna e del Mare, tutti s’interrogavano su chi potesse essere… colui che avrebbe apportato cambiamenti così cruciali al futuro, ossia il Signore della Sfera della Montagna e del Mare!


Alcuni si preparavano a dargli un rispettoso benvenuto. Altri ad ucciderlo e rimpiazzarlo. I pensieri più svariati si fecero spazio nelle menti dei presenti. In più, molte persone lasciarono le rispettive Montagne e Mari per volare verso la Nona Montagna e Nono Mare.


Tutto piombò nel caos in un istante. Nelle Nove Montagne i Nove Mari dilagò il panico come non mai.


In quel momento, Meng Hao era seduto nella sua valle, allibito come tutti nella Nove Montagne e Nove Mari. Poteva persino udire il grido emesso dalle nove tartarughe Xuanwu. 


Tremava, il respiro affannato, un’espressione di assoluta incredulità. 


“La Lega dei Sigillatori del Demone… Non posso credere che sia stata davvero fondata dall’Eccelso dei Nove Sigilli!! ” Il cuore di Meng Hao era nello shock più totale. Non avrebbe mai immaginato che la Lega dei Sigillatori del Demone… fosse stata creata da una figura così incredibile! 


In più, lui era nella Nona Generazione di Sigillatore del Demone, ovvero quella finale! “Sono la Nona Generazione del Sigillatore del Demone, e questa goccia di sangue viene dall’Eccelso dei Nove Sigilli, fondatore della Lega dei Sigillatori del Demone, il che significa che… i nostri destini sono legati“ Meng Hao respirava con affanno, la sua mente tremava.


“Le Nove Maledizioni dovrebbero essere incise… nel momento del Suo ritorno al potere… Nove Maledizioni. Ciò significa che quando sarò in possesso di tutte e nove le Maledizioni del Sigillo del Demone, allora… sarò il Signore della Sfera della Montagna e del Mare!!“ Meng Hao si sentiva frastornato. Persino adesso, trovava tutto ciò… incredibile.


Tuttavia, non ci volle molto prima che tornasse in sé. Infatti, in quel momento, si sentì improvvisamente inondato dalla sensazione di un pericolo incombente! 
                                


                                



