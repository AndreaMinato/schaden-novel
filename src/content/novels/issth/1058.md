---
title: Capitolo 1058 - La Reazione della Schiera!
pubDate: 2025-03-17T11:17:35.039Z
tags:
    - issth
---


"Non puoi andare oltre al Reame Immortale!" replicò Su Yan a denti stretti.


"Non capisci," disse Meng Hao, scuotendo la testa. Il marchio della Schiera era comparso sulla sua fronte, facendosi sempre più saldo ad ogni pulsazione.


Su Yan guardò il marchio in silenzio, mentre dentro di lei si susseguivano sentimenti contrastanti.


Meng Hao si grattò la fronte, poi si voltò a guardare le macerie dell’edificio. Di colpo, comprese, comprese quel pensiero che si era insinuato nella sua mente dopo aver completato l’assorbimento del Frutto del Nirvana


"Il Mondo Immortale è estremamente profondo…" mormorò tra sé e sé. Alzò improvvisamente la mano destra, nella quale reggeva un secondo Frutto del Nirvana. Lo osservò pensieroso.


"Ho capito. La funzione principale del sangue dell’Eccelso era farmi realmente accettare nella Lega dei Sigillatori del Demone. L’Eccelsa del Sogno Marino ha la propria Schiera. Però, io sono l’unico membro della Schiera dell’Eccelso dei Nove Sigilli.


"Il fatto che il mio corpo fisico si sia rafforzato e che abbia potuto completare l’assorbimento del Frutto del Nirvana sono effetti secondari.


"In più, una volta assorbita una goccia di sangue, assorbirne altre cento o altre mille non farebbe alcuna differenza.  Non avrebbero alcun effetto. E non posso continuare a usare il sangue dell’Eccelso per assorbire i Frutti del Nirvana.


"Inoltre… ricorrere al sangue dell’Eccelso a questo scopo è un enorme spreco." Dopo qualche istante di riflessione, esplorò la sua base di coltivazione per valutare quanto fosse diventata più potente.


Circa un mese prima, era diventato un Eccelso del Reame Immortale. Adesso, era giunto ben oltre quel livello, era un Imperatore Immortale!


In quell’era non vi era nessuno paragonabile ad un Imperatore Immortale. Persino ai tempi del Mondo Immortale, il Reame dell’Imperatore Immortale era qualcosa di estremamente raro, quasi un livello di assoluta perfezione.


Rappresentava un livello di profonda comprensione del Reame dell’Immortalità.


Meng Hao poteva anche avere solo 123 meridiani Immortali, ma ognuno di questi era cresciuto e divenuto estremamente robusto. Prima, la sensazione di forza che provava in quel momento poteva provarla solo in maniera transitoria con l’aiuto del Frutto del Nirvana. Adesso, era eterna.


Il marchio della Schiera sulla sua fronte brillava, e si era chiaramente radicato più a fondo. Per questo motivo, Meng Hao appariva completamente diverso da prima.


Provava persino un nuovo, strano sentimento. Se chiudeva gli occhi, poteva quasi percepire che, lontano nella Sfera della Montagna e del Mare, in altre zone, vi erano… delle fluttuazioni a lui familiari.


Non provenivano da una persona specifica, bensì da altre persone che… erano come lui! Erano Membri della Schiera!


In totale, c’erano altri dodici membri della Schiera!


Lui era il tredicesimo, l’ultimo ad essersi aggiunto e l’ultimo possibile. Prima di lui, erano dodici in tutto. Erano persone provenienti da altre parti della Sfera della Montagna e del Mare, che l’Eccelsa del Sogno Marino aveva portato nella Schiera.


Meng Hao, prima di vedere il Patriarca della prima generazione, non aveva idea di quanto fosse difficile entrare nella Schiera, né di quanto fossero forti i suoi membri. A quel punto, poté immaginarsi il livello degli altri membri.


Fu solo dopo aver ricevuto la magia dell’Eccelso… che aveva potuto entrare nella Schiera.


Meng Hao poteva percepire dodici fluttuazioni, ognuna delle quali sembrava essere quella di un Eccelso. Percependone il livello di forza, il suo cuore ebbe un sussulto.


"Adesso capisco. Prima, la mia base di coltivazione e Reame non mi permettevano di percepire la loro esistenza. Solo adesso che ho raggiunto un tale livello sono in grado di percepirla.


"Inoltre, questo significa che adesso, non solo io posso percepirli, anche loro… possono…percepire me!" Si accigliò.


In quel momento, il trambusto derivato dagli avvenimenti dei mesi precedenti si era calmato. C’erano ancora persone che controllavano la situazione, ma la tensione si era allentata.


La vita andava avanti. Il sole e la luna ripresero il loro normale moto, quasi come se non fosse successo nulla. Tuttavia, i dubbi sull’identità del futuro Signore della Sfera della Montagna e del Mare giacevano ancora nel profondo del cuore di molte persone…


Nell’Ottava Montagna e Ottavo Mare, in un posto all’esterno nel vuoto, si trovava una vasta distesa di scheletri, che sembravano quasi burattini. Nei loro occhi balenò un guizzo di fuoco fantasma mentre si agitavano girando vorticosamente. In mezzo a loro si ergeva un enorme palazzo fatto di ossa. 


Dentro il palazzo, un giovane vestito di nero meditava, seduto a gambe incrociate. Era estremamente magro, il volto pallido come un morto, senza la più vaga traccia di colore. In più, la fiamma della sua forza vitale era molto debole. All’improvviso, aprì gli occhi e tutti gli scheletri attorno al palazzo si prostrarono a terra. Allo stesso tempo, un’energia terrificante si propagò dal giovane.


Sulla sua fronte apparve un simbolo, vibrante di luce. All’improvviso, avvertì qualcosa nella Nona Montagna e Nono Mare… le fluttuazioni della Schiera!


“Quindi c’è davvero un tredicesimo membro…” mormorò, ed un bagliore sinistro balenò nei suoi occhi. 


In quello stesso momento, nella Quarta Montagna e Quarto Mare vi era un potente vortice. Un bel giovane vestito di blu vi sedeva a gambe incrociate al centro, in meditazione. Era circondato da dieci anziani, tutti al livello massimo del Reame Antico. Quegli uomini erano ovviamente i suoi Protettori del Dao.


A circa 3000 metri da lui, nello stesso vortice, vi era una giovane donna avvolta in un semplice abito bianco. La sua base di coltivazione non era del Reame Immortale, bensì del livello dell’Anima Nascente. Tuttavia, era certo che, nonostante si trovasse all’interno del vortice, non si era fatta assolutamente male. Sedeva lì, ad occhi chiusi, mentre praticava la coltivazione.


Accanto a lei vi era una donna anziana che doveva essere una sua serva. Sedeva lì in silenzio, senza prestare attenzione al giovane e ad i suoi Protettori del Dao.


Dopo un lungo istante, il giovane vestito di blu aprì gli occhi e guardò la ragazza vestita di bianco. Nei suoi occhi balenò una luce misteriosa, e di colpo si avvicinò a lei, giunse le mani e fece un profondo inchino.


“Miss Xu, ci incontriamo ancora! Io, Lin Cong, porgo i miei ossequi alla 49esima Principessa dell’Oltretomba!” [1] 


La giovane vestita di bianco aprì gli occhi e osservò il ragazzo. Gli rivolse un lieve sorriso, per poi richiudere gli occhi.


Il ragazzo ricambiò il sorriso, apparentemente senza essersi offeso. Tuttavia, quando si voltò, nelle profondità dei suoi occhi si poté scorgere un bagliore sinistro. Stava per andarsene quando, di colpo, sulla sua fronte comparve il marchio della Schiera, e poté percepire la presenza di un altro membro della Schiera nella Sfera della Montagna e del Mare.


“La Nona Montagna e il Nono Mare, eh… è il più debole della Schiera…” Gli occhi del giovane brillarono di desiderio omicida.


La stessa scena si ripeté in altri luoghi nelle altre Montagne e Mari. Proprio come aveva sospettato Meng Hao, gli altri dodici membri della Schiera potevano percepire la sua presenza.


La rivalità era inevitabilmente legata all’essere parte della Schiera. Inoltre, vi erano anche persone del mondo esterno che volevano ucciderne i membri per prenderne il posto. Sentimento che si faceva ancora più agguerrito tra i membri della Schiera stessa.


Ai loro occhi, i deboli non erano degni di far parte della Schiera. In realtà, un coltivatore veramente debole non sarebbe mai stato accettato nella Schiera, ma qualsiasi membro non facesse rapidamente abbastanza progressi sarebbe stato presto lasciato indietro, e, alla fine, eliminato.


Sulla Prima Montagna vi era un giovane dall’aspetto ordinario. Tuttavia, sulla sua fronte vi era un terzo occhio. Era seduto di fronte ad una scacchiera da Go, con una pedina in mano, apparentemente perso nei suoi pensieri.


Di fronte a lui vi era una giovane con un lungo abito verde smeraldo. Era bellissima, senza eguali. Era affascinante ed i suoi occhi da fenice sprigionavano energia. Il vento soffiò dolcemente sui suoi lunghi capelli neri, allontanandone una ciocca dal petto. Il trucco che indossava aggiungeva un tocco di colore al suo viso, rendendo le sue guance leggermente rosate. Era sinuosa e fragile, e, nel complesso, indubbiamente seducente.


Era come una farfalla che svolazzava al vento, o una fata che scivolava nella neve. Era quel tipo di donna alla quale bastava un gesto per far rabbuiare i fiori, il sole e la luna e rendere tutte le altre donne in qualche modo meno belle ogni qualvolta lo desiderasse.


Inoltre, era circondata da qi Immortale, che fluttuare lentamente attorno a lei, conferendole un aspetto assolutamente straordinario.


"Fratello Anziano Chen, sembra che tu stia per perdere anche questa partita," disse sorridendo. Quel sorriso rendeva la sua potente bellezza ancora più seducente. Il vento che soffiava sembrava non volersi separare da lei, continuando a volteggiarle attorno.


"Il mondo è come una partita di Go, " disse l’uomo con voce leggera. "E la vita è come un sogno. Ogni mossa deve essere precisa e frutto di accurate riflessioni… Miss Xue’er, tu meriti davvero di essere il primo successore dell’Antico Immortale. Hai conosciuto il mondo intero nei tuoi lunghi viaggi, e la grazia che sprigioni ad ogni passo fa fiorire i fiori di loto. " Alzò lo sguardo verso la giovane e le rivolse un lieve sorriso. [2] 


"Miss Xue’er," disse l’uomo con calma, "tra i dodici membri della Schiera, sei stata la prima a venire da me. Poi sei andata via per viaggiare nella Sfera della Montagna e del Mare, e adesso, sei tornata da me. Sembra che io sia il prescelto."


"Sfortunatamente, non riesco a trovare nessuno che riesca a battermi a questo gioco. Fratello Anziano Chen, tra tutti i membri della Schiera, sei quello che resiste più a lungo. Dato che è così, beh…” La giovane rimase un attimo in silenzio. Alla fine, annuì, e stava per riprendere il discorso quando, di colpo, la sua espressione ebbe un fremito.


Nello stesso istante, anche il giovane raffinato con il quale stava parlando sembrò sorpreso. Un marchio della Schiera comparve sulla sua fronte, e fu improvvisamente in grado di percepire le fluttuazioni emanate da Meng Hao nella Nona Montagna e Nono Mare.


"Un nuovo membro. Peccato che sia estremamente debole." Dopo un istante, l’uomo smise di prestare attenzione a Meng Hao. Tornò a guardare la giovane donna di fronte a lui. Anche se aveva un’espressione tranquilla, dentro di sé, era un po` nervoso. 


La giovane non disse niente in risposta. Abbassò lo sguardo verso la scacchiera da Go per un istante, poi lo rialzò verso l’uomo. Alla fine, si alzò e fece un gesto con la mano, al quale la scacchiera svanì.


"Dato che è arrivato un nuovo membro della Schiera, vado a dargli il benvenuto. Voglio vedere se sono connessa a questa persona dal destino. Fratello anziano Chen… se il destino non mi lega a lui, allora tornerò da te per parlare del Dao. "


"Una persona così debole… non sarà una perdita di tempo per te, Miss Xue'er? " disse l’uomo lentamente.


"La prima volta che sono venuta da te, Fratello Anziano Chen, neanche tu avevi la stessa base di coltivazione di oggi." La donna sorrise, poi si voltò e si allontanò.


L’uomo che chiamava Fratello Anziano Chen rimase seduto dov’era per un lungo istante. I suoi occhi scintillarono di fiducia in sé stesso, poi li chiuse.


Il debutto di Meng Hao nella Schiera provocò svariate, intense reazioni negli altri membri. In quegli stessi attimi, anche nelle altre Società Daoiste nelle altre otto Montagne e Mari, alcuni divennero improvvisamente consapevoli dell’esistenza di un nuovo membro della Schiera!


Era difficile che un vero nuovo membro si unisse alla Schiera. Chiunque ricevesse il marchio della Schiera senza però possedere le abilità necessarie a rimanervi, non veniva accettato. Meng Hao, dopo aver completato con successo l’assorbimento del Frutto del Nirvana, alla fine… era stato riconosciuto come vero membro della Schiera. In più… adesso gli altri membri erano a conoscenza della sua esistenza.


In quel momento, Meng Hao si trovava nella Nona Montagna e Nono Mare nel Mondo del Dio dei Nove Mari. I suoi occhi brillavano, e bisbigliò qualcosa tra sé e sé. Alla fine, mise da parte la questione della Schiera e si concentrò completamente su sé stesso.


“Un esperto del Reame Antico con cinque lampade dell’anima spente non sarebbe un degno avversario per me!” pensò, con gli occhi che brillavano mentre osservava il Frutto del Nirvana che aveva in mano. 


“Mi chiedo se sia possibile assorbire un secondo Frutto del Nirvana. Se riuscissi a superare la potenza dell’Imperatore Immortale… che Reame sarebbe? Al solo pensiero Meng Hao fremeva per l’emozione. Alzò il Frutto del Nirvana e, senza esitare oltre, lo spinse dentro la propria fronte. 


BOOM!




NOTE:


1. Ad alcuni lettori questa scena potrebbe ricordare le parole di Ksitigarbha nel capitolo 982.


2. La parola Xue nel nome della ragazza è 雪 xuě e significa "neve".


__


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:


<a href="https://www.patreon.com/madotter">https://www.patreon.com/madotter </a>


Grazie!                        


                                



