---
title: Capitolo 1061 - Non Posso Farti del Male?!
pubDate: 2025-03-17T11:17:35.039Z
tags:
    - issth
---


Long Tianhai sorrise leggermente verso Meng Hao. Si era preparato duramente e a lungo per costringere Meng Hao ad uscire dalla setta. Aveva studiato la personalità di Meng Hao e ora era molto curioso di vedere cosa avrebbe fatto.


La faccia di Meng Hao si oscurò. Lui sapeva che l’Orda dei Coltivatori Demoniaci era abbastanza forte da riuscire a rintracciare Ciccio, Chu Yuyan e Chen Fan. Dopotutto, non erano persone molto importanti secondo il parere dell’Orda di Coltivatori Demoniaci, l’unica cosa necessaria per scovarli era un po’ di tempo.


Tuttavia, usarli per minacciare Meng Hao era alquanto infantile. Ovviamente, il modo più semplice di evitare questa situazione era quello di coinvolgere Nonna Nove e gli altri. La questione non era che Meng Hao pensasse che i suoi amici non avessero importanza. Il problema era che lui sapeva che anche se avesse impiegato tutte le sue forze per attaccare Long Tianhai, la situazione non sarebbe stata risolta.


La migliore scelta al momento era quella di contattare immediatamente Nonna Nove. Questo avrebbe reso nota la sua scelta, risolvendo all’istante la questione. Dopo aver raggiunto questa conclusione, si girò e si diresse di nuovo all’interno della setta.


“Possibile che i risultati delle mie indagini siano sbagliati?” disse Long Tianhai. “Sei così spietato! Non ti interessa nemmeno che la tua vecchia fiamma e il tuo migliore amico vengano minacciati? Ebbene… Immagino di doverti mostrare qualcos’altro.”


Long Tianhai scosse la testa e sospirò. Poi scosse la mano, facendo apparire un’immagine. Non appena Meng Hao la vide, si fermò sul posto e i suoi occhi iniziarono a bruciare di intento omicida.


L’immagine raffigurava solo una persona. Chu Yuyan. La sua faccia era pallida, i capelli erano scompigliati e le labbra erano viola. Apparentemente, era stata avvelenata.


Era prona all’interno di un’enorme conchiglia nera. Le estremità della conchiglia erano affilate come spade e lentamente si stavano abbassando. Sembrava che a breve avrebbero decapitato Chu Yuyan!


Anche se l’immagine era illusoria, Meng Hao conosceva abbastanza Chu Yuyan da essere in grado di dire che non si trattava di una tecnica illusoria. Né era un’altra persona che aveva assunto le sue sembianze. Era la vera Chu Yuyan!


“Vuoi morire?” chiese Meng Hao, l'intento omicida esplose dall’interno dei suoi occhi. Estese la sua mano e puntò verso l’immagine illusoria. Non si vide alcuna increspatura causata da qualche tecnica magica, quasi come se non fosse successo nulla. La cosa lasciò confuso e sospettoso Long Tianhai che socchiuse gli occhi.


Gli occhi di Meng Hao vibrarono mentre apparentemente continuava a studiare l’immagine per un altro momento, poi senza ulteriore esitazione, scosse la mano, facendo volare un contenitore di giada indietro verso la setta. Dopo aver fatto questo, si trasformò in un raggio di luce prismatica che si lanciò contro Long Tianhai!


Anche se la persona all’interno di quella conchiglia nera non fosse stata Chu Yuyan, ma Ciccio, o anche Chen Fan, Meng Hao avrebbe agito allo stesso modo.


Precedentemente, aveva deciso di ritornare alla setta perché quella sembrava la miglior decisione per risolvere la situazione. Nonna Nove poteva occuparsi di ogni cosa. Dopotutto, lui pensava che i suoi tre amici fossero al sicuro all’interno delle loro sette. L’Orda di Coltivatori Demoniaci poteva essere perfida, ma non avrebbe avuto comunque abbastanza tempo per recare danno ai suoi amici, nonostante la semplicità con cui avrebbe potuto farlo.


Ora però… era troppo tardi. Era lui quello con poco tempo. Quindi, mandò un contenitore di giada a Nonna Nove e allo stesso tempo lasciò bruciare la sua rabbia fino a che raggiunse altezze torreggianti. Considerando che non aveva altra scelta… avrebbe scelto l’opzione che si trovava di fronte a lui!


Attaccò, il suo intento omicida ribolliva. Long Tianhai sorrise con leggerezza mentre il suo corpo iniziava a svanire.


“A quanto pare ti ho sopravvalutato,” disse. “Apparentemente non hai notato che questa è solo una proiezione illusoria! Anche se non stessi per svanire, non potresti lo stesso ferirmi. Penso non ci siano problemi nel dirti che l’Orda di Coltivatori Demoniaci inizialmente non aveva intenzione di far male alla tua vecchia fiamma o i tuoi amici. E’ stata una mia idea e siamo stati noi nove Demoni della Sfera Marina a rapirla.” Long Tianhai ridacchiò e scosse la testa, sembrava profondamente soddisfatto dei suoi metodi.


“Vai a concludere il tuo incarico,” continuò. “Chu Yuyan si trova sull’Isola Manto Marino. Non ti preoccupare, non è un inganno, posso prometterti che si trova davvero lì. Tuttavia, se non sarai abbastanza veloce, se sarai anche leggermente in ritardo, lei morirà. Hai solo due ore…” Mentre spariva rideva per il puro piacere di vedere Meng Hao ridotto così, oltre che per la gioia di essere completamente fiducioso nel suo piano.


Tuttavia, prima che potesse scomparire completamente, Meng Hao sbuffò con freddezza.


“Pensi che non possa farti del male?” disse, estendendo la mano e puntandola contro Long Tianhai.


L’oscillazione del suo dito rilasciò la sua aura da Sigillatore del Demone. La magia della Maledizione si diffuse, trasformandosi poi nella Settima Maledizione del Sigillo del Demone!


Maledizione del Karma!


Non appena la maledizione venne rilasciata, un terrificante e sconfinato potere Karmico esplose all’esterno. Ora che Meng Hao aveva assorbito il sangue dell’Eccelso Nove Sigilli, le sue tecniche magiche del Sigillo del Demone erano esponenzialmente più potenti. Ora, era divenuto il vero e autentico Sigillatore del Demone della Nona Generazione, il vero successore della Lega, approvato dal Patriarca Nove Sigilli stesso!


Quindi, quando rilasciò la magia della Maledizione del Sigillo del Demone, l’erogazione della potenza fu indicibile!


Non importava che stesse affrontando una versione illusoria di Long Tianhai. C’era comunque del Karma. Ovviamente, il Karma più grande… era connesso alla forma originale di Long Tianhai.


All’istante, la versione illusoria di Long Tianhai tremò e la sua faccia si riempì di shock dato che all’improvviso iniziò a percepire un’intensa sensazione di crisi. Non solo poteva percepire questa crisi sulla sua forma illusoria; al momento, il suo vero corpo, nascosto nella sua caverna immortale nel Mondo del Dio dei Nove Mari, era lo stesso in grado di percepire il pericolo mortale.


“Che sta succedendo!?!?” Long Tianhai si trovava all’interno della sua caverna Immortale, non era andato di persona sull’Isola Manto Marino. Lui era una persona sinistra e cauta, dall’inizio il suo piano era stato quello di rimanere all’interno della setta. Una volta eseguito il piano senza intoppi, sarebbe emerso per portare gli eventi ad una conclusione.


Ora però, la sua faccia sbiancò e il suo cuore tremò per la paura. Immediatamente si mosse senza esitazione per scindere la sua connessione con la forma illusoria.


Ma… ormai era troppo tardi!


Il potere della magia della Maledizione fece apparire un Filo del Karma sulla testa del Long Tianhai illusorio, un filo che collegava la sua forma illusoria a quella reale. Si allungava all’indietro entrando dal cancello principale del Mondo del Dio dei Nove Mari fino ad arrivare alla sua caverna Immortale.


Gli occhi di Meng Hao vibrarono di intento omicida. Considerando il livello della sua base di coltivazione, come non avrebbe potuto notare che Long Tianhai si trovava lì solo in forma illusoria? Tuttavia, questo non aveva alcuna importanza. Anche se gli era possibile ucciderlo sul posto, gli avrebbe sicuramente dato una profonda e indimenticabile lezione.


“Ti mostrerò, cosa significa farsi male!” disse. Le sue dita si distorsero formando un incantesimo e allo stesso modo si distorse il Filo del Karma. L’immagine Illusoria di Long Tianhai reagì, facendosi più sfocata. Tuttavia, il Filo del Karma si fece più chiaro!


In un battito di ciglia, la magia di Maledizione del Karma di Meng Hao raggiunse l’apice della sua forma. Nel suo stato attuale… poteva usare il Filo del Karma per collegare l’illusorio al reale! Nel più breve degli istanti, poteva far trasporre l’illusorio con il corporeo!


Ferire l’illusorio e danneggiare il reale!


Tra l’illusorio ed il corporeo… esiste del Karma!


Meng Hao si mosse con un’incredibile velocità apparendo di fronte alla forma illusoria di Long Tianhai. Dei suoni schioccanti risuonarono mentre colpiva il petto di Long Tianhai con la sua mano. Spinse verso il basso e il corpo illusorio iniziò a tremare. Le mani di Meng Hao si mossero così in fretta da diventare sfocate mentre colpiva Long Tianhai nove volte consecutive.


Nello stesso momento in cui Meng Hao apparve di fronte alla sua forma illusoria, nella sua caverna Immortale all’interno della setta, la faccia di Long Tianhai sbiancò. Sollevò la sua mano destra nel tentativo di recidere la connessione, ma mentre lo faceva…


Fuori dal cancello principale del Mondo del Dio dei Nove Mari, la mano di Meng Hao si abbatté su di lui nove volte!


“Distruzione dei Nove Cieli!” La sua faccia era priva di espressioni mentre pronunciava il nome della tecnica!


Si sentirono delle esplosioni mentre la forma illusoria veniva distrutta. Un urlo miserabile risuonò, uno strillo ricolmo di incredulità e selvaggia sorpresa. Simultaneamente, nella sua caverna Immortale, Long Tianhai sedeva a gambe incrociate, mentre vomitava sangue dalla bocca. Il suo petto era esploso, collassato, nove volte di fila, fino a che la sua intera persona esplose.


Pezzi di carne e sangue vennero schizzati dovunque mentre il potere dell’attacco lo faceva a pezzi. L’unica cosa rimasta era la sua testa, la quale volò in aria urlando. Long Tianhai non era morto. Lui era un Coltivatore Demoniaco, con dei speciali poteri innati e una base di coltivazione al Reame Antico. Tutto ciò gli concedeva dei potenti poteri rigenerativi che gli fecero formare un nuovo corpo quasi all’istante. Ovviamente, questo nuovo corpo era molto più debole del vecchio corpo.


“Meng Hao, sei MORTO!!!” ululò, adirato. Dal momento in cui era nato fino ad ora, non aveva mai sperimentato un dolore del genere. Tuttavia, nel suo momento di rabbia, una fredda voce sussurrò nel suo orecchio.


All’esterno del cancello principale del Mondo del Dio dei Nove Mari, il corpo illusorio di Long Tianhai venne distrutto. Allo stesso tempo, il suo nuovo corpo si stava riformando nella sua caverna Immortale e il Filo del Karma che collegava le due forme iniziò a svanire.


Tuttavia, la furia omicida di Meng Hao nei confronti di Long Tianhai non poteva essere messa a tacere da una semplice Distruzione dei Nove Cieli. Fece un passo in avanti e afferrò il Filo del Karma che stava svanendo, cosa che essenzialmente gli permise di mettere le mani sull’anima stessa di Long Tianhai.


“Quinta Maledizione del Sigillo del Demone!” disse con freddezza. Un varco si aprì sulla sua mano destra, il quale rapidamente si allungò dalla dimensione di alcuni centimetri fino a raggiungere quasi un metro. Poi, il varco e il Filo del Karma scomparvero entrambi.


Quando il varco riapparve, fu direttamente di fronte Long Tianhai nella sua caverna Immortale. Era come una terrificante bocca spalancata che gli fece rilasciare all’istante un urlo d'incredulità. Mentre arretrava, la bocca morse, trasportando l’Interno e l’Esterno. Metà del corpo di Long Tianhai venne consumato dal varco, inoltre si sentirono dei crepitii mentre il sangue schizzava in ogni direzione.


Adesso gli rimaneva solo metà corpo. Urlando miseramente, le sue abilità innate si attivarono di nuovo, facendo avvenire un’altra bizzarra rigenerazione. Tuttavia, rigenerarsi in questo modo due volte di fila fece indebolire significativamente il suo qi e sangue, fino a più della metà.


Anche se aveva recuperato, la sua faccia era pallida, mentre tremava sconvolto. Non aveva idea di come Meng Hao potesse ferire il suo corpo vero attraverso la sua forma illusoria. Infatti, se avesse reagito anche solo un instante in ritardo poco fa… sarebbe stato ucciso!


Long Tianhai era ora terrorizzato, per la prima volta nella sua vita. Le bizzarre tecniche di Meng Hao fecero nascere una profonda paura nel suo cuore.


“Come può essere cosi potente!? E’ molto più potente di quanto indicassero le mie indagini! Dannazione! E’ passato solo un mese da quando l’ho visto l’ultima volta! Come ha fatto a diventare così potente in così poco tempo!? Possibile che abbia nascosto il suo potere dal principio!?!? NO, non può essere. Deve solo essere incredibilmente abile in quella tecnica!!” Long Tianhai stava tremando; Meng Hao lo aveva lasciato terrorizzato a morte.


Fuori dalla setta, gli occhi di Meng Hao vibrarono d'intento omicida. Tramite il Filo del Karma di Long Tianhai, fu in grado di percepire la sua posizione, sapendo così che si trovava ancora nella setta. Da questo, fu in grado di capire quanto cauto lui fosse. Prima, aveva impiegato allo stesso modo la Maledizione del Karma anche sull’immagine di Chu Yuyan in modo da stabilire la sua precisa posizione!


“Long Tianhai, quando ritornerò, non importa chi ti sta proteggendo. Ti UCCIDERÒ!” Detto questo, il suo corpo si mosse come un fulmine mentre si dirigeva verso Chu Yuyan.
                                


                                



