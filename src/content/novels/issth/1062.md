---
title: Capitolo 1062 - Il Mare in Ebollizione!
pubDate: 2025-03-17T11:17:35.039Z
tags:
    - issth
---


Meng Hao si lanciò verso l’Isola Manto Marino con una velocità fulminea. Adesso che si trovava in modo permanente nel Reame dell’Imperatore Immortale, sembrava davvero un fulmine mentre procedeva in avanti, con una velocità abbagliante.


Era una velocità che nemmeno qualcuno all’inizio del Reame Antico poteva raggiungere, era qualcosa di simile a quella che avrebbe raggiunto qualcuno con sei o sette Lampade dell’Anima estinte. E tutto questo… mentre era sotto la pressione del Nono Mare!


Se avesse abbandonato il Nono Mare, la sua velocità sarebbe stata ancora più impressionante!


Mentre continuava a procedere sotto la superficie dell’acqua, si faceva sempre più veloce, cosa che andò a creare delle furiose onde sulla superficie dell’acqua. Intento omicida inondava il suo cuore.


I suoi occhi vibrarono con freddezza. Era passato molto tempo dall’ultima volta in cui aveva provato così tanta rabbia, da quanto fremeva dal desiderio di uccidere. Al momento, non aveva importanza chi lo avesse intralciato, sarebbero ugualmente caduti, vittime della sua rabbia e il suo desiderio omicida.


Rapire degli amici per usarli come ostaggi era un taboo nel mondo dei coltivatori. Poche persone avrebbero osato fare una cosa del genere. Tutti avevano amici e famigliari, quindi osare compiere tali azioni porterebbe… alla diffusione del caos.


A causa di questo, il rapimento era un’azione compiuta di rado, una linea di fondo da non oltrepassare, un principio che non veniva violato spesso.


Ma ora, Long Tianhai aveva fatto precisamente questa cosa, facendo riempire così Meng Hao del desiderio di massacrare l’intera Orda di Coltivatori Demoniaci.


Lui non era un qualche tipo di individuo pio e devoto. Se le persone lo avessero lasciato in pace, lui non avrebbe fatto nulla di nocivo, ma ora era stato provocato. Ogni senso di colpa che provava riguardo la situazione con l’Orda dei Coltivatori Demoniaci era sparito.


“Tutti voi meritate di morire, e morire è quello che farete!”


I suoi occhi vibrarono freddamente mentre si affrettava in avanti. Tuttavia, quella freddezza non poteva coprire la preoccupazione che provava nel suo cuore.


Anche se aveva evitato di sviluppare dei sentimenti romantici verso Chu Yuyan, sarebbe stato impossibile per lui negare il fatto che lei occupasse un posto importante nel profondo del suo cuore.


Anche se lei esisteva solo in ombra a Xu Qing, essendo per cui quasi invisibile, Meng Hao non avrebbe mai potuto dimenticare tutto quello che era successo tra loro due. La sua scelta era Xu Qing, ma questo non voleva dire che avrebbe permesso che accadesse qualcosa di male a Chu Yuyan.


Dopo che passò meno tempo di quello necessario a far bruciare metà bastoncino di incenso, un suono rimbombante echeggiò dalla superficie del mare, mentre Meng Hao usciva. Ora che la pressione del Nono Mare era scomparsa, la sua energia si innalzò come un razzo e lui iniziò a brillare con la gloria del Reame dell’Imperatore Immortale.


Prese un profondo respiro e un suono simile a quello di un tuono attenuato echeggiò in ogni direzione. Il mare intorno a lui e persino l’aria sembravano incavarsi.


Gli ci volle solo un respiro per assorbire tutta l’energia dei Cieli e della Terra nell’area. Usò quest’energia per infiammare la sua base di coltivazione e con occhi glaciali, scattò… muovendosi ancora più in fretta di quanto aveva fatto sotto la superficie dell’acqua!


BOOM!


Uno stridio perforante poté essere sentito mentre si lanciava nell’aria con una crescente velocità!


Esplosioni soniche si diffusero dietro di lui, lasciando alle sue spalle delle nuvole circolari che scossero i Cieli e la Terra.


Non appena apparve, la sua aura si diffuse e le creature marine del Nono Mare lo individuarono. Ci volle solo un istante prima che numerose bestie marine facessero tutte carica verso di lui da ogni direzione. La prima creatura che apparve era un ammasso di tentacoli, che lanciò come fruste verso Meng Hao.


La superficie del mare si stava increspando mentre enormi forme emergevano da sott’acqua. Era come se un infinito numero di creature marine stessero ora osservando Meng Hao.


In un battito di ciglia, i tentacoli stavano calando su di lui, mentre dozzine di bestie marine lo iniziavano ad attaccare.


“Sparite!” disse, senza degnarle nemmeno di un pizzico di attenzione e senza nemmeno diminuire la sua velocità. Le sue parole erano come un tuono che scuoteva tutto il creato. Dato che era nel Reame dell’Imperatore Immortale, la sua singola parola divenne una tempesta che si andò ad abbattere in ogni direzione della superficie del mare, annientando tutto quello che toccava.


Da lontano, apparve un’enorme depressione nel mare, simile ad un cratere.


Le bestie marine rilasciarono delle urla raccapriccianti mentre venivano sbattute contro la superficie dell’acqua per poi essere distrutte. Il sangue schizzò dovunque e innumerevoli tentacoli vennero fatti a pezzi. Immediatamente, il sangue della dozzina di creature che stava attaccando macchiò l’acqua, facendola diventare rossa.


Meng Hao continuò, senza ridurre minimamente la sua velocità.


Tuttavia, era virtualmente impossibile contare quanti mostri marini abitassero il Nono Mare. Per loro, l’aura di Meng Hao era qualcosa che li faceva infuriare. Ci volle solo un istante prima che il mare si aprisse ancora una volta, e ancora più bestie marine ne vennero fuori correndo verso di lui.


Tra esse ce n’erano tre paragonabili al picco del Reame Immortale. Avevano una stazza enorme e avevano un’energia inarrestabile.


“Volete morire?!” disse Meng Hao, i suoi occhi vibravano di intento omicida. Mosse un dito e all’istante centinaia di migliaia di montagne iniziarono a cadere dall’alto.


Queste montagne erano la manifestazione del suo Incantesimo per l’Assorbimento delle Montagne. Con la sua base di coltivazione dell’Imperatore Immortale, le centinaia di migliaia di enormi montagne si collegarono insieme formando una catena la quale era molto più potente rispetto a ogni creatura marina.


“Schiacciale a morte!” Gli occhi di Meng Hao tremarono di volontà omicida mentre le centinaia di migliaia di montagne si andavano ad abbattere sulla superficie del mare. Innumerevoli ululati miserevoli poterono essere sentiti mentre le ossa delle creature marine venivano polverizzate e il loro sangue schizzava in ogni direzione.


Meng Hao si affrettò a massima velocità, schiacciando tutto quello che si parava dinanzi a lui. Il massacro era tremendo, eppure, non alleviò la furia nel suo cuore; al contrario, fece aumentare l’ansia che provava.


Rimaneva comunque il fatto che c’erano davvero troppe creature marine nel Nono Mare. Uccidine dieci, e ne appariranno un centinaio. Uccidine un centinaio e ne arriveranno un migliaio a rimpiazzarle. Ammazzane un migliaio e ne appariranno decine di migliaia!


Non sembrava esserci fine. Dei massicci rimbombi riecheggiarono, insieme a dei potenti ruggiti. Un’enorme conchiglia si lanciò in alto dal fondale marino, circondata da un esercito di cavallucci marini. Tutti quanti insieme andarono a colpire le centinaia di migliaia di montagne di Meng Hao.


Riecheggiò un’esplosione mentre la conchiglia venne incrinata, eppure non si distrusse. Combatté contro le montagne e nel mentre, altre innumerevoli creature marine sorpassarono le montagne per andare ad attaccare Meng Hao.


Meng Hao era così furente che iniziò a ridere e poi disse con freddezza, “E’ passato molto tempo dall’ultima volta in cui ho raccolto cuori di Demoni!”


Con occhi ricolmi di intento omicida, eseguì un incantesimo, che fece sparire le centinaia di migliaia di montagne. Quello che riapparve al loro posto fu, sorprendentemente, una scioccante, gigantesca, indescrivibilmente enorme testa del Demone di Sangue.


Aveva la pelle cremisi, occhi di un rosso acceso e uno scioccante corno solitario. Era alta 30.000 metri pieni e non era illusoria, al contrario, era corporea. Ora che Meng Hao era l’Imperatore Immortale, le sue abilità divine avevano subito un’impensabile trasformazione.


Nell’istante in cui apparve la testa del Demone di Sangue, i suoi occhi brillarono di luce rossa, poi piegò la testa all’indietro e ruggì. All’improvviso, la testa si divise in due, poi in quattro, poi in otto e poi in sedici. In un battito di ciglia… erano apparse più di un migliaio di teste del Demone di Sangue, ognuna feroce e selvaggia. Meng Hao scosse la sua manica e le 1.000 teste del Demone di Sangue si lanciarono contro i Demoni Marini circostanti.


Si sentirono delle miserabili strilla provenire dalle bocche delle bestie marine. Nel momento in cui una testa del Demone di Sangue toccava una bestia marina, la bestia avvizziva rapidamente, venendo così uccisa nel corpo e nell’anima!


In solo alcuni attimi di respiro, venne eseguito un massacro. Migliaia di bestie marine vennero uccise!


Emersero numerosi cuori Demoniaci, i quali Meng Hao raccolse con l’oscillazione della sua manica. Allo stesso tempo, non si fermò mai. Continuò a procedere velocemente in avanti, circondato da numerose teste del Demone di Sangue.


Basandosi su quello che poteva percepire, si stava avvicinando molto a Chu Yuyan.


“Si trova poco più avanti!” Continuò a lanciarsi in avanti tra rimbombi come quelli di un tuono. All’improvviso, un enorme braccio si sollevò dall’oceano. Era blu e coperto di alghe marine e non appena apparve, si lanciò contro Meng Hao.


Allo stesso tempo, il mare intorno a lui veniva increspato mentre innumerevoli bestie marine adirate si lanciavano contro di lui. Questa volta, ce n’erano più di 10.000 e il loro numero fece diffondere enormi onde sulla superficie del mare.


Meng Hao riusciva a vedere l’Isola Manto Marino in lontananza. Tuttavia, la distesa di mare tra lui e l’isola era ricolma di decine di migliaia di altre bestie marine. Infatti, Sembrava che ce ne fossero quasi 100.000.


100.000 bestie marine erano abbastanza da terrorizzare completamente un coltivatore al Reame Immortale. Persino qualcuno a metà del Reame Antico avrebbe iniziato ad ansimare.


C’erano persino alcuni Giganti Marini straordinariamente forti nelle loro fila, le loro teste emergevano dalla superficie del mare mentre fissavano con freddezza Meng Hao.


Quando Meng Hao vide le 100.000 bestie marine, sorrise gelidamente. Era un sorriso ricolmo di un desiderio brutale di combattere.


“Se tutte e 100.000 queste bestie marine moriranno qui oggi, allora forse una parte della mia rabbia potrà essere placata!” Detto questo, estese la sua mano destra, all’interno della quale apparve, sorprendentemente… un globo di fiamme!


L’Essenza della Fiamma Divina!


L’Essenza della Fiamma Divina era fusa in uno dei meridiani Immortali di Meng Hao, diventando perciò un asso nella manica che poteva usare in battaglia. Un intenso calore bollente venne irradiato all’istante e il Gigante Marino che si stava allungando verso di lui improvvisamente iniziò a tremare. Anche le altre creature marine nell’area stavano tremando. Un’intensa sensazione di crisi mortale si innalzò nelle loro menti.


Non erano molto intelligenti, ma la cosa non li rendeva meno spaventati dalla morte. Nel momento in cui iniziarono ad arretrare, Meng Hao lanciò con ferocia l’Essenza della Fiamma Divina verso il Nono Mare.


L’Essenza della Fiamma Divina si trasformò in un fascio di fiamme brillanti che si andò ad abbattere nell’acqua. Le bestie marine iniziarono ad urlare e indietreggiare, ma sfortunatamente per loro, era troppo tardi!


L’Essenza della Fiamma Divina sprofondò nell’acqua e all’istante, il suo calore bollente esplose all’esterno. La superficie dell’acqua iniziò ad evaporare mentre un intenso calore fece iniziare a bollire l’acqua marina!


In un battito di ciglia, la temperatura dell’acqua raggiunse un livello incredibile. Questa non era acqua ordinaria e allo stesso modo questa non era una temperatura ordinaria. Era così incredibilmente calda da poter spegnere anche la forza vitale di potenti esseri. Quest’intera parte del mare era ora così calda da iniziare a bollire.


Le creature marine più vicine iniziarono ad urlare miseramente mentre bollivano, dopo di che i loro corpi iniziarono a cadere in pezzi. Non importava quanto fossero dure le loro pelli corazzate, tutte allo stesso modo divennero di un rosso acceso!


La conchiglia gigante non poteva far nulla per combattere, poi si sentì uno strillo miserabile mentre veniva annientata!


L’intensità del calore fece bollire tutto il mare circostante. Urla raccapriccianti riecheggiavano in ogni direzione. Il Gigante Marino strillava e le bestie marine si dimenavano. Tutto era invano. Ci volle solo un breve momento… prima che tutta l’area si trasformasse in un enorme bollitore!


Il Nono Mare era l’acqua e l’Essenza della Fiamma Divina provvedeva al calore. Il mare stava venendo usato per cucinare dei frutti di mare!
                                


                                



