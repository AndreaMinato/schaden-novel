---
title: Capitolo 1067 - Una Catastrofe Mortale!
pubDate: 2025-03-17T11:17:35.040Z
tags:
    - issth
---


La mente dell’Anziano Hai Sheng ebbe un fremito. Nonostante avesse scoperto il fallimento del piano dell’Isola Manto Marino, avesse visto rompersi il contenitore della forza vitale di altri coltivatori, e fosse consapevole che Meng Hao era probabilmente più forte di quanto avessero previsto, non era a conoscenza dei particolari.


Adesso, avendo visto Meng Hao distruggere il Drago del Dharma da lui personalmente creato, i suoi occhi brillarono e, sorprendentemente, sorrise.


“Interessante,” disse. “Non pensavo che avrei dovuto ricorrere a questo, ma sembra proprio che la mia preparazione extra non sia stata vana!” Fece un gesto con la mano destra, al quale un contenitore di giada si levò dal suo palmo. Si ruppe all’istante, liberando una nebbia nera che andò a formare una testa di colore nero. La testa apparteneva era quella di un anziano, un anziano che non era chiaramente l’Anziano Hai Sheng.


Aveva un aspetto stravagante ed emanava un’aura pazzesca. Sfrecciò immediatamente in direzione dell’Anziano Hai Sheng, con le fauci spalancante, come per ingoiarselo. Tuttavia, si toccarono, i due divennero un corpo solo. L’espressione sul volto dell’Anziano Hai Sheng si fece feroce; gli si gonfiarono le vene sulla fronte e i suoi connotati del viso iniziarono a mutare. All’improvviso, apparve un secondo volto, sovrapposto al suo!


Scoppiò in una risata crudele ed assunse un aspetto ancora più bizzarro mentre avanzava a grandi passi. Nel momento in cui iniziò ad avvicinarsi, la sua base di coltivazione del Reame Antico salì alle stelle e, sorprendentemente… apparvero nove Lampade dell’Anima spente!


Meng Hao spalancò gli occhi. Ricordava che l’ultima volta che aveva affrontato l’Anziano Hai Shang, questi possedeva cinque Lampade dell’Anima spente. Adesso, a seguito della sovrapposizione con il volto nero, era come se fosse diventata un’altra persona. Adesso aveva una coltivazione di base del Reame Antico al livello 9. Era come se fosse riuscito a spegnere nove Lampade dell’Anima, il che lo aveva portato al culmine della fase intermedia del Reame Antico!


Quando la sua base di coltivazione salì alle stelle, nello stupore di tutti, tutto attorno a loro tremò. Fece un secondo passo e giunse proprio di fronte a Meng Hao. La sua mano sfrecciò in avanti verso il collo di Meng Hao.


Andava ad una velocità indescrivibile. Si muoveva così velocemente da lasciare la scia. In più, il movimento della sua mano sembrava racchiudere il potere delle leggi della natura, come se una parte del potere del Nono Mare fosse confluita nella sua mano, divenendo una delle sue personali magie Daoiste.


Meng Hao sbarrò gli occhi. Dopo aver visto quel volto nero e quella potentissima base di coltivazione poteva dedurre che l’Anziano Hai Sheng fosse ben più forte di lui. Nonostante fosse nel Reame dell’Imperatore Immortale, era comunque nel panico. Se un avversario di quel calibro fosse riuscito a prendere il sopravvento durante la battaglia, sarebbe stato davvero difficile per lui ribaltare la situazione!


L’unico modo per vincere… era prendere l’iniziativa, e mantenere il vantaggio tutto il tempo! Era l’unica possibilità a disposizione per assicurarsi la vittoria!


Gli occhi di Meng Hao fremevano dal desiderio di uccidere e di combattere! Da quando aveva iniziato a praticare la coltivazione ad oggi, l’Anziano Hai Sheng era l’avversario più potente che avesse mai affrontato.


Sfidare un avversario del genere era certamente una grossa sfida per lui, e richiedeva assoluta concentrazione!


“Adesso sono pronto a combattere!” Con gli occhi che brillavano, non indietreggiò, tutt’altro! Incurante della mano dell’Anziano Hai Sheng che sfrecciava verso di lui, Meng Hao portò la mano avanti. Facendo ciò, rilasciò la sua magia segreta, facendo sì che i suoi 123 meridiani Immortali si fondessero per creare un’abilità divina.


Corpo fisico di un Vero Immortale!


Serrò la mano e si librò in aria sopra all’Anziano Hai Sheng.


Nonostante non potesse avere la meglio in termini di base di coltivazione, poteva almeno cercare di andare in vantaggio. Se non lo avesse fatto con quel primo attacco, sarebbe stato difficile recuperare.


“La mia vera forma è quella di un Drago Marino!” L’Anziano Hai Shang rise con freddezza. “Le teste dei draghi sono coltivate con la magia per raggiungere la massima potenza! Stai forse CERCANDO di farti uccidere!?” Poteva indovinare cosa stesse cercando di fare Meng Hao, ma considerato il suo livello di coltivazione, l’Anziano Hai Shang non gli prestò attenzione. Alzò la mano destra, con un impeto non si fermò ancora più potente!


 “Ti stai scavando la fossa con le tue stesse mani!” disse con un sorriso gelido, poi fece per acchiapparlo.


Allo stesso tempo, cresceva anche la velocità di Meng Hao. Come si avvicinò all’Anziano Hai Sheng, si levò una tempesta spaventosa, con un potente vortice al centro. Il vortice colpì la mano dell’Anziano Hai Sheng, producendo un assordante boato.


La tempesta crollò e il vortice andò in pezzi. Dal corpo di Meng Hao si propagarono suoni sinistri, come se si fosse rotto delle ossa. Il sangue sgorgava dalla sua bocca e barcollò indietro, ferito gravemente. Tuttavia, il suo strato Eterno si mise subito in azione.


L’Anziano Hai Sheng rimase immobile, e venne spinto vari metri più in basso. Tuttavia, tutto ciò che fece fu schiarirsi la gola per poi sfrecciare di nuovo verso Meng Hao.


 “Non mi meraviglio che il piano dell’Isola Manto Marino sia fallito… se non mi fossi preparato bene, forse non avrei potuto ucciderti. Ma questo è il Nono Mare, il luogo in cui sono nato. Posso prendere in prestito il potere del Nono Mare. Anche se diventassi più forte di come sei adesso, saresti comunque spacciato!” Il suo volto si contorse in una smorfia di cattiveria, si avvicinò a Meng Hao ed eseguì un gesto incantato con la mano destra. Un mare illusorio apparve immediatamente tutto attorno a lui, e si agitò in direzione di Meng Hao, pronto ad attaccarlo. 


Mentre si avvicinava, una tartaruga marina gigante apparve in mezzo al mare, urlò e si scagliò verso Meng Hao.


Quando l’Anziano Hai Sheng si avvicinò, Meng Hao fu finalmente in grado di vedere la differenza tra il Reame dell’Imperatore Immortale e un coltivatore con nove Lampade dell’Anima Spente.


La differenza era considerevole… ma non abbastanza da scoraggiarlo!


“Acquisirai la forza dal Nono Mare?” chiese Meng Hao freddamente. La pietra di stella nel suo occhio destro fremette, e quando la tartaruga marina gigante si lanciò verso di lui, si trasformò in un pianeta e sfrecciò avanti per attaccare.


Quando ci Meng Hao si schiantò sul mare, il pianeta nel quale si era trasformato si frantumò e Meng Hao riapparve nelle sue sembianze, tossendo sangue. Tuttavia, quasi nello stesso momento, si trasformò in un’enorme roccia dorata che perforò il mare e la tartaruga marina. Era zuppo di sangue, ma la sua energia era addirittura più forte di prima. Trasudando follia, arrivò proprio di fronte all’Anziano Hai Shen, mostrando i denti. Un potente boato esplose quando i due caddero indietro, allontanandosi l’uno dall’altro.


 “Ti sopravvaluti!” A quel punto, l’Anziano Hai Shen si trovava a soli 30 metri dalla superficie del mare, ma non sembrava interessarsene. Fece un gesto con la mano, al quale una delle sue Lampade dell’Anima comparve e sfrecciò verso Meng Hao.


Meng Hao continuò ad indietreggiare, tossendo sangue, con il corpo stremato. Nel frattempo, il suo strato Eterno faceva l’impossibile per curarlo. Senza fermarsi, sferzò un’altra offensiva. Questa volta, fece appello alla Nona Montagna, al sole e alla luna per utilizzare una magia Daoista che si scagliò sulla Lampada dell’Anima. Dall’esplosione derivata dall’impatto si propagarono onde d’urto in tutto le direzioni. Il corpo di Meng Hao era al limite della sopportazione, ma grazie al suo strato Eterno, era pronto ad attaccare di nuovo. Poi, il suo Idolo del Darma dei 33 Cieli apparve, concentrando tutto il suo potere in un altro attacco contro l’Anziano Hai Sheng.


L’Anziano Hai Sheng sbuffò con freddezza e fece un gesto con la mano. Si propagarono immediatamente delle increspature che si trasformarono in un Volto Fantasma, che si lanciò verso Meng Hao gridando. Quando si avvicinò, Meng Hao fece un respiro profondo e serrò la mano.


Sferzò un pugno, ma non un pugno normale, bensì… con tutta la potenza della coltivazione carnale!


Il Pugno dello Sterminio della Vita!


Quando il pugno attraversò l’aria, tutta la forza vitale nella zona sembrò svanire, persino quella di Meng Hao. Tutto sembrò fermarsi, come se quel pugno contenesse una volontà mortale, un pugno per sterminare ogni forma di vita!


Per la prima volta, l’espressione dell’Anziano Hai Sheng ebbe un fremito. Tuttavia, non esitò ad estendere entrambe le mani di fronte a sé. Inaspettatamente, apparve una scala del drago, usta come scudo, nella quale si schiantò il pugno di Meng Hao. 


Un boato fragoroso riecheggiò, e sulla superficie dell’acqua si formò un enorme solco. L’anziano Hai Sheng venne spinto indietro, ed atterrò sull’acqua sotto di lui.


“Pugno dello Sterminio della Vita,” disse incredulo. “Quello era davvero il Pugno dello Sterminio della Vita…


Tuttavia, probabilmente sei riuscito a realizzarlo giusto per miracolo!” I suoi occhi s’illuminarono di una luce fredda, ed era sul punto di librarsi di nuovo in aria quando Meng Hao sorrise improvvisamente.


Il suo obiettivo per tutto il tempo era stato quello di condurre l’Anziano Hai Sheng nell’acqua!


Era la tattica più pericolosa che potesse impiegare. Aveva fatto ricorso ad essa solo perché non riusciva ad usare il Calderone dei Fulmini; se non fosse stato per quello, non avrebbe mai accettato di subire così tanti danni in così poco tempo.


Se lui stesso fosse andato nell’acqua per cercare di attirarvi l’Anziano Hai Sheng, o se magari fosse ricorso ad altri metodi, avrebbe potuto farcela lo stesso. Tuttavia, tutti gli altri metodi avevano possibili effetti collaterali. Ecco il perché aveva scelto proprio quella tattica.


Era stato difficile, ma era il modo migliore per spingerlo laggiù.


Se non fosse stato per il suo strato Eterno, Meng Hao sarebbe già stato distrutto. Ed anche con esso, riusciva a riprendersi molto lentamente. Asciugandosi il sangue dalla bocca, protese la mano destra e fece un gesto con il dito verso la superficie dell’acqua.


 “Fiamma!” disse piano.


Quando l’Anziano Hai Sheng notò l’espressione di Meng Hao, abbassò il volto. Allo stesso tempo, delle fiamme apparvero improvvisamente nell’acqua sotto la trappola di mura d’acqua. Evidentemente, le fiamme erano state li fin dall’inizio!


Si trattava di Fiamma Divina, la stessa Fiamma Divina che Meng Hao aveva usato per uccidere le bestie marine prima. L’ Essenza della Fiamma Divina!


L’Essenza della Fiamma Divina esplose, trafiggendo le mura di acqua di mare per circondare l’Anziano Hai Sheng!


Le fiamme divamparono in un battito di ciglia, trasformando l’acqua in un mare di fiamme, un mondo di fuoco, un cielo ed una terra creati dall’Essenza della Fiamma Divina, del quale l’Anziano Hai Sheng era completamente prigioniero.


“Fiamma Divina! Impossibile! Ho visto questa fiamma fuori dal Nono Mare! Anche se possedesse l’essenza, non dovrebbe comunque essere in grado di entrare nella mia trappola mortale ad una tale velocità!!” Il volto dell’Anziano Hai Sheng era ricolmo di incredulità. L’Orda dei Coltivatori Demoniaci aveva svolto delle indagini approfondite su Meng Hao per prepararsi ad ucciderlo. Come potevano essersi persi un dettaglio così importante come l’Essenza della Fiamma Divina?!


In quello stesso istante, l’Anziano Hai Sheng percepiva che quel mare di fiamme avrebbe veramente potuto fargli del male. Per fortuna, le ferite non erano ancora troppo gravi, e se fosse scappato rapidamente, gli effetti sarebbero stati minimi.


“Inutile Fiamma Divina. Non so bene come tu sia riuscito a tendermi questo tranello, ma il tuo tentativo… è vano! Non puoi usare questa fiamma per uccidermi! Che ingenuo!” L’anziano Hai Sheng sbuffò con freddezza, sul punto di abbandonare il mare di fiamme per scagliarsi su Meng Hao. Se lo avesse fatto, lo stratagemma di Meng Hao per intrappolarlo ed ucciderlo sarebbe immediatamente fallito.


Aveva un’altra opzione, ossia immergersi nel mare, rompendo quindi il sigillo del muro del mare, il che avrebbe implicato subire un contraccolpo. Avrebbe fatto ciò solo come ultima spiaggia.


“E se non dovessi riuscire ad uscirne?” chiese Meng Hao con voce fredda. Dopo aver assorbito il sangue dell’Eccelso, tutte le sue tecniche magiche ed abilità divine erano diventate più potenti. La Fiamma Divina era Essenza, e grazie al potere dell’Essenza nel sangue dell’Eccelso, la Fiamma Divina era molto più potente adesso. Ecco perché era riuscita a penetrare nelle mura del mare!


Sfortunatamente, era riuscito solo a trafiggerle, anziché distruggerle del tutto. Per fare ciò ci sarebbe voluto molto più tempo.


Quasi nello stesso istante in cui la voce di Meng Hao riecheggiò, l’Anziano Hai Sheng cercò di fuggire dal mare di fiamme. In risposta, Meng Hao fece un gesto con il dito.


“Ottava Maledizione del Sigillo del Demone!”


Non appena la Maledizione venne liberata, l’Anziano Hai Sheng si bloccò. Abbassò il volto quando si rese conto che il suo tentativo di fuggire era fallito miseramente. Era circondato da fiamme e, dentro di sé, non riusciva a trattenere la rabbia.


Rilasciare l’Ottava Maledizione comportava un prezzo da pagare: il sangue sgorgò dalla bocca di Meng Hao. Tuttavia, non fece caso al danno e fece ancora un altro gesto con la mano destra per scagliare una varietà di tecniche magiche e abilità divine su l’Anziano Hai Sheng.


Incurante del pericolo che comportava, spinse l’Anziano Hai Sheng in fondo al mare di fiamme.


L’Anziano Hai Sheng tremò, e stava proprio per riprendersi dall’Ottava Maledizione quando Meng Hao fece un gesto con il dito e lo attaccò ancora.


Ciò accadde ancora ed ancora, facendo gridare dentro di sé l’Anziano Hai Sheng. Era incapace di scappare, ed era bloccato nel mare di fiamme. La sua pelle iniziò a staccarsi e il suo corpo ad avvizzirsi. Poco a poco, iniziava ad avvertire un gran terrore, come anche un incredibile stupore. Non appena riuscì a riprendersi, prima che Meng Hao potesse liberare Maledizioni ancora più limitative, si morse la punta della lingua e sputò un po’ di sangue, che si trasformò in un Drago di Sangue che si scagliò su Meng Hao. Nel frattempo, l’Anziano Hai Sheng ne approfittò per cercare nuovamente di liberarsi.


Gli occhi di Meng Hao brillarono e fece un respiro profondo. Ancora una volta, ricorse al Pugno dello Sterminio della Vita. Il suo corpo tremò e il sangue gli spruzzò dalla bocca. Il pugno distrusse istantaneamente ogni speranza che l’Anziano Hai Sheng aveva di fuggire. Il Drago di Sangue andò in pezzi, e la forza del colpo rimbalzò sull’Anziano Hai Sheng, al che Meng Hao ricorse ancora una volta all’Ottava Maledizione.


BOOM!


Sul viso di Meng Hao era dipinta un’espressione feroce. Scagliò un altro attaccò, con un gesto della mano. Quando l’Anziano Hai Sheng si riprese, Meng Hao effettuò un gesto incantato e ricorse al Ponte dell’Eccelso, che piombò dall’alto diretto verso l’Anziano Hai Sheng.


“Tu sia maledetto, Meng Hao!!” ringhiò l’Anziano Hai Sheng. Cercò ancora una volta di liberarsi senza risultato. Le ferite causategli dal mare di fiamme erano sempre più gravi. Tutti gli oggetti magici protettivi ai quali ricorse furono inutili. Qualsiasi cosa facesse, falliva. Intanto, la sua pelle continuava a staccarsi e il suo corpo ad avvizzirsi.


Ma a terrorizzarlo ancora di più era il pensiero che la Fiamma Divina avrebbe potuto penetrare nel suo corpo e bruciargli gli organi, se fosse rimasto a lungo nel mare di fiamme!
                                


                                



