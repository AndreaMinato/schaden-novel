---
title: Capitolo 1069 - Il Nono Mare è Infuriato!
pubDate: 2025-03-17T11:17:35.040Z
tags:
    - issth
---


“Che battuta!” disse l’Anziano Hai Shen nelle sue vere sembianze, ossia quelle del Drago Marino. Appena si riprese, scoppiò in una risata fragorosa.


“Il Nono Mare è la Madre di tutta l’Orda dei Coltivatori Demoniaci! Non riusciresti ad intimidirne nemmeno una minuscola parte. Nemmeno Ji Tian si azzarderebbe a dire una cosa così assurda.


“E invece te, un insulso, insignificante coltivatore, ti azzardi davvero a minacciare Madre Nono Mare?


“Quando otterrai il tuo Dao, la Nona Montagna NON avrà ALCUN MARE?


“Che arrogante! Che rozzo! Dove ha trovato la sfacciataggine per dire una cosa del genere!?” l’Anziano Hai Sheng Drago Marino rideva sprezzante, come se avesse appena udito la battuta più ridicola del mondo. 


Tuttavia, quasi nello stesso istante in cui risuonarono tali parole, il Nono Mare iniziò ad agitarsi. Le onde si rompevano con un fragore che risuonava lassù nel cielo stellato!


L’Anziano Hai Sheng ne rimase allibito.


Meng Hao non era un coltivatore qualsiasi. Anche se poteva sembrare debole a molti, la verità era che… per le Nove Montagne ed i Nove Mari, Meng Hao… era il futuro Signore della Sfera della Montagna e del Mare!


Dal momento in cui era diventato ufficialmente un membro della Lega dei Sigillatori del Demone, e aveva assorbito la goccia di sangue dell’Eccelso dei Nove Sigilli, era certo che, una volta ottenuto il Dao, sarebbe diventato il Signore della Montagna e del Mare!


Uno status e una posizione del genere implicavano che qualsiasi cosa dicesse… poteva scuotere il Cielo e la Terra, far tremare le Nove Montagne e i Nove Mari!


Di colpo, il Nono Mare si acquietò.


All’improvviso, l’enorme potere rigenerante trasmesso all’Anziano Hai Sheng Drago Marino si fermò. Tremò con violenza e spalancò gli occhi incredulo e profondamente confuso.


Nato e cresciuto nel Nono Mare, era passato dall’essere una bestia marina ad un coltivatore Demoniaco, e poteva essere considerato un amatissimo figlio del Nono Mare. In realtà, tutti i coltivatori Demoniaci potevano essere considerati figli del Nono Mare!


Quando un figlio tanto amato del Nono Mare veniva ferito, il Nono Mare poteva curarlo con il suo potere rigenerante. Tutti i coltivatori Demoniaci ne erano a conoscenza, ed era anche il motivo per il quale consideravano il Nono Mare la loro madre!


Ciò spiegava inoltre il perché l’Orda dei Coltivatori Demoniaci occupasse una posizione così importante nel Mondo del Dio dei Nove Mari. Erano diversi dai coltivatori ordinari. E proprio in quel momento… Madre Nono Mare udì la minaccia di Meng Hao e… smise di curare il Drago Marino.


Tale azione celava un significato così profondo da intorpidire, se non soffocare, la mente, e rivelava una verità estremamente scioccante. 


“È impossibile…


“Chi è costui? Tutto ciò perché è un membro della Schiera? Deve essere per quello! Ecco perché Madre Nono Mare mi sta abbandonando!” L’Anziano Hai Sheng rabbrividì quando giunse alla propria conclusione della questione. Tuttavia, continuava a non esserne sicuro, e non riusciva a convincersi che la sua risposta fosse corretta, o addirittura sensata.


Senza il potere rigenerante del Nono Mare, il corpo dell’Anziano Hai Sheng Drago Marino smise di riprendersi. Il suo corpo straziato perdeva sangue e continuava a fuggire disperato.


Meng Hao lo inseguiva, avvicinandosi sempre di più. Anche lui era ferito, ma il suo strato Eterno continuava a curarlo e, piano piano, il suo corpo stava tornando alla normalità!


I suoi occhi brillavano di desiderio omicida, fece un gesto con il dito e scatenò l’Ottava Maledizione del Sigillo del demone. Il corpo dell’Anziano Hai Sheng Drago Marino tremò e, barcollante, si fermò.


In quel momento, Meng Hao si avvicinò. Il potere del Reame Antico di cinque Lampade dell’Anima spente era certamente alla sua portata, considerando che era nel Reame dell’Imperatore Immortale.


Allungò la mano destra ed il suo palmo si tinse di un rosso brillante. All’improvviso, esso mutò in una testa di Demone, le cui fauci spalancate si scagliarono sul Drago Marino.


“Madre, salvami!!” gridò l’Anziano Hai Sheng, nella cui mente balenava il presentimento della propria imminente fine tragica. Quando la Grande Magia del Sangue del Demone di Meng Hao discese, questi lanciò un urlo disperato. Fu in quel momento che, all’improvviso, il Nono Mare si fece burrascoso e si scatenarono onde enormi. Ancora una volta, una forza delicata fluì nel corpo del Drago Marino da tutte le direzioni.


Hai Sheng nelle sue sembianze di Drago Marino, fino a poco prima in bilico tra la vita e la morte, sentì improvvisamente la propria forza vitale rinvigorirsi. Grato a quella forza che lo stava guarendo, sfrecciò verso l’orizzonte.


Il colpo mortale di Meng Hao andò a vuoto.


Alzò lentamente lo sguardo, con gli occhi iniettati di sangue, e gridò: “NONO MARE!”


Quelle parole riecheggiarono in tutte le direzioni, facendo ribollire con violenza l’acqua del mare.


Una risata vittoriosa esplose dalla bocca del Drago Marino. Non solo non era morto, il suo corpo si stava addirittura riprendendo rapidamente. Madre Nono Mare non lo aveva abbandonato!


“La schiera non è NULLA. Non puoi uccidermi oggi, Meng Hao, non puoi farci nulla!!


“L’unica cosa che puoi fare è guardarmi mentre torno nella setta. Non puoi che aspettare, Meng Hao… ed ucciderò non solo te, ma anche tutti i tuoi amici!


“So di tuo Fratello Maggiore Chen Fan, e di tuo Fratello Minore Li Fugui. Non ti preoccupare, mi assicurerò che muoiano lentamente! Ti garantisco che si pentiranno di essere nati nella Nona Montagna e Nono Mare!


“E per quanto riguarda la tua vecchia fiamma, beh, HAHAHA! So esattamente come curare quel veleno, ma non te lo dirò. Quel veleno potrebbe essere estratto solo da qualcuno del Reame del Dao, ed anche in quel caso, sarebbe molto difficile. Fatti forza, Meng Hao. La vedrai avvizzirsi lentamente, fino a morire!” Le grida di felicità di Hai Sheng Drago Marino per essere sfuggito alla morte riecheggiarono. Sembrava che fosse talmente felice da non potersi controllare.


L’aiuto datogli dal Nono Mare gli permise di andare più veloce, agitandosi in aria. Meng Hao sorrise, un sorriso di rabbia e freddezza.


“Ti voglio morto, quindi non andrai da nessuna parte!” La volontà del Nono Mare era vasta e sconfinata; tuttavia, date le leggi esistenti, non poteva fare nulla contro Meng Hao. Ma se avesse dovuto scegliere tra Meng Hao e suo figlio, avrebbe scelto il secondo!


Il Nono Mare, tuttavia, in quella situazione non aveva scelta… era stato direttamente provocato!


Nonostante l’identità di Meng Hao lo intimorisse, non lo considerava una minaccia!


I possibili sviluppi futuri erano innumerevoli.


Quando il Drago Marino cercò di fuggire, Meng Hao capì tutto. Poi, un sorriso glaciale gli illuminò gli occhi, e il desiderio omicida ribollì dentro di lui, ma non nei confronti del coltivatore Demoniaco, bensì… del Nono Mare!


Fece un gesto con la mano, al quale la testa di un Demone di Sangue si materializzò. In un battito di ciglia, si frantumò dando forma a 123 teste di Demone di Sangue, che giravano vorticosamente attorno ad un globo rosso come il sangue. Poi, Meng Hao volse lo sguardo verso il Drago Marino in fuga, e di colpo apparve il Calderone dei Fulmini. Esso tremò, e Meng Hao svanì.


Quando riapparve, si trovava al posto del Drago Marino. Senza esitare un secondo, alzò la mano, nella quale apparve una lunga lancia con un’affilata punta fatta di ossa, ed il manico ricavato dall’Albero del Mondo.


Non appena si materializzò la lancia, Meng Hao la sciagliò di fronte a sé. La caricò di tutta la sua forza, cosa che gli costò un prezzo da pagare: rimase ferito e sputò sangue.


La lancia sfrecciò in aria e perforò l’acqua, sostenuta da tutta la volontà di Imperatore Immortale e dal desiderio omicida di Meng Hao. Sfrecciò ad una velocità indescrivibile per poi abbattersi sull’acqua e squarciarla in due!


Quasi nell’esatto istante in cui la lancia sfrecciò in aria, l’Anziano Hai Sheng Drago Marino apparve dove fino a poco prima vi era Meng Hao. 


Si ritrovò li, proprio in mezzo alla Formazione dell’Incanto dei Demoni di Sangue appena realizzata da Meng Hao. Pochi secondi dopo, le 123 teste di Demone di Sangue che lo circondavano ruggirono e si scagliarono su di lui.


Tutto ciò avvenne così rapidamente da lasciare l’Anziano Hai Sheng stordito. Quando le teste di Demone di Sangue balzarono su di lui, emise un grido raccapricciante,


 “Madre, salvami!!”


Non appena pronunciò tali parole, il Nono Mare rilasciò il suo potere rigenerante. Tuttavia… mentre il potere rigenerante fluiva nel corpo del Drago Marino, la lunga lancia lo raggiunse, sfrecciando in aria.


Andava ad una velocità indescrivibile. L’Anziano Hai Sheng sbarrò gli occhi quando la lancia gli colpì e perforò la testa, facendo sgorgare fiumi di sangue. La forza del colpo era tale che il corpo del Drago Marino schizzò via. In quello stesso istante, le teste di Demone di Sangue vi si scagliarono ed iniziarono ad assorbirlo avidamente.


Il Drago Marino avrebbe dovuto essere già morto, ma la forza rigenerante del Nono Mare era così forte da riuscire a mantenere accesa – seppur tremolante – la sua fiamma della forza vitale. In quel momento, però, il Drago Marino si accasciò.


Nel momento in cui stava per oltrepassare il confine tra la vita e la morte, arrivò Meng Hao. Sbatté la propria testa su quella del Drago Marino ed utilizzò la sua Magia della ricerca dell’Anima per frugare nel circa trenta per cento dei ricordi di Hai Sheng.


Quando finì di assorbirne quel trenta per cento, l’Anziano Hai Sheng era già morto!


In quello stesso istante, un impeto di rabbia si levò dal Nono Mare, che si trasformò in un’enorme forza che fece tremare con violenza tutto ciò che si trovava in mare. Il potere si scagliò poi verso Meng Hao, come per distruggerlo.


“Come osi!” disse, sbuffando. Sapeva che il Nono Mare poteva permettersi di ignorarlo e salvare il Drago Marino, ma non poteva fargli del male. Dopotutto, era il papabile futuro Signore della Sfera della Montagna e del Mare!


A quelle parole, la forza che incombeva su di lui si fermò improvvisamente, per effetto di una qualche legge. La rabbia del Nono Mare non poté far altro che dissiparsi gradualmente.


La fiamma della forza vitale del Drago Marino si era spenta. La sua anima era andata in pezzi. Era rimasto solo il corpo, che continuava a ricevere energia dal Nono Mare. Tuttavia, anch’esso svanì rapidamente. A seguito del furioso assalto delle 123 teste di Demone di Sangue, si trasformò in cenere, che si posò poi sulla superficie dell’acqua.


Le teste di Demone di Sangue tornarono a girare attorno a Meng Hao, consegnandogli la forza vitale del Drago Marino. Anche se parte di essa aiutò Meng Hao a riprendersi, dopo aver ruotato la sua base di coltivazione, ne consegnò la maggior parte a Chu Yuyan, dentro la sua borsa da trasporto.


Fatto ciò, rimase sospeso a mezz’aria, osservando con freddezza il Nono Mare. Aveva un’espressione glaciale, e sfrecciò di nuovo verso il Mondo del Dio dei Nove Mari senza formulare ulteriori minacce.


Tuttavia… la volontà del Nono Mare non conoscenza la personalità di Meng Hao. Quando pronunciava una minaccia, non contemplava alcuna possibilità di perdono. Quando non diceva nulla… voleva dire che vi era una differenza estremamente incompatibile, come tra acqua e fuoco. 


Era deciso. Il giorno in cui Meng Hao avesse ottenuto il suo Dao, la Sfera della Montagna e del Mare avrebbe avuto lui… e nessuno Nono Mare. Per l’eternità!


“Guyiding Triplice Pioggia, ho ancora una promessa da portare a termine. Il giorno in cui otterrò il mio Dao, ti aiuterò a diventare un mare…


“Ed oggi, ti ho trovato una bel posticino. Potrai anche essere piccola al momento, ma ti aiuterò a crescere. Adesso… devi solo attendere… che io ottenga il mio Dao!”
                                


                                



