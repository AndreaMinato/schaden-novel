---
title: Capitolo 107 - L'albero della Primavera e dell'Autunno
pubDate: 2025-03-17T11:17:34.777Z
tags:
    - issth
---


"Ci sono tre modi per liberarsi del veleno", rispose l'anziano, raccogliendo le borse da trasporto. "Il terzo metodo consiste semplicemente nell'alleviare il dolore causato dal veleno. Ci sono tre tipi di Frutti dello Spirito che hanno quest'effetto.


C'è secondo metodo che può essere usato per sopprimere gli effetti del veleno e ridurre la frequenza delle fasi acute. Per fare ciò hai bisogno di un albero della Primavera e dell'Autunno. L’albero sconfiggerà il veleno per un anno. In ogni caso, questo tipo di albero può fare più che solamente sopprimere una grande quantità di veleni. È molto raro, ma non impossibile da trovare. L'unico effetto collaterale è che farà penetrare il veleno più in profondità. Questo effetto collaterale è piuttosto grave: se arriverà un momento in cui non sarai più in grado di sopprimere il veleno, questo esploderà violentemente e non ci sarà nulla che potrai fare per fermarlo.


Poi c'è l'eliminazione completa del veleno e questo è il primo metodo. È piuttosto semplice: trova qualcuno allo stadio della Recisione dello Spirito, che potrà facilmente eliminare il veleno usando il potere dello stadio della Recisione dello Spirito.


Molto bene, vedendo con quanta prontezza hai speso una gran quantità di Pietre dello Spirito, ti confiderò anche un quarto metodo. Se in qualche modo avrai la fortuna di mettere le mani su un Elisir della Dispersione del Veleno creato dal Demone Gran Maestro degli Elisir, potrai usarlo per eliminare completamente il veleno.


Ma,” aggiunse l'anziano con calma “il Demone Gran Maestro degli Elisir ha un rango elevato nella Setta del Fato Viola. Sarà molto difficile".


Meng Hao ci pensò su per un attimo, poi, senza dire una parola, trasse un'altra borsa di Pietre dello Spirito. Teneva molto alle Pietre dello Spirito, ma erano solo oggetti materiali che non poteva equiparare al valore della sua stessa vita.


L'anziano accettò la borsa da trasporto con gli occhi che brillavano e un sorriso gli apparve sul volto.


"So che cosa stai per chiedere".


"Ditemi dove posso comprarlo!" ordinò Meng Hao con espressione cupa.


"Non c'è modo che uno straniero possa saperlo. Ma, considerando la mia posizione, io sono speciale quindi mi è giunta una voce. Tra un mese una carovana commerciale arriverà qui dal Deserto Occidentale. Quando arriverà, il Padiglione dei Cento Tesori ospiterà un'asta. Uno degli oggetti che verranno messi all'asta sarà un albero della Primavera e dell'Autunno".


"Il Padiglione dei Cento Tesori?" gli occhi di Meng Hao lampeggiarono mentre ripensava al Padiglioni dei Cento Tesori nella Città della Raffinatezza Orientale nello Stato di Zhao. [1]


Meng Hao si mise ritto in piedi e, gettando un'ultima occhiata all'anziano, si voltò e si diresse verso la porta. Quando la aprì, la prima cosa che vide fu una donna bellissima ed elegante. I loro occhi si incrociarono per un breve momento.


"A metà dello stadio della Stabilità della Consistenza!" pensò Meng Hao. Il suo volto non trasmise nulla mentre passava oltre. L'espressione della donna vestita di bianco era normale. Non appena Meng Hao se ne fu andato, si addentrò nel negozio. Mentre lo faceva, si accigliò leggermente e  si voltò a guardare Meng Hao e Qiu Lin che se ne andavano.


"Ha qualcosa di familiare, ma non riesco a ricordare dove l'ho già visto". Chu Yuyan non gli prestò molta attenzione. L'anno che aveva visto Meng Hao sulla cima della Montagna Est nella Setta dell'Affidabilità, lui era solo al sesto livello di Condensazione del Qi. Anche se aveva soffiato a Wang Tengfei la possibilità di unirsi alla Fazione Interna, Chu Yuyan non gli aveva rivolto particolare attenzione. Da allora erano passati sei anni e da tempo si era dimenticata di lui. [Se volete rileggere la scena, andate al capitolo 35]


Lei aveva dimenticato Meng Hao, ma lui non l'aveva dimenticata!


Meng Hao non poteva assolutamente dimenticare il Protettore del Dao che aveva incontrato quella notte e neppure la donna che sembrava essere così intimamente legata a Wang Tengfei.


"Era sicuramente lei..." Meng Hao aumentò il passo, con espressione fredda, ma i pensieri si ammassavano nella sua mente. Data la sua reazione, la donna non l'aveva riconosciuto. In ogni caso, negli ultimi tempi, era cambiato molto, soprattutto per quanto riguardava la base di Coltivazione. Sarebbe stato difficile per chiunque collegare l'attuale Meng Hao a quello vecchio.


"Non ero nessuno all'epoca. Sembrava vicina a Wang Tengfei, dev'essere una discepola di una grande Setta. Non si sarà nemmeno accorta di me. Ma la sua base di Coltivazione è a metà della Stabilità della Consistenza. Mi chiedo... mi chiedo come sia ora la base di Coltivazione di Wang Tengfei..." Ripensò a tutto ciò che era successo quell'anno e un sorriso freddo a malapena visibile gli spuntò sulle labbra.


"Ho capito! Quella era Chu Yuyan!" esclamò.


"Chu Yuyan?" chiese Meng Hao, lo sguardo che lampeggiava in direzione di Qiu Lin. "Parli della donna che abbiamo incontrato?"


"Sì,” rispose eccitato Qiu Lin “è una Prescelta della Setta del Fato Viola e una delle Quattro Grandi Bellezze del Dominio Meridionale. Era sicuramente lei!"


"Eh?" gli occhi di Meng Hao brillavano.


Qiu Lin continuò euforico: "Si dice che quando nacque, fiorì un loto celestiale. Il suo talento latente è incredibile e la sua bellezza straordinaria. È stata scelta personalmente dal Demone Gran Maestro degli Elisir come apprendista! Il suo amato, Wang Tengfei, è un Prescelto del grande Clan Wang. L'anno in cui si sono fidanzati, tutti ne parlavano nel Dominio Meridionale". Poteva essere ben informato sui pettegolezzi del Dominio Meridionale, ma, mentre parlava, non si accorse dello sguardo negli occhi di Meng Hao.


Proseguirono e Qiu Lin continuò a parlare di diversi argomenti legati a Chu Yuyan. Seguendo le richieste di Meng Hao, lo condusse a una locanda in un angolo remoto della città. Meng Hao gli fece alcune domande sull'asta e poi gli diede le Pietre dello Spirito che gli doveva. Quando Qiu Lin se ne andò, era ormai notte fonda.


Meng Hao sedeva a gambe incrociate nella sua stanza nella taverna, gli occhi che luccicavano. Continuava a pensare a tutto ciò che Qiu Lin gli aveva detto su Chu Yuyan. Era trascorso il tempo necessario a due bastoncini d'incenso per bruciare. Si accigliò.


"Mi chiedo se ci sia un modo per usare Chu Yuyan per far sì che il Demone Gran Maestro degli Elisi mi prepari un Elisir per la Dispersione del Veleno..." Mentre rifletteva sul Demone Gran Maestro degli Elisir, non poteva fare a meno di pensare all'Elisir della Stabilità della Consistenza di Ding Xin.


"Anche Ding Xin era un apprendista del Demone Gran Maestro degli Elisir..." Meng Hao rise con amarezza. Aveva ucciso l'apprendista del Gran Maestro e offeso la Setta del Fato Viola. In questo modo, liberarsi del veleno sarebbe stato molto difficile.


Dopo un attimo, iniziò a meditare. Meng Hao aveva scoperto che da quando aveva raggiunto la Stabilità della Consistenza, aveva bisogno di molta energia spirituale, molta di più di quella che gli serviva allo stadio della Condensazione del Qi. Per raggiungere la metà della Stabilità della Consistenza, doveva formare quattro Pilastri del Dao.


"Al momento, ho solo un Pilastro del Dao. Siccome ha una sola crepa, ho una Consistenza Impeccabile. Inoltre, ho stabilizzato la mia Consistenza dopo aver raggiunto il tredicesimo livello di Condensazione del Qi. Oltretutto, la mia Coltivazione si basa sulle Sacre Scritture dello Spirito Sublime e per questo il mio Pilastro del Dao è dorato. La mia illuminazione è profonda e ho più Senso Spirituale. Penso che non molte persone allo stadio iniziale della Stabilità della Consistenza riescano a fronteggiarmi.


Non ho mai combattuto contro qualcuno a metà della Stabilità della Consistenza, quindi non ne sono sicuro, ma credo di potermela cavare". I suoi occhi brillavano mentre ripensava al combattimento con l’uomo robusto che faceva Shan di cognome. In quell'occasione aveva capito più a fondo il potere della sua Consistenza Impeccabile. Quando fosse arrivato il momento di formare il secondo Pilastro del Dao, sarebbe stato pronto.


"Ho bisogno di qualche elisir medicinale adatto alla fase iniziale della Stabilità della Consistenza" disse, prendendo un respiro profondo. Chiuse gli occhi ed estrasse lo Stendardo del Fulmine. Un banco di nebbia e fulmini si diffuse, scintillante di scariche elettriche. Se qualcuno avesse provato ad attaccarlo, lo Stendardo l'avrebbe protetto.


Nella nebbia, Meng Hao provò ancora una volta a usare la Maledizione dell'Ottavo Sigillo del Demone, ma fallì di nuovo. Però, ogni volta che falliva, sembrava che si avvicinasse all'illuminazione.


La notte trascorse senza che accadesse nulla. Non appena il sole spuntò oltre l'orizzonte, Meng Hao aprì gli occhi. Lasciò la locanda per esplorare la città di Coltivatori nello Stato della Comparsa Orientale. Voleva trovare degli elisir adatti alla Stabilità della Consistenza e magari scoprire qualcosa in più sull'albero della Primavera e dell'Autunno.


Erano passate due settimane, durante le quali aveva esplorato quasi tutti i negozi della città, che traboccava di un'incredibile varietà di elisir medicinali e oggetti magici. Però, i prezzi erano molto alti. Dopo averci pensato a lungo, Meng Hao acquistò un comune elisir medicinale utile allo stadio della Stabilità della Consistenza.


L'elisir si chiamava Elisir della Stabilità Ammassata ed era adatto alla prima fase della Stabilità della Consistenza.


"Ci sono abbastanza elisir utili nello stadio della Stabilità della Consistenza, ma la loro efficacia è solo ordinaria. Gli elisir di alta qualità possono essere ottenuti solo nelle Sette ed è difficile acquistarli per uno straniero. L'unica possibilità anche solo di vederli è durante un'asta".


Trascorsero altre due settimane e Meng Hao conosceva molto meglio la città. Al momento sedeva al ristorante della sua locanda, vicino alla finestra, osservando la folla in basso. Tra le mani teneva una tazza di una bevanda alcolica, che sorseggiava mentre pensava.


"Negli anni ho consumato troppi elisir medicinali. Ho forzato la mia base di Coltivazione usando una quantità di elisir davvero esagerata per un'unica persona". Si accigliò. Il problema non era che la  città non avesse elisir per la fase della Stabilità della Consistenza o che i prezzi fossero troppo alti. Era un problema dei cinque medaglioni.


In città erano disponibili cinque tipi di medaglioni che stabilivano chi potesse comprare determinati prodotti. Senza un medaglione, anche se si aveva i soldi necessari, non si potevano comprare certi prodotti. Era la legge della città ed era anche un modo della Setta del Fato Viola di controllare la distribuzione di elisir medicinali nella nazione.


"Cinque tipi di medaglioni. L'unico modo di ottenerne uno è compiere un qualche servizio meritevole. Che fastidio!" Meng Hao sollevò la tazza e prese un altro sorso. Si accigliò ulteriormente.


"Per fortuna non ho bisogno di un medaglione per partecipare all'asta. Finché ho un numero di Pietre dello Spirito sufficiente a pagare l'ingresso, posso accedervi". Lo sguardo di Men Hao tornò a scandagliare la strada sottostante. Mentre borbottava tra sé e sé, il tempo passò. Presto il ristorante si riempì di Coltivatori, che chiacchieravano e si scambiavano informazioni.


Qiu Lin aveva scelto per Meng Hao una locanda abbastanza ben conosciuta. Servivano solo bevande. In realtà, servivano solo una bevanda, che veniva chiamata Gusto dello Spirito.


Aveva un sapore piuttosto particolare e non bruciava in gola. Era molto forte, ma veniva infuso di energia spirituale. Non veniva usata molta energia spirituale, ma era una quantità sufficiente a far sì che la bevanda fosse piuttosto costosa.


"Ho sentito che quella carovana commerciale del Deserto Occidentale è arrivata oggi. Hanno portato molta più gente che gli anni scorsi. Scommetto che ci saranno parecchi bei tesori su cui mettere le mani all'asta nel Padiglione dei Cento Tesori".


"Nel Deserto Occidentale non ci sono tante risorse quante ce ne sono nel Dominio Meridionale, ma hanno molte materie uniche che ci servono. Arrivano una volta ogni tanto e portano rappresentanti di un centinaio di gruppi mercantili e di molte Sette di diverse nazioni. Le loro tecniche di Coltivazione sono davvero strane. Spero di avere l'opportunità di imparare qualcosa".


"Non credo sarà possibile. Hanno portato più gente del solito e ci dev'essere un motivo. Dico che c'è un ottanta o novanta per cento di possibilità che è a causa del corpo di quell'Immortale". Il rumore delle chiacchiere riempiva il ristorante e la maggior parte dei presenti parlava dell'asta che si sarebbe tenuta a due settimane di distanza e a come fosse collegata all'arrivo della carovana mercantile del Deserto Occidentale.


Meng Hao si stava preparando per andarsene. Non era interessato alla carovana. Ma, quando sentì che parlavano del corpo di un Immortale, i suoi occhi lampeggiarono e si risedette, versandosi un'altra tazza di Gusto dello Spirito. Prese un altro sorso e continuò ad ascoltare.


"Il corpo dell'Immortale... eh eh, poco tempo fa c'è stato un bagno di sangue. Tre anni fa, le cinque grandi Sette e i tre grandi Clan hanno tentato di penetrare nella zona, ma hanno fallito una volta dopo l'altra. Non hanno avuto altra scelta che lasciar perdere". [2]


"Quell'anno il corpo dell'Immortale dev'essere caduto dai Cieli perché voleva entrare nella Grotta della Rinascita, una delle tre Aree Pericolose del Dominio Meridionale. Eppure, per qualche ragione, è caduto a tre chilometri di distanza. In realtà, non ha solo provocato una reazione delle cinque grandi Sette e dei tre grandi Clan. Le strane cose che popolano la Grotta della Rinascita hanno fatto occasionalmente la loro comparsa".


"Tutti vogliono un pezzo del corpo dell'Immortale. Anche solo un frammento potrebbe aumentare le possibilità di raggiungere l'Ascensione Immortale!" mentre Meng Hao ascoltava il brusio delle conversazioni nel ristorante, uno strano sguardo gli apparve negli occhi. Ripensò al periodo in cui lo Stato di Zhao era stato colpito da un terremoto dopo l'altro. Aveva avuto la sensazione che qualcosa fosse caduto dai Cieli, precipitando sulla terra.


"Sapete cos'ho sentito? Quando il corpo dell'Immortale è caduto, alcune persone l'hanno visto con i loro stessi occhi. Hanno detto che aveva le pupille grigie e, dentro di esse, brillavano sette stelle!" Quando Meng Hao udì ciò, era sul punto di sollevare la tazza per prendere un altro sorso. Improvvisamente, un tremito gli scosse il corpo e la sua mano iniziò a tremare, schizzando alcol dappertutto. [3]


NOTE:



