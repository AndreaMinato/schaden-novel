---
title: Capitolo 1074 - Una Lingua Affilata come una Spada!
pubDate: 2025-03-17T11:17:35.041Z
tags:
    - issth
---


“Come osi, giovane!”


“Oh, io non oso, Anziano!”


Questo strano scambio di parole echeggiò in ogni direzione….


Di lato nell’aria c’era un vecchio uomo che indossava una veste cremisi, i cui capelli erano altrettanto rossi quanto la sua veste. Non c’era nessuna scaglia sulla sua fronte, né un corno. Tuttavia, in base alla sua aura, era chiaro che tra i potenti esperti, lui era il tipo da poter sostituire la volontà dei Cieli e della Terra, inoltre aveva l’aura esplosiva di un coltivatore Demoniaco.


Questo era… il Patriarca dell’Orda dei Coltivatori Demoniaci!


Il suo arrivo fece tremolare internamente tutti i coltivatori Demoniaci. Era come se finalmente avessero qualcuno su cui fare affidamento, come se fossero stati dei bambini che, dopo essere stati oppressi, videro arrivare i propri genitori sulla scena. In verità, in termini di anzianità, era effettivamente come un genitore per loro.


Tuttavia… né loro, né il Patriarca che era pronto ad afferrare Meng Hao con un singolo movimento, avrebbero mai potuto immaginare che Meng Hao avrebbe risposto in quel modo.


Dalla prospettiva dei coltivatori Demoniaci, la cosa più sensata per Meng Hao sarebbe stata rispondere in modo totalmente inflessibile. Come avrebbero potuto predire una sua risposta del genere..?


La voce di Meng Hao era lieve, persino debole, cosa che fece apparire delle strane espressioni sulle facce delle persone circostanti. Anche per i coltivatori ordinari del Mondo del Dio dei Nove Mari fu lo stesso.


L’unica persona ad avere una reazione diversa era Fan Dong’er, la quale improvvisamente smise di combattere contro la Figlia del Mare Bei Yu e velocemente iniziò a indietreggiare. Non appena vide l’espressione sulla faccia di Meng Hao, il suo cuore iniziò a formicolare, ricordandosi che era la stessa espressione che aveva nel momento in cui avevano fatto la loro scommessa in precedenza.


“Meng Hao, furfante che non sei altro,” pensò lei, “hai sicuramente un piano scellerato pronto nella manica.” Fan Dong’er era completamente certa di questa cosa.


Il Patriarca al Reame Dao in discesa rimase a fissare scioccato per un momento, poi continuò a scuotere la sua mano, la quale sembrò interferire con la legge naturale, materializzando una gigantesca mano illusoria, la quale andò verso Meng Hao.


Meng Hao non si mosse per schivare, lasciando semplicemente che la mano continuasse il suo moto. Improvvisamente, un freddo sbuffo risuonò dal fianco di Meng Hao. Nonna Nove apparve, fece un passo in avanti e diede un colpetto alla mano gigante.


Non si sentì alcun rumore, ma due leggi naturale sembravano aver fatto collisione e massicci suoni ruggenti echeggiarono nelle menti di tutti i presenti.


L’enorme mano collassò e l’esperto Demoniaco al Reame Dao emise un grugnito attutito. La faccia di Nonna Nove perse colorito e poi iniziò a guardare in alto con un freddo barlume negli occhi.


“Basta cosi,” disse lei. “La tua Orda di Coltivatori Demoniaci ha già suscitato abbastanza trambusto. Non sei ancora soddisfatto?” Improvvisamente, afferrò l’aria e poi un bastone con sopra la testa di un drago apparve nella sua mano. In seguito diede un colpetto al terreno con il suo bastone e improvvisamente iniziarono a sentirsi dei rimbombi mentre il potere dell’Essenza irrompeva verso l’esterno, con Nonna Nove come suo centro.


Nello stesso momento, si materializzò Ling Yunzi e il Maestro Divino apparve dal nulla. Un altro esperto Demoniaco al Reame Dao fece la sua comparsa come pure gli altri due esperti al Reame Dao, l’uomo e la donna.


La comparsa di tutti questi potenti Patriarchi fece prostrare sulle ginocchia all’istante tutti i discepoli del Mondo del Dio dei Nove Mari, i loro cuori stavano palpitando.


Meng Hao fu l’unico a rimanere in piedi, appoggiandosi contro la parete rocciosa.


“Avevamo un accordo,” grugnì il Patriarca al Reame Dao con i capelli rossi. “Quindi, riguardo quello che è accaduto fuori dalla setta, la mia Orda di Coltivatori Demoniaci è nel torto. Provvederò a dare una spiegazione alla cosa in seguito. Faremo anche tutto in nostro potere per assistere l’apertura della Sfera del Vortice di Vento. Accettiamo persino di addossarci l’intera spesa necessaria in risorse!” Poi l’esperto Demoniaco al Reame Dao con i capelli rossi si voltò a guardare Meng Hao.


“Tuttavia, questo ragazzo ha massacrato i discepoli dell’Orda dei Coltivatori Demoniaci e all’interno della setta non meno! Ci SARÀ una conseguenza per questo!”


Nonna Nove si accigliò e internamente emise un sospiro. I rapporti interni del Mondo del Dio dei Nove Mari erano veramente complessi, a causa delle diverse fazioni che lottavano per la supremazia. Alcune volte, l’unica cosa che poteva fare era sospirare. Al momento, i suoi occhi vibrarono con freddezza ed era sul punto di rispondere, quando Meng Hao si infilò in bocca una manciata di elisir medicinali e la procedette.


“Hey, Anziano, hai appena detto che la persona che ha ucciso i coltivatori Demoniaci poco fa sono IO? Perché questa falsa accusa? Io non li ho uccisi! Davvero! Non l’ho fatto. Chi mi ha visto farlo?” Meng Hao sembrava decisamente offeso mentre continuava a mangiucchiare gli elisir medicinali, cosa che fece gradualmente recuperare la sua base di coltivazione. Dentro di lui, stava sorridendo con freddezza. Quando ci si giocava tutto, era necessaria un po’ di flessibilità. Rifiutarsi categoricamente di essere leggermente flessibili era stupido. Meng Hao aveva i suoi principi, ma quei principi non si applicavano ai suoi nemici.


Le sue parole fecero adirare all’istante i coltivatori Demoniaci prostrati.


“L’ho visto con i miei stessi occhi! Hai ucciso tantissimi dei miei compagni!!”


“Dannazione! Tutti qui sono stati in grado di vederti!”


I coltivatori Demoniaci sembravano sul punto di impazzire, come se non avessero visto nessuno comportarsi in modo più scellerato di cosi. Meng Hao si schiarì la gola e spalancò le braccia con innocenza.


Sospirando, disse: “Anche se lo avete visto con i vostri stessi occhi, non ha molta importanza. In ogni caso, non sono stato io ad ucciderli. Forse la persona che avete visto si era semplicemente travestita con l’intento di avere le mie fattezze? Molto probabilmente questo è quello che è successo. Comunque, dovete smetterla con queste false accuse!”


Meng Hao sembrò arrabbiarsi mentre spiegava la situazione. Persino mentre parlava, continuava a lanciarsi in bocca elisir medicinali. Di lato, Nonna Nove lo guardava con una strana espressione, poi si schiarì la gola e si preparò a parlare.


Tutti gli esperti al Reame Dao a mezz’aria, inclusi il Maestro Divino e Lingh Yunzi, guardavano la scena con strane espressioni sui loro volti. L’esperto Demoniaco al Reame Dao con i capelli rossi invece, si adirò e prima che Nonna Nove potesse proferire alcuna parola, sorrise gelidamente.


“Nessuno mai prima d’ora, ha osato parlare a ME con tanta insolenza!” Disse lentamente. “Dici di non aver ucciso i miei coltivatori Demoniaci? Bene dunque, lasciami chiedere, nella caverna Immortale di chi ti trovi al momento? Come ci sei entrato? Ti ho visto personalmente rapire Long Tianhai un momento fa! Possibile che ero preda di allucinazioni?” I suoi occhi vibrarono di intento omicida, mentre moriva dalla voglia di vedere in che modo avrebbe risposto Meng Hao a queste accuse. Se Meng Hao avrebbe osato insinuare che l’Anziano avesse avuto delle allucinazioni, allora avrebbe prontamente scoperto le conseguenza che seguiva il prendere in giro un esperto al Reame Dao.


“Oh, QUELLO,” rispose Meng Hao, sorridendo. Velocemente giunse le mani e si inchinò verso il Patriarca con uno sguardo di estrema sincerità sulla faccia.


“Patriarca, penso che ci sia un leggero malinteso qui. In verità, il Compagno Daoista Long e io siamo diventati grandi amici nell’istante in cui ci siamo incontrati. Tuttavia, recentemente abbiamo fatto una sommessa che ha un tempo limite specifico. Oggi sono venuto qui per dirgli che accetto la scommessa!


“Sfortunatamente, si trovava in meditazione isolata e si da il caso che io sia una persona impaziente, quindi mi sono fatto strada da solo. Ho più o meno danneggiato la sua caverna Immortale nel mentre. Questo è colpa mia, Anziano.” Si voltò verso Nonna Nove con uno sguardo ricolmo di scuse e poi si inchinò profondamente. “Patriarca Nonna Nove, sono disposto a pagare per ogni danno!”


Nonna Nove si schiarì la gola ma non diede alcuna risposta.


Il vecchio uomo con i capelli rossi fissava Meng Hao e il suo sorriso si fece ancora più freddo.


“Se questo è davvero quello che è successo, allora perché lo hai rapito?!”


“Patriarca, avevo paura che si sarebbe ritirato dalla scommessa! Ma, ora che siete qui, posso stare tranquillo. Potrà cercare di rinnegare la scommessa, ma lo stesso non lo farà l’intera Orda dei Coltivatori Demoniaci, giusto?!”


Dentro di sé, Meng Hao stava ridacchiando con freddezza. Il Patriarca Demoniaco era arrivato troppo in fretta, non lasciandogli abbastanza tempo per estrarre il cuore di drago e quindi obbligandolo a dover rapire Long Tianhai. Schiarendosi la gola ancora una volta, tirò fuori un’ampolla di elisir medicinali e ne riversò il contenuto nella sua bocca. Tutti quanti lo guardavano con delle strane espressioni.


“Patriarca, se non mi credete,” continuò, “potete chiedere chiunque qui della scommessa tra me e Long Tianhai. La scommessa riguardava la possibilità di entrare nella top 100 delle nove stele di pietra a forma di cancelli dorati. Se ci fossi riuscito, lui avrebbe rappresentato l’intera Orda di Coltivatori Demoniaci nel pagarmi 1.3000.000.000 giade Immortali e tre armi del Dao!”


Quasi immediatamente, alcuni dei Coltivatori Demoniaci più lenti di comprendonio nell’area iniziarono ad urlare in preda alla rabbia.


“Sono solo cazzate! La scommessa tra te e il Fratello Maggiore Long era che tu entrassi nella top 10 di ogni stele di pietra! Inoltre, la posta era di 300.000.000 giade Immortali, non 1.300.000-000 e non si era parlato di nessuna arma del Dao! Inoltre, se tu avessi perso, avresti dovuto rinunciare al tuo posto nella Schiera!!”


In risposta a queste urla, la faccia del Patriarca con i capelli rossi si oscurò. Era ovviamente a conoscenza della scommessa, ma non avrebbe mai immaginato che Meng Hao ne avrebbe parlato.


Dato che Meng Hao era rimasto in meditazione isolata per un mese senza dare la sua risposta ai nove Demoni della Sfera Marina, loro ne avevano diffuso voci per tutta la setta.


Il vecchio uomo con i capelli rossi fissava Meng Hao con freddezza. Era irritato dalla scioltezza della sua lingua, ma doveva ammettere che in termini di approfittarsi della situazione, non aveva visto mai nessuno farlo cosi bene.


Lui stesso era in grado di ridurre Meng Hao in una poltiglia sanguinolenta in ogni momento, eppure non poteva farlo. Meng Hao sembrava avere il dono incredibile di poter usare ogni complessa circostanza per bloccare le persone, annodandole, persino persone decisamente più potenti di lui. Attraverso vari metodi, le bloccava sul posto, assicurandosi che non potessero attaccare.


Il vecchio uomo si sentiva come se avesse un enorme potere che non poteva usare.


Non sapeva, ovviamente, che quando Meng Hao era entrato nel mondo della coltivazione, si era unito ad una certa setta chiamata Setta dell’Affidabilità. La teoria di quella setta era un qualcosa che Meng Hao si era impresso da tempo nel cuore.


Le persone avrebbero dovuto fare tutto ciò che era in loro potere per trovare qualcosa o qualcuno su cui fare affidamento. Anche se non era una verità assoluta, comunque… quando ci si trovava in una situazione in cui non si era abbastanza potenti, aveva molto senso!


“Quella scommessa è un affare privato tra te e Long Tianhai. Se perdi, dovrai consegnare la tua qualifica nella partecipazione alla Schiera. Adesso libera Long Tianhai!” Il vecchio uomo con i capelli rossi sembrò iniziare a perdere la pazienza. A questo punto, gli occhi di Meng Hao brillarono di una fredda luce mentre fissva in rimando il vecchio uomo.


“Lasciamo perdere Long Tianhai per il momento. Patriarca, Anziano, vorrei chiedere una cosa all’intera Orda di coltivatori Demoniaci. Voi sareste dei coltivatori? Sapete qual è il più grande taboo tra coltivatori?!


“Esattamente qual è la relazione che avete con noi coltivatori della Nona Montagna e Mare? Pensate che dal momento che qualcuno non sia parte della vostra Orda di Coltivatori Demoniaci, potete ucciderlo restando impuniti?!


“Mi odiate? Bene, nessun problema. Potete agire contro di me e se dovessi morire mentre vi combatto, allora nessuno ci penserebbe due volte. Ma, lasciatemi chiedere, Patriarca e il resto dell’Orda di Coltivatori Demoniaci, qual è il significato DI QUESTO!?” Poi diede un colpetto alla sua borsa da trasporto e Chu Yuyan apparve tra le sue braccia.


La sua faccia era di un bianco pallido,  chiaramente incosciente e incredibilmente indebolita. Era davvero una vista pietosa.


“Lei è una cara amica della mia città natale. Si è unita alla Società Kunlun, di cui è ancora un discepolo. Tuttavia, al fine di occuparsi di me, la tua Orda di Coltivatori Demoniaci l’ha rapita e portata qui. L’avete portata sulla soglia della morte e persino avvelenata!


“Compagni Daoisti del Mondo del Dio dei Nove Mari, se i vostri amici o famigliari venissero torturati di fronte ai vostri occhi, usati per minacciarvi, sareste disposti ad accettarlo!?


“Qual è il più grande taboo per i coltivatori, la cosa che è più proibita nel mondo dei coltivatori? E’ QUESTO!


“Se tutti facessero una cosa del genere, allora il mondo dei coltivatori discenderebbe nel caos! Io ho provocato l’Orda di Coltivatori Demoniaci e loro hanno rapito e cercato di uccidere la mia cara amica! Cosa succederà se uno di voi finisse per provocarli? Probabilmente faranno la stessa cosa, non è cosi!? E’ un circolo vizioso! Compagni coltivatori, chi di noi può sottostare ad una simile cosa!?” Le parole di Meng Hao echeggiarono nelle orecchie di tutti i coltivatori circostanti, i quali ne sembrarono profondamente mossi.
                                


                                



