---
title: Capitolo 1075 - Il Quinto Cancello Dorato Speciale
pubDate: 2025-03-17T11:17:35.041Z
tags:
    - issth
---


Quella era la prima volta che sentivano parlare della vita privata di Meng Hao. Guardarono verso Chu Yuyan e rimasero scossi. Proprio come aveva detto Meng Hao, se qualcosa di simile fosse successo a loro…


Ci volle solo un momento perché i molti discepoli del Mondo del Dio dei Nove Mari guardassero freddamente i membri dell’Orda dei Coltivatori Demoniaci.


C’erano anche alcuni coltivatori Demoniaci le cui facce brillarono; chiaramente, anche per loro era la prima volta che sentivano parlare di quei fatti.


Anche se cose del genere accadevano spesso nel mondo dei coltivatori, era qualcosa che tutti odiavano. Tutti quanti avevano famiglia e amici, così come nemici. Se una cosa del genere era stata trascurata una volta, sarebbe potuto succedere di nuovo in futuro… a loro.


“Orda dei Coltivatori Demoniaci, mi dovete un rendiconto! Long Tianhai DEVE morire. La Schiera NON mi verrà portata via. E anche se dovessi perdere la scommessa, dovrete comunque darmi metà delle quote originali di Giada Immortale! Questo è il MIO rendiconto!” Con quello, Meng Hao fece qualche passo indietro, mettendosi dietro a Nonna Nove.


Passò abbastanza tempo, abbastanza perché il suo strato Eterno ristorasse quasi completamente la sua base di coltivazione.


Il Patriarca dai capelli rossi aveva un’espressione indecifrabile sul volto. Aveva approvato l’idea di usare Chu Yuyan. Comunque, secondo il piano originale, Meng Hao sarebbe dovuto morire e allora l’utilità di Chu Yuyan sarebbe terminata; in quel modo l’intera faccenda sarebbe stata facilmente risolvibile.


Chi avrebbe mai immaginato che nonostante la trappola mortale che avevano piazzato per Meng Hao, questo sarebbe riuscito a capovolgere la situazione?


Tutto cadde nel silenzio più assoluto. I coltivatori del Mondo del Dio dei Nove Mari si guardarono attorno sospettosi, fissando l’Orda dei Coltivatori Demoniaci, e giudicando la situazione in base alle parole di Meng Hao. La maggior parte dell’Orda dei Coltivatori Demoniaci rimase in silenzio nonostante qualcuno di loro che si rifiutasse di ammettere la propria colpa.


Fu a questo punto che la fredda voce del Maestro Divino risuonò in ogni direzione: “Lasciaci concentrare su questioni più importanti. Manca ancora mezzo mese prima dell’apertura della Sfera del Vortice di Vento. L’avarizia riguardante la Schiera è stata piantata del Karma. La mietitura è avvenuta solo ora.
Compagni Daoisti Chi Long e Wu Ling, potete mandare un’altra persona nella Sfera del Vortice di Vento, quando si aprirà. Bosogna mettere da parte la faccenda. A Meng Hao sarà concesso di superare la scommessa secondo le modalità accordate. Cosa ne pensate voi due?” il Maestro Divino guardò il vecchio dai capelli rossi e l’altro Patriarca Demoniaco.


Dopo un momento di silenzio, l’uomo dai capelli rossi fissò intensamente Meng Hao, che aveva già fatto una grande impressione su di lui, ma questo ora lo guardava come se volesse fissare permanentemente la sua immagine nella memoria. Alla fine sbuffò freddamente e disse con calma: “Faremo come hai detto, Maestro Divino. Comunque… siccome la Schiera non sarà parte della scommessa, allora se il ragazzo arriverà nella top ten di tutte e nove le steli di pietra a forma di cancello dorato, l’Orda dei Coltivatori Demoniaci gli dovrà dare 300000000 giade Immortali. Ma se dovesse fallire, allora non ne avrà nemmeno una!”


Aveva capito che con Nonna Nove, il Maestro Divino e Ling Yunzi presenti, l’Orda dei Coltivatori Demoniaci non avrebbe potuto permettersi di causare altri problemi. In quella schermaglia, l’Orda dei Coltivatori Demoniaci era stata chiaramente sconfitta.


Inoltre, la sconfitta aveva fatto cambiare idea agli esperti del Reame del Dao delle altre due fazioni, l’uomo e la donna.


L’uomo dai capelli rossi a quel punto poteva solo sospirare internamente. Per quanto riguardava il Patriarca Demoniaco di cognome Wu, annuì lentamente con la testa.


Il maestro Divino guardò Meng Hao, i cui occhi brillarono: sapeva che per il fatto di essere arrivato a quel livello non avrebbe potuto spingersi troppo oltre. Farlo sarebbe stato controproducente. Anche se la rabbia che sentiva nel cuore non sarebbe stata facile da disperdere, annuì comunque in segno di accettazione. Comunque, mentre tutti ancora lo guardavano, tirò fuori Long Tianhai dalla sua borsa da trasporto.


Lo prese per il collo e lo strinse con forza e cattiveria. Poi la sua mano sinistra scattò in avanti e pugnalò Long Tianhai al petto. Long Tianhai era in difficoltà e, mentre tutti guardavano, Meng Hao strappò il cuore del Drago Marino dal suo corpo.


Il cuore pulsava ancora quando Meng Hao lo schiacciò, facendo colare un liquido bianco. Gli spettatori, sia ordinari coltivatori che coltivatori Demoniaci, guardarono la scena con animo tremante.


Improvvisamente rimasero colpiti dal livello di ferocia e brutalità di Meng Hao.


Tutti loro stavano riflettendo sul fatto che, a meno che non fosse l’unica opzione, non avrebbero mai dovuto provocare Meng Hao. I coltivatori si sentivano così, e anche i coltivatori Demoniaci che odiavano Meng Hao più che mai decisero di rimanere in silenzio.


Mentre l’uomo dai capelli rossi guardava la scena, il suo viso si contrasse e un’aura omicida gli vorticò attorno. Comunque, non c’era modo per lui di calmare la sua furia.


Si rimboccò le maniche, si voltò e se ne andò. Sapeva che se fosse rimasto indietro avrebbe probabilmente perso il controllo di se stesso.


L’espressione di Meng Hao era estremamente calma quando recuperò anche le altre nove gocce di sangue di Drago Marino dalla sua borsa da trasporto. Le fuse insieme in una goccia più grande che mise in bocca a Chu Yuyan, poi la rimise nella sua borsa da trasporto. Dopo aver completato quei compiti si diresse verso le steli di pietra a forma di cancello dorato con occhi gelidi.


Anche se aveva ucciso diverso coltivatori Demoniaci, non era sufficiente per far svanire la rabbia che sentiva nel cuore. Forse le sue azioni erano state sufficienti ad intimidire i coltivatori Demoniaci, ma trattandosi di esperti del Dao, se non assaggiavano anche loro un po’ di dolore avrebbero potuto causargli dei problemi.


Dopo quel momento, la sua scommessa con l’Orda dei coltivatori Demoniaci era diventata come un coltello piantato nel loro fianco. I loro esperti del Reame del Dao avrebbero certamente vissuto il dolore di perdere il loro benestare!


300000000 giade Immortali erano una somma molto vasta che avrebbe fatto venire l’affanno con facilità a  chiunque, persino ad esperti del Reame del Dao. Se l’Orda dei Coltivatori Demoniaci avesse perso così tanta giada Immortale, sarebbe certamente stato un colpo durissimo per loro.


La mera somma di 300000000 giade Immortali faceva battere anche il cuore di Meng Hao.


In affanno, i suoi occhi brillarono di una luce luminosa.


“Non mi tratterrò! Entrerò certamente nella top 10 delle steli di pietra a forma di cancello dorato!” Fece un profondo respiro e si spinse in avanti con ancora più velocità. Fischiando nell’aria si avvicinò rapidamente al posto più vicino alla stele di pietra a forma di cancello dorato.


Era la quinta stele e quando Meng Hao guardò la luce dorata che veniva da essa poté solo immaginarsi un campo di battaglia di proporzioni epiche, pieno di infinito massacro.


“La quinta stele di pietra a forma di cancello dorato. La prova del fuoco del massacro, conosciuta anche come come prova del fuoco del cuore del Dao!” gli occhi di Meng Hao brillarono.


Fece un passo avanti e in un battito di ciglia scomparve nella stele. In quell’esatto momento un vasto numero di coltivatori del Mondo del Dio dei Nove Mari si raggruppò nell’area. Anche se non sarebbe stato accurato dire che letteralmente ogni persona nel Mondo del Dio dei Nove Mari sapesse della scommessa, non sarebbe stato troppo lontano dalla verità. Inoltre, il massacro di Meng Hao e il modo in cui si era opposto al Patriarca del Reame del Dao dell’Orda dei Coltivatori Demoniaci aveva sconvolto tutti. Quando si lanciava una scommessa astronomica del genere era assicurato che la quinta stele di pietra a forma di cancello dorato si circondasse di persone in breve tempo. Anche Nonna Nove e il suo gruppo, così come il Patriarca Demoniaco di cognome Wu, stavano fluttuando a mezz’aria, osservando con attenzione.


“Entrare nella top 10 di tutte le steli di pietra a forma di cancello dorato… sarà incredibilmente difficile!”


“Meng Hao potrà essere anche arrivato secondo nella nona stele di pietra, ma le altre steli sono differenti.
Questo vale specialmente per il primo cancello dorato, che enfatizza la pressione!” Tutti quanti stavano già discutendo della situazione. Nonna Nove e Ling Yunzi si guardarono e i loro occhi brillarono per un momento prima di concentrarsi unicamente sulla quinta stele di pietra.


Il Patriarca dell’Orda dei Coltivatori Demoniaci si guardò attorno con una strana luce negli occhi.  “La quinta stele di pietra a forma di cancello dorato… è unica. Una prova del fuoco molto inusuale.”


Nel frattempo… Meng Hao apparve nel mondo della quinta stele di pietra a forma di cancello dorato.
Quando si guardò attorno vide un mondo bellissimo e luminoso pieno di canti di uccelli e fragranza di fiori.


L’energia spirituale vorticava nell’aria, come se quel posto fosse un mondo per Immortali.


Meng Hao lo guardò per un momento, poi portò lo sguardo su di sé. Stava indossando una veste Daoista mai vista prima. Inoltre si trovava in mezzo ad un gruppo di persone in cima ad una montagna, in una grande piazza pubblica.


Era circondato da decine di migliaia di coltivatori, raggruppati sia in aria che per terra.


Un’aria austera e cupa riempiva la zona, dove le nuvole oscuravano il cielo.


Davanti a lui, altre figure volteggiavano a mezz’aria. Erano circondate da una luce dorata molto brillante che rendeva difficile riconoscerli.


Una voce antica riecheggiò nella piazza: “Dei clan esterni che vogliono distruggere il nostro mondo ci stanno invadendo! La loro malvagità non conosce limiti ed esplodono di volere Diabolico! Sono dei Diavoli malvagi che vengono dalle stelle e nella guerra che verrà, voglio che voi discepoli li uccidiate!
L’intento omicida non si ferma mai, e inoltre non c’è modo per voi di ritirarvi. Arriveranno oggi! Allo stesso tempo… abbiamo scoperto che questi malvagi diavoli si sono infiltrati nella nostra setta senza farsi notare!” quando la voce scomparve, le tre figure luminose mossero le mani in contemporanea.


Subito, circa un terzo del gruppo di decine di migliaia di coltivatori si ritrovò immerso nella luce.
Sembravano scioccati, sconvolti, mentre gli altri coltivatori intorno a loro iniziavano ad indietreggiare lentamente.


Meng Hao vide i due coltivatori di fianco a lui illuminarsi di luce.


“Patriarca, questo… Io non sono un Diavolo malvagio! Io…”


“Cosa sta succedendo? Patriarca, sono un discepolo della setta!”


Erano così spaventati che stavano tremando, ma allo stesso tempo erano arrabbiati come se fossero stati accusati ingiustamente.


C’era una sola risposta alle loro lamentele.


“Uccideteli!”


Molti, tra la folla, rimasero in silenzio. Anche se Meng Hao non conosceva nessuna di quelle persone, avvertì un senso di familiarità nei loro confronti. Altri coltivatori nell’area esitarono e solo alcuni di loro decisero davvero di attaccare.


“Non sono un Diavolo malvagio! Sono un discepolo della setta!” urla strazianti risuonarono mentre molti dei discepoli fuggivano e altri iniziavano a piangere.


“Fratello Anziano Zhang, non sono un Diavolo malvagio!”


“Sorella Anziana, sono Fan Sheng! Sono il suo Giovane Fratello…”


Mentre iniziava il massacro, Meng Hao si accigliò. Non era ancora sicuro di cosa fare in questa prova del fuoco.


Improvvisamente uno dei discepoli che era stato illuminato dalla luce, un uomo di mezza età, lanciò indietro la testa e iniziò a ridere di gusto.


“Io, Chen, non sono un Diavolo malvagio! Sono un discepolo della setta! Sono pronto a morire oggi stesso per provarlo! Comunque, non ho bisogno che qualcuno versi sangue per me. Morirò, morirò con onore!” con questo schiacciò la propria mano contro la testa. Uno scoppiettio accompagnò uno spruzzo di sangue, e morì.


Tutti lo guardarono in silenzio. Presto iniziarono a risuonare altre risate angosciate e più della metà dei discepoli accusati si tolse la vita.


“Se devo morire, non morirò per mano dei miei compagni discepoli!”


“Potrò anche morire oggi, ma prima di morire voglio solo dire… che non sono un Diavolo!” delle esplosioni risuonarono in ogni dove e i cadaveri ricoprirono il suolo. Presto, le cose iniziarono a farsi tranquille quando tutti i discepoli che erano stati accusati di essere dei Diavoli malvagi… morirono.


Meng Hao si sentì scosso. Per qualche ragione, quella prova del fuoco gli era sembrata molto strana.


“Questa non è una prova del fuoco del massacro. E non riguarda nemmeno il cuore del Dao. Deve esserci qualche altro scopo!” Meng Hao fece un respiro profondo e realizzò che il realismo di quello che aveva appena visto gli aveva quasi fatto dimenticare chi fosse, e si era quasi immerso completamente nell’idea di essere un discepolo della setta.


Realizzò tutto questo perché aveva iniziato a sospettare delle tre figure di fronte a lui.
                                


                                



