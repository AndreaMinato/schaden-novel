---
title: Capitolo 1076 - Cieco!
pubDate: 2025-03-17T11:17:35.041Z
tags:
    - issth
---


Tutto era immerso nel più completo silenzio. L’odore del sangue impregnava l’aria e il suolo era coperto da pozze di sangue… i corpi dei morti si vedevano ovunque, cadaveri di coloro che si erano rifiutati di morire per mano dei compagni di setta e avevano deciso di uccidersi da soli.


Avevano dimostrato la loro sincerità sacrificando le loro stesse vite!


Alcuni erano scappati ma erano stati uccisi nel mentre.


Alla fine si sentì un sospiro provenire dalla bocca di una delle tre figure illuminate.


“Fratello Anziano Li, anche tu sei un Diavolo malvagio!” Improvvisamente due delle tre figure unirono le forze per attaccare il terzo. Immediatamente l’aura dell’Essenza eruttò dai loro corpi.


Incredibilmente, tutti e tre erano esperti del Reame del Dao.


Il terzo del gruppo portava ora un’espressione piuttosto complessa. Non diede alcuna spiegazione ma piuttosto si limitò a sospirare ed iniziare a combattere. I boati riecheggiarono quando cadde indietro, avvicinandosi lentamente alla folla di persone in mezzo a cui si trovava Meng Hao.


Guardò gli altri due coltivatori che lo stavano attaccando  e sospirò di nuovo.


“Pensate davvero che dei Diavoli si siano infiltrati nella setta…? Beh, non vedo il motivo di provocare perdite inutili. Non mi restano nemmeno cento anni di vita, in ogni caso, per cui…


Non importa. Indipendentemente da quello che pensate, se i membri della Nuova Generazione possono uccidersi per provare la loro fedeltà, allora come posso io avere paura della morte?” Con quello, diede uno sguardo dietro di sé per guardarla folla di discepoli, compreso Meng Hao, e diede loro uno sguardo significativo. Era un’espressione che diceva che non poteva sopportare l’idea di separarsi da loro e, allo stesso tempo, che desiderava il meglio per loro. Poi, schiacciò la sua mano contro la testa.


Il colpo fece tremare il suo corpo e un’energia sconfinata dell’Essenza eruttò da lui.


“Voglio morire nel corpo e nello spirito!” disse con voce antica. “Lasciate che la mia base di coltivazione rafforzi tutti i discepoli della setta. Permettete loro… di combattere contro gli invasori! Date loro la forza!” mentre scompariva, la sua aura si diffuse e si fuse con i corpi dei discepoli, incluso Meng Hao. Sentì qualcosa di caldo scorrergli dentro, qualcosa che fece innalzare la sua base di coltivazione. Inoltre, una luce brillante si alzò intorno a lui, quasi come uno scudo protettivo. Dentro quello scudo poteva sentire un volere arcaico riempirlo di rimpianto e dolcezza.


Tutti rimasero lì, reticenti, con i cuori che pulsavano e il sospetto che cresceva sempre più forte.


“Ci sono davvero dei nemici che stanno per invaderci?” Era quella la domanda che correva per la mente di tutti. Meng Hao non riusciva a smettere di pensare la stessa cosa.


I due esperti del Reame del Dao guardarono gli scudi che circondavano i discepoli e le loro espressioni si contrassero. Si scambiarono uno sguardo e stavano per dire qualcosa quando all’improvviso un suono potente riempì i cieli. Le nuvole crollarono quando si aprì un enorme varco, come se una mano gigante le stesse separando. Di fianco, un luccichio sanguinolento si diffuse in ogni direzione.


Dentro al varco si poteva vedere un altro mondo incredibile. Quel mondo era completamente rosso, come se avesse vissuto anni e anni di sanguinose battaglie che avevano impregnato l’intero mondo del colore del sangue.


Ancora più incredibile era il fatto che ci fosse un mare fatto interamente di sangue. Anche il cielo era rosso. Quel mondo lasciò subito una forte impressione su tutti quelli che lo videro.


Successivamente, diverse figure in lunghe vesti fischiarono in aria, uscendo dal varco. I loro volti erano pallidi e le loro espressioni erano gioiose. Molti di loro stavano anche ridendo allegramente mentre si guardavano intorno.


Quasi non appena apparvero in cielo, una voce urlò nelle orecchie di Meng Hao e nelle orecchie di tutti gli altri coltivatori: “Uccideteli!”


Tutti esitarono per un momento, poi volarono in aria verso i coltivatori che erano usciti dal varco e iniziarono a massacrarli.


I coltivatori del varco rimasero sotto shock e immediatamente iniziarono ad urlare delle spiegazioni.
Comunque, non poterono evitare il massacro.


Meng Hao si accigliò. Per qualche ragione aveva la sensazione che quelle persone non fossero invasori.
In effetti, molti di loro gli sembravano sorridere amabilmente.


Dopo un momento di esitazione, attaccò, toccando uno dei coltivatori nemici sulla fronte. Il corpo dell’uomo crollò a terra: sembrava debole come un mortale. Un momento prima di morire guardò verso Meng Hao, scioccato.


“Non abbiamo cattive intenzioni. Stiamo scappando in questo posto! Ti prego, lasciaci andare…”


Meng Hao si accigliò e fece uscire il suo senso divino. Immediatamente vide che quella gente stava cercando di evitare i colpi dei coltivatori e di dare spiegazioni. Meng Hao realizzò velocemente che c’erano anche coltivatori della Stabilità della Consistenza che erano capaci di arrivare lì sani e salvi solo grazie a portali di teletrasporto.


Inoltre, il più forte di loro non stava nemmeno attaccando. Stavano solamente offrendo con ansia delle spiegazioni e cercando di farsi indietro, ritirandosi. Sembrava che la maggior parte di loro si stesse effettivamente ritirando nel varco, come per lasciare quel mondo.


I discepoli nell’esercito della setta a cui apparteneva Meng Hao iniziarono ad esitare. Tutti sembravano confusi, e anche quelli che stavano attaccando sembrava si stessero sforzando di farlo. C’era solo una manciata di loro che era pienamente convinta ad attaccare con ferocia, portando avanti quella mattanza.


“Prova del fuoco del massacro?” mormorò tra sé e sé.


Meng Hao esitò, finendo dietro la folla di coltivatori che stavano attaccando. A quel punto una voce fredda e oscura venne trasmessa nelle sue orecchie.


“Sono Diavoli malvagi dalla volta celeste! Perché non li stai uccidendo?” la voce riecheggiò con la forza di un tuono. Uno dei due Patriarchi del Reame del Dao apparve di fianco a Meng Hao e lo fissò con solennità.


“Quando li guardi sembrano buoni e gentili. Questo è quello che pensi, ma se ti fidi della setta, li ucciderai! Se non hai fede nella setta, allora per quale motivo sei venuto a questa prova del fuoco? Se non massacrerai per la setta, allora vattene da qui!” l’uomo mosse la mano, facendo prorompere un intenso potere intorno a Meng Hao. Sembrava che l’intero mondo stesse per rigettarlo ed espellerlo a forza.


Proprio nel momento in cui Meng Hao stava per essere buttato fuori da quel mondo, i coltivatori che venivano dal varco smisero improvvisamente di evadere. I loro dolci sorrisi si fecero malvagi e le loro vesti Daoiste multicolor divennero rosso sangue!


Delle auree terrificanti esplosero dai loro corpi e i loro sorrisi divennero ancora più feroci. Sembravano completamente e interamente diversi da prima. Si sentivano rumori di tuoni mentre delle ali di pelle di colore rosso uscivano dalle loro schiene. Ora sembravano veramente dei Diavoli malvagi.


“Qualcuno in questo mondo sapeva del nostro piano… che noia! Questi devono essere i coltivatori che sono sopravvissuti da uno dei mondi che abbiamo distrutto!”


“Cosa importa? Anche se le cose potrebbero non essere ugualmente divertenti, almeno possiamo ancora divorarli tutti! Quella sensazione di soddisfazione potrà certamente supplire al divertimento perduto.”


“Che peccato che abbiano previsto il nostro piano.” Degli ululati sinistri uscirono dalle loro bocche, Quelli che erano morti tornarono in vita e iniziarono ad attaccare, facendo eruttare una brutale malvagità.


Il mondo colorato di sangue all’interno del varco esplose improvvisamente di luce cremisi.
Incredibilmente, apparvero moltissime anime che gridavano con voci strazianti.


Sembravano infinite e, a quanto pare, erano le anime di coloro che erano stati massacrati dai coltivatori rosso-sangue.


Quello che fece spalancare gli occhi a Meng Hao e che riempì i cuori dei discepoli esitanti di completo stupore, fu vedere che il sangue sul campo di battaglia aveva iniziato a rapprendersi trasformandosi in figure ancora più feroci.


Incredibilmente… si stavano trasformando nei discepoli che la setta aveva identificato prima come Diavoli malvagi. Anche quelli che avevano sacrificato la propria vita iniziarono ad alzarsi in piedi; dei sorrisi malvagi si stamparono sui loro volti.


“Che branco di idioti! Che noia!”


“Abbiamo appena iniziato a divertirci ed è già finita! Che tristezza. Non avrei mai pensato che avrebbero realizzato che siamo dei traditori!”


Quando si alzarono in piedi, le numerose gocce di sangue che costituivano i rimasugli del coltivatore del Reame del Dao si rimisero insieme, rapprendendosi. La sua bocca si incurvò in un sorriso malvagio e si innalzò da lui un’aura piuttosto potente.


“Erutta,” disse. Immediatamente, Meng Hao e le altre persone che avevano assorbito un po’ della sua base di coltivazione sentirono i loro corpi vibrare. Il sangue spruzzò dalla bocca di Meng Hao e la corrente calda che si era diffusa nel suo corpo divenne velenosa. Immediatamente i suoi organi iniziarono a marcire e decadere.


In quel momento, le stesse parole risuonarono nella mente di tutti i presenti.


<i>La setta aveva ragione!</i><i>
</i><i>La setta aveva detto che queste persone erano Diavoli maligni, e lo erano davvero!</i><i>
</i><i>La setta aveva detto che i nemici ci stavano per invadere, e lo stavano davvero per fare!</i><i>
</i><i>La setta aveva detto che gli intrusi non erano buoni e gentili, ma piuttosto che erano dei Diavoli malvagi. Loro… erano assolutamente dei Diavoli malvagi!</i><i>
</i><i>Si sbagliavano! Tutti i discepoli che hanno esitato si sbagliavano!
</i><i>
</i>Tutto questo era stato provato senza alcun dubbio sul fatto che la setta avesse avuto ragione su tutto!


Ora il massacro era veramente iniziato e i boati riempivano l’aria.


La mente di Meng Hao vorticò. Proprio mentre stava per essere espulso da quel mondo, alzò improvvisamente la mano e mosse il dito in aria. Immediatamente, uno dei coltivatori Diabolici color del sangue che stava uscendo dal varco esplose.


Improvvisamente la forza che lo stava spingendo fuori da quel mondo scomparve.


Il Patriarca circondato dalla luce diede uno sguardo a Meng Hao, poi si voltò e tornò a combattere.


Meng Hao non disse nulla ma i suoi occhi brillarono intensamente. Successivamente, sospirò.  “Abbi fede nella setta…” mormorò dolcemente. “Ben fatto, Mondo del Dio dei Nove Mari. In una semplice prova del fuoco sei riuscito a piantare un seme del genere nei cuori dei tuoi discepoli. L’ultima volta che ho provato il quinto cancello dorato non era nulla di simile.”


Nella quinta stele di pietra a forma di cancello dorato, niente era più importante dello scoprire la chiave per l’intera prova del fuoco… il messaggio era: non fidarti del tuo giudizio, riponi la tua fiducia in quello che ti dice la setta.


Se non fosse stato per il fatto che Meng Hao aveva corroborato il suo Dao da solo per raggiungere l’Ascensione Immortale, per il fatto che aveva un cuore del Dao molto forte e che aveva fatto diverse esperienze, allora ne sarebbe stata affetta anche la sua fiducia in se stesso.


Se così fosse stato, allora il seme sarebbe stato piantato anche dentro di lui.


“Per passare questa prova nella top 10 devo farmi strada a suon di uccisioni.” Meng Hao fece un profondo respiro e la sua base di coltivazione eruttò di potere. Ora che aveva capito quello che stava succedendo, attaccò senza la minima esitazione. Si fece strada in battaglia come un drago circondato da un lago di sangue.


Fuori, il nome di Meng Hao apparve improvvisamente sulla quinta stele di pietra a forma di cancello dorato, da qualche parte nelle migliaia, luminoso.


1,000. 700. 500. 300... fino a superare il 100.


Continuò a salire. 80, 70, 40…


La gente fuori continuava a sussultare ogni volta che il suo nome risaliva la lista.


Solo Nonna Nove e Ling Yunzi, oltre al Patriarca dell’Orda dei Coltivatori Demoniaci e agli altri esperti del Reame del Dao guardavano la stele con occhi luminosi, persi nei loro pensieri.
                                


                                



