---
title: Capitolo 1079 - Presagio della Porta del Reame Antico
pubDate: 2025-03-17T11:17:35.042Z
tags:
    - issth
---


In quel momento, tutti i discepoli lì riuniti avevano gli occhi puntati sulla prima stele di pietra a forma di cancello dorato, ed in particolare sui nomi che brillavano sulla sua superficie!


Meng Hao si era guadagnato un posto tra i primi dieci su tutte le altre stele di pietra a forma di cancello dorato, dalla seconda alla nona. Adesso, ottenere quel risultato anche sulla prima stele, sarebbe stato sufficiente a vincere la scommessa ed ottenere 300 000 000 giade Immortali!


Al solo pensiero di una tale quantità di ricchezza, tutti, compresa Fan Dong’er, tremarono. Una somma del genere avrebbe scosso chiunque, persino interi clan e sette.


Nonostante fosse nel Reame de Dao, il Patriarca Demoniaco sentì la gola seccarsi improvvisamente. Non è che l’Orda dei Coltivatori Demoniaci non potesse permettersi di pagare 300 000 000 giade Immortali… tuttavia per loro era pur sempre una somma notevole.


Considerando la presenza di Nonna Nove e di tutti gli altri, non potevano ricorrere a nessun trucchetto per uscire dalla situazione. Tanto meno potevano fare qualcosa a Meng Hao durante la prova del fuoco. L’unica cosa che rimaneva loro da fare era stare a guardare ad occhi spalancati.


Il nome di Meng Hao continuava a scalare la classifica sotto gli occhi di tutti, fino a quando si fermò al… quindicesimo posto!


Si levò un brusio di voci, e molti iniziarono ad agitarsi.


“Il quindicesimo posto!! Se resistesse ancora abbastanza a quella profondità, Meng Hao potrebbe entrare tra i primi 10!”


“Tutti coloro che si sono posizionati tra il quindicesimo e il quinto posto, si sono fermati a 60 000 metri di profondità; la differenza la fa il tempo!”


“Se riesce a resistere per 40 ore, allora potrà battere colui che è attualmente decimo, che vi è rimasto per 38 ore. In questo modo, Meng Hao si guadagnerà il decimo posto! Solo se resisterà per 70 ore… potrà raggiungere il quinto!”


Il tempo scorreva. 2 ore. 4 ore…presto passarono 10 ore. Meng Hao rimase lì, nel mare sottostante alla setta, tremante e con gli occhi iniettati di sangue. Sopportare quella terribile pressione era come subire un continuo, potentissimo attacco.


Il problema non era la forza di Meng Hao, né tanto meno la sua base di coltivazione. Il fatto era che non aveva passato abbastanza tempo nel Mondo del Dio dei Nove Mari, ed era quindi ben diverso dai coltivatori che vi erano nati.


Questi, magari non disponevano di un corpo fisico e una base di coltivazione all’altezza di Meng Hao, ma si erano adattati naturalmente a quell’ambiente. Pertanto, potevano resistere in profondità e sopportare la pressione più agevolmente.


Per Meng Hao invece, mettersi al pari degli altri in così poco tempo comportava un prezzo ben più alto.


Continuò a resistere, e presto passarono altre 6 ore. Meng Hao si trovava là sotto, seduto a gambe incrociate, già da 16 ore. Il sangue gli sgorgava dagli angoli della bocca, e la pelle lacerata. A vederlo, si sarebbe detto che al benché minimo movimento, sarebbe potuto cadere a pezzi. 


Il suo strato Eterno si stava dando da fare, ed i suoi occhi era completamente iniettati di sangue. Sentiva che il proprio corpo non avrebbe retto ad una pressione maggiore a quella


L’intensa pressione portava anche la sua base di coltivazione ad opporre resistenza con tutte le forze, cosa che faceva esplodere dei boati nella sua mente.


Quel frastuono si fece sempre più intenso, come se ogni battito del suo cuore ed ogni aumento della sua base di coltivazione gli facessero tremare tutto il corpo. Nonostante fosse cosparso di sangue, percepiva che… stava diventando più forte!


“Quando arriverò a poter rilasciare tutta la mia abilità di combattimento a questa profondità, vorrà dire che… mi sarò completamente abituato ai 60 000 metri di profondità!” I suoi occhi brillarono, e strinse i denti.


Presto arrivò al termine della ventesima ora. 20 ore. 30 ore…


Attorno alla prima stele di pietra a forma di cancello dorato, la folla era in delirio. Avendo resistito per 30 ore, il nome di Meng Hao riprese a salire, raggiungendo la quattordicesima posizione, poi la tredicesima, e alla fine… l’undicesima!!


“Solo otto ore in più ed entrerà nei primi 10!”


“Dall’antichità ad oggi, solo 4 persone del Mondo del Dio dei Nove Mari sono riuscite a rientrare nei primi dieci su tutte le stele di pietra! Se Meng Hao resisterà altre 8 ore, allora… ci sarà un quinto!


Mentre la folla discuteva la faccenda animatamente, Meng Hao stava seduto, con gli occhi chiusi a celare le vene di sangue che gli coloravano gli occhi. Continuò a resistere, nonostante si sentisse come se un tuono gli rimbombasse dentro. Tremante, la sua base di coltivazione lottava disperatamente contro la pressione proveniente dall’esterno, che cercava di distruggerlo.


“Solo un altro po’. Posso resistere ancora un po’!” Non sapeva con esattezza a che punto fosse il suo nome nella lista, ma era certo che ora dopo ora, aveva sempre più possibilità di entrare nei primi 10.


 “Per il potere! E per le 300 000 000 giade Immortali!” Gli occhi di Meng Hao si spalancarono di scatto, rivelando un bagliore di follia. Nonostante tremasse e stringesse i denti talmente forte che avrebbero potuto spezzarsi da un momento all’altro, sapeva di poter ancora resistere. 


Presto passò la trentaduesima ora. Poi raggiunse 34 ore. 36 ore… dritto fino a 40 ore!


Attorno alla stele di pietra a forma di cancello dorato regnava un’atmosfera esplosiva. Tutti erano profondamente scossi, con gli occhi puntati sul nome che occupava adesso la decima posizione.


Meng Hao!


Ce l’aveva fatta! Aveva superato il decimo posizionato, entrando quindi tra i primi dieci!


“I primi 10! Meng Hao adesso è tra i primi 10!!”


“Dall’antichità ad oggi, è la quinta persona a compiere tale impresa!!” La folla era in delirio, i loro schiamazzi riecheggiavano in tutte le direzioni.


Sul volto di Fan Dong’er era disegnata un’espressione complessa. Era innegabile che Meng Hao… avesse superato tutti gli altri attuali Prescelti della loro generazione. Era come se la sua incontenibile superiorità gli avesse permesso di superare di gran lunga chiunque altro. Era come un’enorme montagna seduta di fronte a tutti gli altri Prescelti della Nona Montagna e Nono Mare, una montagna incredibilmente difficile da superare.


Il Patriarca Demoniaco sedeva in silenzio. Un attimo dopo, sospirò tra sé e sé, per poi girarsi ed andarsene. Sapeva di non poter far niente, ormai. Meng Hao aveva vinto. Ebbe per un attimo l’idea di non rispettare la scommessa, ma sapeva che in realtà era impossibile.


Con il cuore stracolmo d’odio, il Patriarca Demoniaco sbuffò con freddezza, ed i suoi occhi brillarono quando sfrecciò lontano, come un raggio di luce prismatica.


Nel momento in cui Meng Hao superò le 40 ore, il sangue sgorgò su tutto il suo corpo. Era al limite della sopportazione, non poteva andare oltre. Sentiva che la pressione stava indebolendo sempre di più la sua base di coltivazione. Più cercava di contrattaccare, più s’indeboliva. Persino la luce nei suoi occhi si stava affievolendo. Fu a quel punto che, di colpo, il suo corpo tremò, e una strana espressione apparve nei suoi occhi.


Si era improvvisamente reso conto che nonostante si sentisse come una candela sul punto di spegnersi, inaspettatamente… dentro al suo corpo si era manifestata una forza rigenerante.


La forza sembrava essere fuoriuscita dal suo corpo a causa dell’intensa pressione che gravava su di lui, ed anche perché adesso era nel Reame dell’Imperatore Immortale. Perciò, tutto il potere che restava della sua base di coltivazione veniva spinto fuori in maniera esplosiva.


Si udirono dei boati, e i suoi occhi si accesero di una luce ancora più brillante. La forza rigenerante lo rimise rapidamente in sesto, facendogli tremare il cuore, e facendo sì che il suo corpo fisico… crescesse rapidamente, persino più della sua base di coltivazione.


Ad ogni battito del cuore gli sembrava di sentir rimbombare un tuono nelle orecchie.


Ad ogni battito, i graffi sulla pelle guarivano, e poco a poco, si stava aprendo un’enorme porta di fronte a lui!


Appariva persino più maestosa della Porta dell’Immortalità, e persino più antica, al punto che fece tremare tutto con violenza.


La sensazione sprigionata da quella porta non era di Immortalità, bensì di sconfinata Antichità!


Non appena vide la porta, Meng Hao sentì il cuore battergli all’impazzata; sapeva bene cosa fosse. Era la porta… che conduceva al Reame Antico!


Quando un coltivatore entrava nel Reame Antico, si materializzava la Porta del Reame Antico, proprio come accadeva entrando nel Reame Immortale. Una volta aperta la porta, sarebbe apparsa un’enorme campana!


La campana in questione era la Campana Antica, e, se suonata, avrebbe acceso delle Lampade dell’Anima. La fiamma della sua forza vitale avrebbe fatto materializzare il Vento del Reame, e nei giorni ed anni a seguire… quel vento sarebbe stato usato per spegnere le Lampade dell’Anima!


Sarebbe quindi entrato in un Reame nel quale le lampade erano spente, ma non certo i coltivatori! Una volta spente tutte le Lampade dell’Anima, avrebbe raggiunto il picco del reame Immortale, ed avrebbe forgiato la sua consistenza per il Reame del Dao!


Ciò che vedeva in quel momento… era un presagio del Reame Antico!


Chiunque al posto di Meng Hao sarebbe potuto entrare nel Reame Antico già da tempo. Tuttavia, il cammino di Meng Hao era diverso da ogni altro. Non aveva intenzione di provare ad entrare nel Reame Antico fino a quando non avesse assorbito tutti e quattro i suoi Frutti del Nirvana.


E tuttavia, ecco un presagio dell’Antico Reame, e non era dovuto alla sua base di coltivazione, bensì…


 “Il mio corpo fisico!” pensò. I suoi occhi si accesero di una luce brillate. Non aveva mai immaginato che un giorno si sarebbe trovato di fronte il presagio del Reame Antico prima del tempo, e proprio mentre lottava contro la pressione del Nono Mare.


 “Adesso mi è chiaro!” I suoi occhi brillarono per l’intuizione. In realtà, il suo corpo fisico aveva da tempo superato quello che poteva essere considerato un corpo fisico del Reame Immortale. Tuttavia, la porta del Reame Antico non era mai comparsa.


Questo era un argomento sul quale nessuno avrebbe potuto aiutarlo. Non avrebbe trovato il minimo accenno di indizio neanche nelle antiche testimonianze della maggior parte delle sette e dei clan. Dopotutto… per innumerevoli anni, era stato estremamente difficile per qualsiasi coltivatore carnale ottenere il corpo fisico di un vero Immortale, figuriamoci quello del Reame Antico! Era un evento ancora più raro. Anche se fossero esistite persone del genere, ognuno avrebbe avuto vissuto una situazione diversa, e di conseguenza avrebbe ricorso a metodi differenti per fare la propria conquista.


Ma proprio in quel momento, aveva capito come trovare il suo cammino!


“Più il mio corpo fisico viene danneggiato, più si rafforza! Ecco il mio cammino! In quel caso, se scendessi ancora un po’, forse potrei entrare nel Reame Antico, ed il mio corpo fisico diverrebbe ancora più potente!”


Fatto tale ragionamento, gli occhi di Meng Hao brillarono. Era sul punto di agire quando si rese conto che la forza rigenerante al suo interno stava svanendo. In più, la pressione del Nono Mare a 60 000 metri di profondità lo stava spingendo verso la superficie!


In un battito di ciglia, svanì, e quando riapparve, era di fronte alla prima stele di pietra a forma di cancello dorato. Tossì varie boccate di sangue. In quello stesso istante, la pressione cambiò di colpo. Dal suo corpo si propagarono suoni di crepe. L’assenza della pressione, fece sì che la sua base di coltivazione esplodesse all’improvviso. Venne inondato dal frastuono di una folla in delirio.


Tutti i discepoli del Mondo del Dio dei Nove Mari lì riuniti rimasero profondamente scossi. Avevano visto con i proprio occhi il nome di Meng Hao scalare la classifica. Avevano assistito ad un evento che non si verificava da anni. Per la quinta volta, qualcuno era riuscito a rientrare tra le prime dieci posizioni su tutti i cancelli dorati!


Circondato dalle grida della folla, Meng Hao si girò per guardare la stele di pietra, e scoprì che il suo nome occupava la decima posizione.


“Decimo…” mormorò, e nei suoi occhi balenò un guizzo di ambizione.


“Nonna Nove, per favore dammi degli elisir medici che mi rimettano immediatamente in sesto!” Si girò improvvisamente, giunse le mani e rivolse un inchino profondo a Nonna Nove.


Nonna Nove osservò Meng Hao da vicino, era sul punto di dire qualcosa quando alzò improvvisamente lo sguardo, come se avesse appena visto qualcosa. E non fu la sola. Tutti gli esperti del Reame del Dao, inclusi i due Patriarchi Demoniaci che se ne erano già andati, si voltarono improvvisamente, con i volti che fremevano.


“L’aura della grandiosa Porta del Reame Antico. Questa…” Nonna Nove sobbalzò e tornò a guardare Meng Hao. Nel profondo dei suoi occhi, brillò una strana luce. Senza esitare oltre, consegnò a Meng Hao una boccetta contenente nove elisir medici colorati.
                                


                                



