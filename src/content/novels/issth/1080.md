---
title: Capitolo 1080 - La Porta color cremisi del Reame Antico
pubDate: 2025-03-17T11:17:35.042Z
tags:
    - issth
---


In quell’istante, dal Mondo del Dio dei Nove Mari esplosero due flussi di aura. Appartenevano ai Patriarchi Demoniaci, che si levarono immediatamente sul Nono Mare, per poi allontanarsi.


Non erano i soli. I due esperti del Reame del Dao delle altre due fazioni erano scossi, ed inviarono il loro senso divino per studiare la situazione al posto loro.


Ling Yunzi rimase sbalordito, poi rivolse un profondo sguardo premonitore a Meng Hao.


Il Maestro Divino accennò un sorriso, poi chiuse gli occhi.


Solo i coltivatori del Reame del Dao potevano percepire l’aura che aleggiava sul Nono Mare. Ma tutti videro Nonna Nove lanciare gli elisir medici a Meng Hao.


Sia gli elisir medici che la boccetta che li conteneva erano qualcosa di mai visto. 


Meng Hao afferrò la boccetta, la aprì e ne annusò il contenuto. Le sue abilità nell’alchimia del Dao gli permettevano di determinarne immediatamente la funzione. Erano elisir rigeneranti così inusuali che persino i coltivatori del Reame Antico ne sarebbero rimasti confusi. Gli esperti del Reame del Dao probabilmente ne disponevano, ma non in grandi quantità. Persino uno solo di quegli elisir poteva essere considerato estremamente prezioso.


Meng Hao ne rimase toccato, e ancora una volta giunse le mani e si inchinò a Nonna Nove, per poi trangugiare un elisir senza indugio.


Non appena mise l’elisir in bocca, Meng Hao si sentì tremare con violenza. La sua base di coltivazione venne rapidamente ripristinata, e nel giro di qualche secondo, i suoi occhi si accesero di una luce brillante e tornò nel pieno delle sue forze.


In più, considerato come aveva resistito alla pressione del Nono Mare, era divenuto persino più potente di prima!


“Ho vinto la scommessa, e adesso quelle 300 000 000 giade Immortali mi appartengono!” mormorò, facendo un respiro profondo. Poi si girò verso la prima stele di pietra a forma di cancello dorato, con un’ardente ambizione che gli bruciava negli occhi.


“E adesso, il mio corpo fisico ha raggiunto un livello cruciale. Tanto varrebbe quindi rischiare il tutto per tutto…


“Voglio essere il numero uno su tutte le stele di pietra, ad eccezione della quinta!” Sotto lo sguardo sbalordito dei discepoli del Mondo del Dio dei Nove Mari, e l’occhiata fredda e velenosa dei coltivatori Demoniaci, entrò ancora una volta nella prima stele di pietra a forma di cancello dorato.


Non appena svanì, la folla di discepoli impazzì.


“Sta davvero tornando nel primo cancello dorato? È già tra i primi dieci, possibile che voglia arrivare ancora più in alto?”


“Non si può completare la prova del fuoco tutta d’un colpo. È necessario esercitarsi nella coltivazione e migliorare costantemente. Meng Hao… è un po’ frettoloso.”


“Anche se adesso ci riprovasse, non supererebbe il quinto posto. Sarebbe a dir poco impossibile arrivare tra i primi quattro!”


Fan Dong’er esitò un attimo. Non riusciva a credere che Meng Hao potesse fare qualcosa del genere in maniera così avventata. Secondo lei, Meng Hao era scaltro e non faceva mai niente che non gli assicurasse un tornaconto. Per prendere una decisione del genere, doveva avere delle buone ragioni.


Mentre la discussione proseguiva là fuori, Meng Hao apparve ancora una volta nelle profondità del Mare sottostante al Mondo del Dio dei Nove Mari. Questa volta, scese rapidamente, senza fermarsi un attimo.


Presto raggiunse i 60 000 metri, il limite al quale si era fermato l’ultima volta. Fece una breve pausa, permettendo alla sua base di coltivazione di esplodere e combattere la pressione. Digrignò i denti e continuò a scendere.


Voleva portare il suo corpo fisico fino al Reame Antico, per diventare più potente. L’unico modo per farlo era raggiungere profondità più elevate, dove la pressione sarebbe stata più aggressiva e il suo corpo si sarebbe ulteriormente affinato.


Spingendosi oltre alla linea di confine, e poi esplodendo in tutto il suo potere, era convinto che il suo corpo fisico sarebbe diventato incredibilmente potente.


BOOOOOOMMMMMMM!


Il sangue gli sgorgò dalla bocca, dal suo corpo si propagarono dei boati. Scendendo più in profondità, la pressione raggiunse livelli incredibilmente mostruosi. Il suo corpo s’increspò e deformò per effetto della pressione che non gli dava tregua.


Tuttavia, continuò a scendere. 75 000 metri. 84 000 metri….


Nella sua mente rimbombavano dei boati, il corpo coperto di ferite e graffi. La fiamma della sua forza vitale si stava affievolendo, e la sua base di coltivazione era sottoposta ad una pressione tale da immobilizzarlo.


Era come se il Cielo e la Terra gravassero su di lui, e la vista iniziò a farsi offuscata. Tuttavia, continuò a mettercela tutto, facendo ogni sforzo per raggiungere profondità più elevate.


Mentre continuava la sua discesa, alcuni esperti del Reame Antico allo stadio avanzato del Mondo del Dio dei Nove Mari, raccolti in meditazione solitaria, aprirono improvvisamente gli occhi e li volsero al cielo, con un lieve fremito sul volto.


Dopo poco, gli esperti del Reame Antico allo stadio intermedio spalancarono gli occhi quando percepirono che stava accadendo qualcosa nel mondo esterno.


Nel frattempo, Meng Hao proseguiva la sua folle discesa nel Nono Mare. Aveva già raggiunto una profondità di 90 000 metri, dove la pressione era indescrivibile, dozzine di volte più potente rispetto a quella percepita a 60 000 metri di profondità.


Tutto era nero come la pece, e giunto a quel punto, sembrava quasi di non essere circondato da acqua, ma da vento!


Forse quella sensazione era solo un’illusione, dato che i sensi di Meng Hao erano un po’ alterati. La fiamma della sua forza vitale era tremolante, come se fosse sul punto di spegnersi. Il suo corpo era piegato e deformato, al punto che avrebbe potuto spezzarsi da un momento all’altro.


Quando sembrava proprio sul punto di perdere conoscenza, un grido esplose nel suo cuore.


“Questo è il mio limite assoluto! Fa che la grandiosa Porta del Reame Antico… si manifesti!”


Quasi in quello stesso istante, persino i coltivatori del Reame Immortale nel Mondo del Dio dei Nove Mari furono in grado di percepire che stava accadendo qualcosa. I loro volti fremettero quando alzarono lo sguardo…al che tutti rimasero a bocca aperta.


“Quella è…”


“La grandiosa Porta del Reame Antico! È la grandiosa Porta del Reame Antico che appare quando riesce a passare dal Reame Immortale al Reame Antico!!”


“Qualcuno sta prorompendo dal Reame Immortale e mettendo piede nel Reame Immortale!!”


“No, non può essere! Com’è possibile che quella porta sia color cremisi? Dovrebbe essere grigia!!”


Il Mondo del Dio dei Nove Mari era nel caos, le voci degli spettatori risuonavano in un brusio continuo e diffuso. Tutto il Nono Mare era in agitazione, ed innumerevoli bestie marine si erano nascoste, tremanti, troppo impaurite persino per sbirciare cosa stesse avvenendo.


Nel cielo stellato soprastante… infinite particelle di luce stellare si erano unite per disegnare la forma di una porta, sconvolgente all’inverosimile.


La porta era tutta color cremisi, ma irradiava un’aura antica, primordiale, che fece intorbidire il mare. Sembrava rappresentare il Cielo e la Terra, la volontà della Sfera della Montagna e del Mare.


“Una Porta color cremisi del Reame Antico! Essa rappresenta… il corpo fisico del Reame Antico!”. 


“È senza dubbio… il corpo fisico del Reame Antico!” Dalle labbra dei saggi, perspicaci esperti del Reame Antico allo stadio avanzato del Mondo del Dio dei Nove Mari uscivano rauche esclamazioni di questo genere.


Presto sempre più persone iniziarono a capire cosa significasse l’apparizione della Porta del Reame Antico color cremisi, e l’intero Mondo del Dio dei Nove Mari andò in subbuglio. Quasi tutti si dimenticarono di Meng Hao, dopo tutto, assistere all’apparizione di un esperto del Reame Antico era molto più interessante che fare indigestione delle continue sfide tra Meng Hao e i cancelli dorati.


Fan Dong’er fu l’unica che, una volta percepite le fluttuazioni della grande Porta del Reame Antico, portò immediatamente lo sguardo al nome di Meng Hao sulla prima stele di pietra a forma di cancello dorato.


In quello stesso istante… la Porta del Reame Antico che fluttuava sopra al Nono Mare emanò una luce cremisi, che penetrò nell’acqua sottostante raggiungendo il Mondo del Dio dei Nove Mari, per poi… posarsi sulla prima stele di pietra a forma di cancello dorato! Tutti ne rimasero scioccati.


“Quello è Meng Hao!!!”


“L’unica persona nella prova del fuoco della prima stele di pietra a forma di cancello dorato è Meng Hao!!”


“Come… come è possibile!? Meng Hao sta entrando nel Reame Antico? Un corpo fisico del Reame Antico?” I presenti lanciarono grida di incredulità e shock. Fan Dong’er indietreggiò e si morse il labbro. Meng Hao era davvero un’enorme montagna che bloccava il cammino ad un intera generazione di Prescelti, una montagna che… che adesso stava diventando persino più insormontabile!


Quando la luce cremisi penetrò la stele di pietra a forma di cancello dorato, esplosero dei boati. Riapparve poi nel mare, sotto la setta. In un battito di ciglia, arrivò a 90 000 metri di profondità… ed era su Meng Hao!


Il corpo di Meng Hao era deturpato e deformato. Il suo senso divino era offuscato, ed era sul punto di perdere i sensi. Tuttavia, quando la luce cremisi lo avvolse, i suoi occhi s’illuminarono e tremò.  Un forte boato colmò il suo corpo, scuotendo persino i suoi sensi. 


In quel momento di lucidità, alzò la testa e sfrecciò verso la superficie. Superò i 90 000 metri e proseguì fino a lasciarsi alle spalle il cancello dorato ed apparire ancora una volta nel Mondo del Dio dei Nove Mari.


Tutti, persino gli esperti del Reame del Dao, avevano gli occhi puntati su di lui. Erano innumerevoli gli spettatori che lo osservarono levarsi in aria, avvolto nella luce cremisi. Abbandonò la Formazione dell’Incanto del Mondo del Dio dei Nove Mari, oltrepassò il mare…e sfrecciò nel cielo, sospeso sopra al mare!


Numerosi coltivatosi si levarono nel cielo per osservare. Il Nono Mare imperversava e una folla di persone non staccava gli occhi dal cielo.


Videro una gigantesca Porta del Reame Antico color cremisi, e poterono percepire una volontà tale da farli tremare. Sembrava rappresentare il Cielo e la Terra, una volontà al cospetto della quale persino gli esperti del Reame del Dao si sentivano in soggezione.


Mentre fluttuava avvolto nella luce rossa, il corpo di Meng Hao si riprese rapidamente. Si levò sempre più in alto, fino a quando fu proprio di fronte alla Porta del Reame Antico. Quando la luce svanì, Meng Hao era già tornato nel pieno delle sue forze.


In più, avvertiva il proprio corpo fisico diventare incredibilmente forte. In poco tempo raggiunse i nove metri d’altezza, mentre dal suo corpo si propagavano dei rumori sinistri.


Sembrava quasi un gigante, e nonostante apparisse piccolo in confronto alla Porta del Reame Antico, la sua impetuosa, esplosiva energia poteva far tremare il Cielo e la Terra.


Era l’oggetto di innumerevoli sguardi, appartenenti a persone che avevano già assistito al passaggio di un coltivatore dal Reame Immortale al Reame Antico. Tuttavia, era la prima volta che tale impresa era compiuta grazie ad un corpo fisico!


Meng Hao fece un respiro profondo. Sentiva che la sua base di coltivazione era sigillata, e poteva quindi appoggiarsi solo alla forza del proprio corpo fisico. Anche se le scioccanti trasformazioni che avrebbero a breve subito il Cielo e la Terra non erano paragonabili a quelle provocate dall’ingresso della base di coltivazione di un coltivatore nel Reame Antico, si trattava comunque di Tribolazione Antica!


Si scagliò improvvisamente verso la Porta del Reame Antico. Con un grido, spinse con violenza i palmi – anziché i pugni – sulla porta. Non fece ruotare la sua base di coltivazione, ma si affidò unicamente al suo corpo fisico.


BOOM!


La grande Porta del Reame Antico tremò, e rivelò una fessura, dalla quale fuoriuscì un vento tale da indebolire all’istante la fiamma della sua forza vitale.


“Niente tecniche magiche. Questa è la Tribolazione del Reame Antico del mio corpo fisico. Tuttavia, posso lo stesso ricorrere alle mie tecniche segrete!” Quando la sua voce riecheggiò, i suoi meridiani Immortali, nonostante fosse sigillati, non gli impedirono di utilizzare quella personale tecnica segreta. I suoi 123 meridiani Immortali potevano ancora essere trasformati in un unico meridiano del corpo fisico.


Di colpo, il suo corpo fisico divenne ancora più grande, ed un potere intenso esplose dal suo corpo. Allo stesso tempo, scaraventò entrambe le mani sulla Porta del Reame Antico. Con un urlo assordante, spinse con tutta la sua forza.


BOOOOOOMMMMMM!


Gli occhi di tutti i presenti erano puntati sulla gigantesca Porta del Reame Antico… aperta!!
                                


                                



