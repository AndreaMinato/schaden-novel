---
title: Capitolo 1082 - Il Terzo Pugno!
pubDate: 2025-03-17T11:17:35.042Z
tags:
    - issth
---


“Prima stele di pietra a forma di cancello dorato… primo posto…”


“Una volta ho sentito che il limite assoluto non può superare i 260 000 metri, ma lui… ha raggiunto il fondo del mare! Solo gli esperti veramente potenti possono vederlo…” Mormorii di incredulità si levarono dalla folla. Fan Dong’er era sconvolta, e Bei Yu aveva il respiro affannato.


261.429 metri!


Sin dall’antichità, la distanza tra il fondo del mare e la terraferma del Mondo del Dio dei Nove Mari era rimasta la stessa. Inoltre, nessuno il cui nome apparisse sulla prima stele di pietra aveva mai raggiunto tale profondità.


Nella classifica figuravano esclusivamente nomi di esperti del Reame Antico con cinque o meno Lampade dell’Anima spente. Per questo motivo, chi disponeva di quella quantità di Lampade dell’Anima…non era mai arrivato a quella profondità.


Compiere tale impresa avrebbe portato chiunque in cima, al primo posto, anche se fosse riuscito a resistere solo un istante. Nemmeno i coltivatori Demoniaci nati nel Nono Mare ne erano in grado.


La folla riunita attorno alla prima stele di pietra a forma di cancello dorato andò in subbuglio. Delle grida di shock riecheggiarono, e l’incredulità provata dai discepoli del Mondo del Dio dei Nove Mari raggiunse un livello tale da espandersi a tutta la setta.


Anche l’Orda dei Coltivatori Demoniaci era scossa. Quando videro il nome di Meng Hao sulla prima stele di pietra a forma di cancello dorato, i loro cuori vennero invasi dalla paura. 


Anche se provavano per lui un odio istintivo, nel mondo della coltivazione, le persone avevano rispetto per i potenti. Anche i coltivatori Demoniaci celavano nei loro cuori tale rispetto, pertanto nonostante l’odio che provassero per lui, non lo avrebbero provocato oltre.


Il potere puro di Meng Hao era sufficiente a scuotere i loro cuori.


In quel momento, Meng Hao era sul fondo del Nono Mare. Nonostante il potere sconfinato del suo corpo fisico, percepiva lo stesso un’indescrivibile persone gravare sul di sé.


A causa di quella pressione, non avrebbe potuto rimanervi a lungo, forse giusto il tempo di dieci respiri. Quando si guardò attorno, il suo cuore tremò intensamente.


Sul fondo del Nono Mare… vide un cadavere…


Era un cadavere talmente enorme, talmente gigantesco che sembrava costituire l’intero fondale del Nono Mare!


Era incredibilmente arcaico e antico, e un enorme squarcio lo attraversava…


In quel momento, Meng Hao si trovava sulla testa del cadavere, sulla cui fronte vide… otto stelle tremolanti!


“Un Dio…” pensò, scosso. Ripensò improvvisamente a Wang Tengfei, cosa che gli provocò un tale shock da rimanere lì, in piedi e in silenzio, sotto la spinta della pressione. [1] 


Aveva già superato la sua soglia di resistenza. Gettò un ultimo sguardo al cadavere, poi si girò e si preparò a tornare indietro. Tuttavia, fu nel momento in cui si girò che, con la coda dell’occhio, notò che su una delle stelle posizionate sulla testa del cadavere… c’era una persona!


Era una donna; indossava una lunga veste viola. Era… una donna di cui Meng Hao si ricordava! Era… una vecchia amica del Pianeta Paradiso Settentrionale!!


Era in piedi sul cadavere, con un’espressione complessa disegnata sul volto. [2] 


“Han Bei!!” pensò Meng Hao, con gli occhi spalancati.


Tutto era buio, solo il cadavere emanava una debolissima luce. Nonostante il suo corpo fisico fosse intensamente potente e la sua vista acuta come una saetta, poteva a mala pena mettere a fuoco l’immagine.


Iniziò a tremare e spalancò gli occhi per guardare meglio, ma a quel punto non c’era più niente sulla stella. Era come se non fosse stato altro che un’illusione.


Prima che potesse reagire, la pressione lo spinse verso la superficie. Vide il corpo svanire al di sotto di lui, e i suoi occhi ebbero un fremito.


“Ho la sensazione che ciò che ho visto… fosse reale! Non un’illusione!


“Non sono sicuro di come sia stato possibile, ma quella donna… era Han Bei!” Meng Hao era assorto nei suoi pensieri mentre ricordava tutte le cose avvenute tra i due.


“Nove antichi cognomi…” pensò, con gli occhi che fremevano. Poi ripensò a come Han Bei fosse scomparsa dal Pianeta del Paradiso Meridionale. Una volta tornati tutti dall’Antica Setta del Demone Immortale, Han Bei era scomparsa senza lasciare traccia.


Di colpo, Meng Hao rammentò di come fosse stata inusuale la sua scomparsa. Non solo nessuno riusciva a trovarla. In realtà… al di fuori di lui, sembrava che nessuno si ricordasse di lei.


Il fatto che dopo essere stati nell’Antica Setta del Demone Immortale nessuno avesse più menzionato Han Bei, era già stato oggetto di riflessione per Meng Hao in passato. Indipendentemente dal fatto che una persona la conoscesse o meno, tutte le sue tracce sembravano essere state spazzate via.


Ripensandoci adesso, Meng Hao si rese conto che si trattava in realtà più di una sua sensazione, o una supposizione. C’era solo un modo per dimostrare se la sua teoria fosse giusta o sbagliata, ed era Chu Yuyan. Lei avrebbe dovuto ricordarsi di Han Bei.


Quando si fosse svegliata, glielo avrebbe chiesto. Così avrebbe scoperto la verità!


Se Chu Yuyan si fosse ricordata di Han Bei, avrebbe smentito le ipotesi di Meng Hao. Invece, in caso contrario… avrebbe significato che c’era ancora molto su cui riflettere in quella direzione.


“Quando Chu Yuyan si sveglierà, me ne renderò immediatamente conto.” Meng Hao gettò un ultimo sguardo al fondale del mare prima di sfrecciare verso la setta. Non avrebbe dimenticato ciò che aveva appena visto. In poco tempo raggiunse la superficie e svanì.


Quando uscì dalla prima stele di pietra a forma di cancello dorato, si voltò indietro per guardare la classifica, e sorrise. Poi si affrettò verso la seconda stele.


Tutti i discepoli non potevano non togliergli gli occhi di dosso.


Una volta entrato nella seconda stele di pietra a forma di cancello dorato, a Meng Hao bastò metà del tempo necessario a bruciare un bastoncino di incenso per raggiungere il primo posto. Dalla stele si propagò una sconfinata luce dorata.


Si era guadagnato il primo posto per la seconda volta.


Tra la folla si levavano urla e grida. Come era possibile che i discepoli non capissero cosa stava cercando di fare Meng Hao…?


“Vuole ottenere il primo posto su tutte le stele!!”


“Il primo posto su tutte e nove le stele di pietra?”


“Non vale la pena nemmeno starne a parlare. Sin dall’antichità, il numero più alto di primi posti collezionati da una singola persona è sei… record durato solo un centinaio di anni…”


“Questo Meng Hao, possibile che… riesca a mettere a segno un altro miracolo!?”


Meng Hao sfrecciò in aria verso il terzo cancello dorato, provocando dei boati. Questa volta ci mise ancora meno; nel tempo di trenta respiri, il suo nome scavalcò tutti gli altri, fino ad arrivare al primo posto.


Era la terza volta che conquistava il primo posto!!


La folla era scossa e in agitazione. Si levarono dei sussulti quando Meng Hao riemerse e proseguì… verso la quarta stele di pietra a forma di cancello dorato!


Poco dopo, si levò una sconfinata luce dorata, colorando l’intero oceano d’oro. Meng Hao… ottenne per la quarta volta il primo posto!


Quattro stele, quattro primi posti!


Il Mondo del Dio dei Nove Mari ribolliva d’eccitazione. Meng Hao stava davvero facendo un miracolo, e quella scena si stava imprimendo in maniera indelebile nei cuori dell’intera generazione.


Meng Hao scelse di non entrare nella quinta stele. Di quella, non ne aveva bisogno!


Sfrecciò oltre, verso la sesta stele, vi entrò, e nella metà del tempo necessario a bruciare un bastoncino d’incenso, conquistò un altro primo posto!


Tutti erano così eccitati che avevano la sensazione che dei fulmini luminosi stessero cadendo tutt’attorno a loro. Era passato molto, molto tempo dall’ultima volta che nel Mondo del Dio dei Nove Mari era successo qualcosa del genere, qualcosa da creare una tale agitazione.


Settima stele, primo posto!


Ottava stele, primo posto!


Meng Hao passò da un cancello dorato all’altro, e ad eccezione della quinta stele, alla quale non era interessato, conquistò il primo posto su tutte le altre!


Era seguito da una folla di emozionatissimi discepoli del Mondo del Dio dei Nove Mari. I coltivatori Demoniaci avevano il volto cinereo, i cuori colmi di un’intensa paura e shock nei confronti di Meng Hao.


Lui… era la prima persona a essere mai riuscita a portare a termine un’impresa di quel calibro nel Mondo del Dio dei Nove Mari.


Adesso era certo che quel nome sarebbe passato alla storia in eterno nella setta!


Alla fine, apparve dinanzi alla nona stele di pietra a forma di cancello dorato. Si fermò, e vi rimase in piedi per un momento. Poi, con volto solenne, fece un respiro profondo, e vi entrò.


Nel momento in cui vi entrò, la voce dell’anziano riecheggiò fino a riempire l’intero mondo.


“Credi di essere qualificato per ottenere l’illuminazione del mio terzo pugno?”


“Assolutamente!” rispose immediatamente Meng Hao.


“Ottimo!” Quando la voce riecheggiò, l’anziano apparve. Posò lo sguardo su Meng Hao, e i suoi occhi s’illuminarono di approvazione. Avanzò verso di lui, con voce profonda.


“Primo pugno, Pugno dello Sterminio della Vita!


“Dopo lo sterminio, è necessario sacrificare una vita!


“Dopo l’Auto-Immolazione, è possibile… sterminare gli Dei!


“Il mio terzo pugno è detto… dello Sterminio degli Dei!” 


La voce dell’uomo era vibrante d’energia. Si fece avanti a grandi passi, improvvisamente, fu come se lui fosse il mondo intero, e il mondo intero fosse lui!


Si avvicinò, con il pugno teso verso di lui. Sembrava un normale pugno, non micidiale quanto il Pugno dello Sterminio della Vita, né predominante come il Pugno dell’Auto-Immolazione. Appariva ordinario. Tuttavia, fece sorgere in Meng Hao una sensazione di terrore senza precedenti.


Sembrava quasi che quel pugno potesse assorbire l’energia del mondo intero, e trasformarla nel potere…per uccidere Dei!


“Cosa sono gli Dei?!” Mentre il pugno si avvicinava, la voce dell’anziano continuava ad echeggiare.


“E' solo un altro modo con il quale alcuni Esterni si identificano. Noi del Mondo Immortale rispettiamo il loro potere. Pertanto, se hanno piacere a chiamarsi Dei, noi siamo d’accordo!


“Ed è proprio perché siamo d’accordo che… ucciderli ci fa sentire così bene!


“Ricorda, gli Immortali sono superiori a qualsiasi cosa. E gli Dei… sono come tesori che ci rendono più forti! Durante la mia vita, ho ucciso 92 Dei. Alla fine sono stato ucciso, ma la mia volontà rimarrà in questa stele di pietra, sotto forma di anima di battaglia!" Il Pugno dello Sterminio degli Dei si fece più vicino.


Meng Hao iniziò a tremare, essendosi reso conto di essere assolutamente incapace di bloccare quel colpo. Vi era un mondo intero condensato in quel solo pugno. Nonostante il fatto che la sua base di coltivazione fosse divenuta di gran lunga più potente, non poteva opporre resistenza.


“Perché…dovrei opporre resistenza?” Di colpo, la sua mente tremò quando formulò un’idea. I suoi occhi s’illuminarono e invece di cercare di bloccare il colpo, serrò la sua mano in un pugno e scelse di imitare l’anziano. Decise di… rilasciare il suo Pugno dello Sterminio degli Dei!


L’anziano portò la testa indietro e scoppiò in una risata. Quando i due pugni entrarono in contatto, tutto il potere del mondo fluì dentro Meng Hao. Tuttavia, Meng Hao non ne rimase vagamente ferito, anzi! Il potere lo guidò verso una nuova consapevolezza. Quando il potere fluì nel suo pugno, il mondo crollò.


“Puoi andare, hai ricevuto l’illuminazione!” La voce ridente dell’anziano riecheggiò mentre il mondo svaniva. Quando tornò a vedere chiaramente, Meng Hao si trovava all’esterno della nona stele di pietra a forma di cancello dorato.


Dietro di lui, il nome che occupava la prima posizione, Zong Wuya… scese al secondo posto.


Il nome di Meng Hao brillò di una sconfinata luce dorata quando raggiunse… il primo posto!




NOTE:


1. Apparvero delle stelle sulla fronte di Wang Tengfei quando utilizzò il potere degli Dei per battersi con Meng Hao nel capitolo 990.


2. Nella versione originale in cinese a questo punto è scritta una frase che dice “stava sfregando /toccando (qualcosa)”, ma non viene specificato cosa. Potrebbe essere un errore di battitura o una svista da parte di Er Gen, e preferisco non provare ad indovinarne il significato. Per esempio, “si stava sfregando le tempie” e “stava sfregando il cadavere” avrebbero implicazioni ben diverse.


__


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:


<a href="https://www.patreon.com/madotter">https://www.patreon.com/madotter </a>


Grazie!                        


                                



