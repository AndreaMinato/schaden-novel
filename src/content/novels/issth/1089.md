---
title: Capitolo 1089 - Chi Sta Combattendo e Chi Sta Guardando?
pubDate: 2025-03-17T11:17:35.044Z
tags:
    - issth
---


Meng Hao si trovava al centro dell’azione, combatteva con ferocia chiunque incontrasse sul suo cammino.


La violenza in mostra fece gelare il sangue per la paura a Jian Daozi e gli altri. Jian Daozi stesso rimase a bocca aperta mentre fissava Meng Hao con rinnovata paura e soggezione.


A causa di una ragione in particolare, Jian Daozi aveva vissuto per un lungo periodo di tempo, riuscendo cosi a vedere molti Immortali. Anche se la sua base di coltivazione non era molto alta, lui era intelligente e perspicace. Date queste qualità fu in grado di capire che Meng Hao possedeva una forza che gli altri Immortali semplicemente non avevano.


“Lui deve appartenere alla spaventosa…. Schiera del Mondo Immortale!” pensò, i suoi occhi erano spalancati.


Il sangue fluiva fuori dall’altare formando dei piccoli corsi di un rosso acceso, i quali poi si diffondevano nella sabbia del deserto. Il puzzo di sangue si diffuse, riempiendo l’aria. Il sangue ricoprì persino alcuni simboli magici sull’altare, cosa che gli fece emanare delle bizzarre luci nell’aria.


Sempre meno persone potevano essere viste sull’altare. Originariamente, ce n’erano più di venti, ma ora, ce n’erano solo undici!


Fan Dong’er e Bei Yu erano ancora li, ma gli altri coltivatori che originariamente erano arrivati con loro erano stati tutti rimpiazzati, con l’eccezione del robusto coltivatore del corpo, il quale riuscì con astuzia ad evitare tutti gli attacchi diretti a lui.


Fan Dong’er non era più affiancata da tre persone, ma due. Erano entrambi giovani, le loro facce di un bianco pallido, il sangue colava dal bordo della loro bocca. Delle pozze di sangue potevano essere viste sotto i loro piedi.


All’inizio, Bei Yu era accompagnata da altri due coltivatori Demoniaci. Ora, ce n’erano cinque. Due erano donne anziane, gli altri erano tre coltivatori Demoniaci. Quelli che li avevano portati qui erano stati uccisi da altri coltivatori Demoniaci e questi erano quelli che erano riusciti a resistere fino alla fine.


Tuttavia, i tuoni continuavano a rimbombare e per quanto riguarda le persone presenti… ce n’erano ancora due di troppo!


Tra le undici persone presenti, otto avevano i marchi rossi sul dorso delle loro mani. Quelli che non li avevano erano un coltivatore ordinario e due coltivatori Demoniaci. Tutti e tre avevano le facce livide e assolutamente nessun marchio!


Quei marchi erano come un sigillo vitale, un marchio di approvazione da parte della Sfera del Vortice del Vento. Chiunque avesse quel marchio non sarebbe stato spazzato via dal tuono divino.


Il sangue fluiva attraverso l’altare mentre tutti rimanevano immobili in silenzio, mentre fissavano Meng Hao. La paura poteva essere vista nel profondo dei loro occhi; nella battaglia di un momento fa, più della metà delle persone era stata uccisa da lui.


Sotto l’altare, Jian Daozi e gli altri erano completamente scioccati. L’immagine di Meng Hao che massacrava i suoi nemici era impressa a fuoco nel profondo dei loro cuori, la cosa gli lasciò un’incredibile impressione.


Dopo alcuni attimi di respiro, il combattimento riprese di nuovo; tutti attaccarono virtualmente nello stesso istante, cercando di uccidere i tre coltivatori che non avevano il marchio sulle loro mani.


I tre sapevano che se non fossero stati in grado di ottenere un marchio, sarebbero stati spazzati via dal tuono, completamente eradicati!


Un tuono esplose e del sangue schizzò fuori dalla bocca dei tre coltivatori. Senza nemmeno contare le gravi ferite che avevano subito; si stavano indebolendo a tal punto da far credere che un successivo tuono sarebbe stato in gradi di ucciderli. Iniziarono a discendere nella pazzia, ruggendo, bruciando la loro forza vitale, esplodendo con tutto il potere che riuscivano a padroneggiare.


Fu con completa pazzia, che attaccarono i membri del clan che pensavano di riuscire a sconfiggere!


Le esplosioni echeggiavano mentre il combattimento continuava ad infuriare. I coltivatori della Sfera del Vortice del Vento continuavano a tenere le loro teste abbassate, non osando nemmeno lanciare una sbirciata a quello che stava succedendo, anche se Jiang Daozi ed il suo gruppo continuavano ad osservare.


Meng Hao scosse la mano e l’Essenza della Fiamma Divina eruttò all’esterno. Spinse la sua mano verso il basso, sulla spalla di un coltivatore Demoniaco che non aveva il marchio e all’istante l’uomo venne consumato dalla Fiamma Divina. Un urlo miserabile poteva essere sentito mentre Meng Hao tirava indietro la sua mano e il coltivatore Demoniaco si trasformava in nient’altro che cenere.


Allo stesso tempo, gli altri due senza il marchio vennero uccisi a loro volta, riducendo il numero di persone sull’altare… a otto!


Oltre Meng Hao, c’erano due coltivatori ordinari e cinque coltivatori Demoniaci, tutti con dei marchi sulle loro mani!


Tutti emisero dei sospiri di sollievo.


“Finalmente è finita…”


“Non posso credere che le leggi naturali nella Sfera del Vortice del Vento siano cambiate…”


Persino Jian Daozi e gli altri sotto l’altare presumevano che tutto fosse finito. Tuttavia… i tuoni continuavano a esplodere! Le facce di tutti sbiancarono, ma nessuno tossì del sangue. Però, il fatto che i tuoni non si erano fermati stava ad indicare solo una cosa.


C’era ancora qualcuno senza marchio! Per di più, quella persona non era presente sull’altare!


“Impossibile! Siamo chiaramente gli ultimi rimasti! Perché si sentono ancora tuoni Divini!?!?”


“Qualcuno sta ancora nascondendo delle persone nella sua borsa da trasporto!!” Tutti iniziarono a guardarsi intorno con sospetto. Fan Dong’er strinse i denti realizzando che c’erano più coltivatori Demoniaci rispetto agli ordinari, cosa che non pendeva a suo vantaggio. Dopo un momento di esitazione, aprì la sua borsa da trasporto e fece vedere a tutti che era priva di persone.


Gli altri coltivatori dietro di lei fecero lo stesso senza esitazione, anche i coltivatori Demoniaci inclusa Bei Yu fecero lo stesso. Alla fine, Meng Hao rimase l’unico a non aver aperto la sua borsa da trasporto.


A questo punto, tutti gli occhi caddero su Meng Hao.


“Meng Hao ha già ottenuto un secondo marchio e lo ha riposto all’interno della sua borsa da trasporto!” Un tuono risuonò e tutti guardavano Meng Hao con sguardi vigili.


Meng Hao era il più potente tra di loro, un fatto che era palesemente chiaro grazie al combattimento appena concluso. In questo istante, Meng Hao… era la loro più grande minaccia.


Poté essere sentito un altro tuono, ma questa volta, non era solo un suono. Un fulmine discese dal cielo, andando ad infrangersi sull’altare con un incredibile potere distruttivo. L’intero altare tremò e Meng Hao schivò di lato per evitare il colpo.


“Meng Hao, che stai facendo!? Apri la tua borsa da trasporto e uccidi quella persona!”


“Se non fai qualcosa, allora non incolparci per aver unito le forze per ucciderti!” Vennero tutti scioccati dal tuono esplosivo e dal fulmine che lo aveva seguito. Secondo la loro prospettiva, se Meng Hao non avesse aperto la sua borsa da trasporto ed ucciso la persona all’interno, allora tutti loro sarebbero morti.


Gli occhi di Meng Hao si spalancarono. Al momento, Su Yan era all’interno della sua borsa da trasporto, che tremava. La sua paura era una sorpresa per Meng Hao; originariamente, non aveva mai avuto paura di morire. Ora, tuttavia, ne sembrava terrificata, un cambiamento totale che non poteva che far nascere del sospetto nel suo cuore.


“Possibile che abbia qualche tipo di magia di reincarnazione che, se la uccido io, le permetterebbe di resuscitare, ma se uccisa dal tuono dell’Essenza del Mondo morirebbe davvero?!” Gli occhi di Meng Hao vibrarono e poi ripensò alle altre abilità divine di Su Yan e realizzò che una cosa del genere non era impossibile.


Mentre rimaneva li a pensare, le altre persone rimanevano sempre più scioccate dal tuono e dal fulmine.


“Uniamo le forze! Anche se non possiamo ucciderlo noi stessi, possiamo per lo meno forzarlo al di fuori dell’altare. A quel punto il tuono ci aiuterà ad uccidere quella persona nella sua borsa da trasporto!”


La gente iniziò ad annunciare: ”Attacchiamo insieme!”


I coltivatori Demoniaci odiavano Meng Hao da tempo, quindi immediatamente formarono un gruppo ed attaccarono Meng Hao.


Allo stesso tempo, anche Fan Dong’er e gli altri coltivatori ordinari si raggrupparono e fecero carica verso Meng Hao. Le azioni di Meng Hao ora influenzavano tutte le loro vite, quindi come potevano non agire?


Gli occhi di Meng Hao brillarono. Invece di attaccare, indietreggiò, guadagnando tempo per mandare del senso divino all’interno della sua borsa da trasporto per poi urlare nelle orecchie di Su Yan.


“Dammi una delle tue abilità divine e otterrò un posto per te all’interno della Sfera del Vortice del Vento!” Era determinato a provare questa tattica.


La faccia di Su Yan sbiancò. Il sangue schizzò fuori dalla sua bocca e la sua espressione era una di completo terrore. Era in grado di percepire gli attacchi mortali all’esterno, ma lo stesso non era disposta a dare una delle sue abilità divine a Meng Hao.


“Piuttosto muoio!” rispose lei.


“Non le voglio tutte, una soltanto sarà abbastanza! Devi darmi un motivo per aiutarti a non essere spazzata via dalla Sfera del Vortice di Vento!” Meng Hao continuava a retrocedere mentre tutti gli altri lo attaccavano. Danzava avanti e indietro, la sue espressione rimase calma mentre usava il senso divino per persuadere Su Yan.


Un altro tuono colpì, ancora più intenso dell’ultima volta. Caddero due fulmini e le menti di tutti quanti vacillarono. La faccia di Meng Hao sbiancò ed il senso di crisi mortale si fece più intenso. Era come se… la prossima pioggia di fulmini lo avrebbe colpito.


Gli occhi di Meng Hao brillarono. La migliore opzione al momento era quella di uccidere Su Yan, cosa che avrebbe fatto dissipare i fulmini. Se si fosse spinto troppo oltre, avrebbe messo se stesso in pericolo.


“Opportunità del genere non accadono spesso… sarebbe una vergogna arrendersi ora.”


I suoi occhi si illuminarono e ancora una volta percepì il terrore che Su Yan provava per il tuono ed il fulmine.


Stringendo i denti, indietreggiò ancora una volta e di nuovo emanò del senso divino.


Su Yan era in grado di percepire la volontà di morte nel fulmine, cosa che la faceva tremare. Lei non temeva la possibilità che Meng Hao la uccidesse, la cosa di cui aveva veramente paura era essere eradicata dal fulmine!


La sensazione di morte imminente si fece più intensa e Su Yan fu in grado di capire che un altro colpo di tuoni e fulmini era in arrivo.


“Se muoio, morirai anche tu!!” pianse lei. In risposta, Meng Hao diede un colpetto alla sua borsa da trasporto e tirò fuori Su Yan. Un tuono esplose e sette fulmini si formarono in alto; allo stesso tempo, lui fece un gesto come se stesse per lanciarla di fronte a lui.


“Ti do solo un’abilità divina!!” Strillò Su Yan mentre guardava il fulmine; non riuscì più a reggere.


“D’accordo! Voglio i Sette Passi di Dio!” gli occhi di Meng Hao brillarono mentre spingeva il suo senso divino verso di lei. Su Yan sapeva di non avere molto tempo. Anche se la infastidiva, non aveva nessun’altra scelta, quindi lasciò entrare il suo senso divino nella sua mente che poi prese la magia Daoista dei Sette Passi di Dio [1].


Nel momento in cui Meng Hao acquisì la magia Daoista, i sette fulmini iniziarono a discendere. Improvvisamente, Meng Hao si voltò, e apparve il Calderone dei Fulmini nella sua mano. L'elettricità iniziò a danzare mentre si cambiava di posto con una delle vecchie coltivatrici Demoniache. Non appena riapparve, vicino ad un altro dei coltivatori Demoniaci, rilasciò il suo Pugno dello Sterminio della Vita.


Si mosse cosi in fretta che nessuno ebbe il tempo di reagire. In un battito di ciglia, esplose un tuono e il coltivatore Demoniaco divenne una nuvola di sangue ed interiora.


Non appena il coltivatore Demoniaco morì, il marchio sulla sua mano scomparve, trasformandosi in un qi rosso che si solidificò sulla mano di Su Yan.


In quello stesso istante, i sette fulmini sparirono senza traccia ed il tuono si dissolse.


Adesso c’erano di nuovo solo otto persone sull’altare, un coltivatore Demoniaco in meno e una Su Yan tremolante in più.


Se si aggiungeva Chu Yuyan, la quale era ancora all’interno della sua borsa da trasporto, il totale diventava nove!


Tutti loro avevano dei marchi sulle mani, indicando la loro qualifica a rimanere nella Sfera del Vortice di Vento!


Da questo momento, il combattimento cessò. Nessuno continuò ad attaccare Meng Hao. Tutti indietreggiarono, guardandosi intorno vigili, in silenzio e con espressioni di cordoglio sulle loro facce.


Mentre guardavano in basso i diecimila coltivatori sotto l’altare e il le altre decine di centinai a di umani più in lontananza, Fan Dong’er e gli altri all’improvviso non si sentirono più superiori. Al contrario, si sentirono come combattenti all’interno di una gabbia, con le persone intorno a loro che formavano il pubblico, nonostante il fatto che non osavano nemmeno sollevare le loro teste per guardare.


I superiori erano lo spettacolo e gli inferiori erano il pubblico. Quindi, esattamente… chi erano i superiori?


NOTE:


1. Su Yan ha usato i Sette Passi di Dio contro Meng Hao nel capitolo 1032.


__


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:


https://www.patreon.com/madotter


Grazie!                                


                                



