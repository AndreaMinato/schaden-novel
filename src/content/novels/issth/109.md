---
title: Capitolo 109 - La Leggenda del Destino
pubDate: 2025-03-17T11:17:34.778Z
tags:
    - issth
---


Un guscio di strombo vecchio di mille anni del Mare della Via Lattea, capace di aumentare la longevità di un Coltivatore. La longevità non ha prezzo. Una lunga vita è importante per tutti; è una sete che viene dall'anima stessa.


Questo è vero soprattutto con i Coltivatori, ancora più per quelli che raggiungono la fine della vita. Quelli, per aggiungere metà di un ciclo di sessant'anni alle loro vite, pagherebbero qualunque prezzo.


Il fatto che quello fosse il primo oggetto all'asta scatenò un brusio fra la folla. Le persone iniziarono immediatamente a dichiarare i loro prezzi, dalle cabine private in alto e dalla folla di quasi mille in basso. I prezzi si alzarono e alzarono, finché Meng Hao non cominciò ad essere apprensivo.


Alla fine, qualcuno dalle celle private, al secondo livello, riuscì ad ottenerlo. Anche se nessuno nella folla era riuscito ad ottenerlo, la sola vendita bastò a sollevare il loro spirito. Quando il secondo, terzo e quarto oggetto apparvero, l’atmosfera si fece ancora più eccitante, e i prezzi si fecero sempre più alti.


Quella era la prima volta che Meng Hao si presentava a un’asta del genere, e la prima volta che vedeva dei Coltivatori così eccitati. Si schiarì la mente, e si guardò intorno mentre i Coltivatori chiamavano un prezzo dopo l’altro per gli oggetti che interessavano.


“Il Lotto 8 è l’oggetto per cui molti Compagni Daoisti sono venuti specificamente qui…” disse freddamente Sir Qiao. Scosse la mano destra, e dietro di lui apparve Qiao Ling con un altro oggetto su un vassoio di giada.


Era il frammento di un osso nero. I suoi angoli erano smussati, sembrava un pezzo di teschio. Sulla sua superficie erano incisi complicati simboli magici, ed emanava un’aura antica e spettrale, sigillata da un piccolo scudo prodotto dal vassoio di giada.


Nonostante tutto, un po’ di aura fluttuava fuori, riempiendo la piazza dell’asta con quello che sembrava il tanfo della carne marcita, accumulato in moltissimi anni.


Tutti i presenti sentirono un’aura antica, colma di un dolore selvaggio e indescrivibile.


“Una delle tre Zone di Pericolo nel Dominio Meridionale è l’Antico Tempio del Destino! Il Clan del Destino salì al potere nei tempi antichi, e le loro azioni non erano approvate dai Cieli. Il Dao Celeste li maledisse, uccidendoli. Ma i loro spiriti non erano disposti a morire, tanto da sfidare i Cieli per crearsi un tempio!


È difficile dire quanti anni siano passati da allora. Il tempio è diventato una Zona di Pericolo, colma di grandi imprevisti. Anche i Coltivatori dell’Anima Nascente faranno fatica anche solo a sopravvivere. Tuttavia, nel tempio è presente un antica Eredità, medicine spirituali e tesori. Anni fa, uno degli anziani del Clan della Spada Solitaria ne uscì vivo, farfugliando qualcosa sull'Elisir della Lunga Vita che aveva visto!


Io sono orgoglioso di rappresentare il Padiglione dei Cento Tesori e vendere questo oggetto, proveniente direttamente dal Tempio del Destino. Ha il potere di fornire una guardia contro il male.” Quando smise di parlare, ogni cosa era immersa nel silenzio. Ma i presenti non impiegarono molto prima di fare offerte.


“Trecentomila Pietre dello Spirito!”


“Cinquecentomila! Questo oggetto può proteggere dal male. Se andrò nel Tempio Antico del Destino morirò certamente. Ma sto raggiungendo il limite della mia longevità; con quell'oggetto, forse, potrò accedere al Tempio!”


“Seicentomila! Sono determinato anche io!”


Mentre ascoltava i prezzi che si alzavano, gli occhi di Meng Hao lampeggiarono. Aveva letto delle tre Zone di Pericolo del Dominio Meridionale. Ma sapeva solo informazioni generali. Ora sapevo qualcosa di più grazie a Sir Qiao.


“Le tre Zone di Pericolo: la Grotta della Rinascita, il Tempio Antico del Destino e i Laghi del Dao Primordiale…” Meng Hao guardò mentre le puntate aumentavano. Dopo un po’ chiuse gli occhi. Quell'oggetto non gli interessava.


Passò del tempo, oggetti su oggetti vennero venduti. Alla fine la voce di Sir Qiao risuonò.


“Il Lotto 38 è una bottiglia di Elisir della Stabilità Raffinata, sei in totale. Composte personalmente dal Demone Gran Maestro degli Elisir, sono perfetti per i Coltivatori della Stabilità della Consistenza. Il prezzo di base è trentamila Pietre dello Spirito, e l’incremento delle offerte parte da diecimila.” Gli occhi di Meng Hao si sbarrarono.


Alcuni degli oggetti di prima contenevano elisir medicinali. Tuttavia, il prezzo era troppo alto o inappropriato. Stesso per i tesori. Ma l’Elisir della Stabilità Raffinata era il meno costoso di tutti gli oggetti in vendita.


“Quarantamila Pietre dello Spirito.” I Coltivatori della Condensazione del Qi erano la percentuale più alta dei partecipanti, e dopo di loro venivano quelli della Stabilità della Consistenza. Il numero di persone che avevano fatto offerte prima non era molto alto, ma per quell'oggetto furono in molti a fare un’offerta.


“Cinquantamila!”


“Io ne offro Ottantamila! Quegli Elisir mi servono. Vi prego, Compagni Daoisti, lasciatemeli prendere per la Setta del Picco della Nuvola.”


“Centomila!” disse Meng Hao, gli occhi illuminati. Quegli elisir servivano anche a lui. Nel momento in cui aprì la bocca, il Coltivatore che aveva appena parlato si voltò. I suoi occhi si mossero avanti e indietro; erano in tanti, impossibile capire chi avesse parlato.


“Centodiecimila!” disse freddamente.


“Centocinquantamila!” A Meng Hao non importava nulla di quel Coltivatore, men che meno chi egli fosse. Appena parlò, lo sguardo dell’uomo si posò su di lui.


Quel Coltivatore veniva dalla Setta del Picco della Nuvola, ed era anch'egli all'inizio della Stabilità della Consistenza. Fissò cupamente Meng Hao, serrando i denti. “Duecentomila!” disse. Nessun altro era disposto a puntare di più. Quell'elisir era straordinario, ma pochi tra di loro potevano permettersi duecentomila Pietre dello Spirito.


Meng Hao aggrottò la fronte. Quell'elisir gli serviva, ma gliene bastava solo uno. Non poteva sapere quanto sarebbe aumentato il prezzo dell’albero della Primavera e dell’Autunno. Paragonato a quello, l’elisir non era importante. Decise di lasciar perdere.


“Il Lotto 39 è un albero della Primavera e dell’Autunno. Questo tipo di legno è davvero molto raro. Può sopprimere diecimila tipi di veleno, e può essere raffinato nell'ingrediente primario richiesto per una varietà di oggetti magici. Questa è la prima volta che offro all'asta questo oggetto personalmente, e come tale vorrei condividere con voi Compagni Daoisti delle informazioni riservate.


Un Albero della Primavera e dell’Autunno nasce quando un comune legno viene colpito da un fulmine della Primavera e dell’Autunno. Non può essere prodotto dall'uomo, e appare solo in accordo con la fortuna dei Cieli. Molti di voi probabilmente lo sanno già. Questo albero non possiede radici, per cui, se lo impianterete nella terra, non crescerà. Tuttavia, secondo la leggenda, questo albero possiede un albero genitore nelle pianure gialle dell’inferno, chiamato Albero del Mondo!” Le sue parole scatenarono un boato nella piazza. Solo udire le parole “Albero Mondo” fece guardare in basso i Coltivatori delle cabile private, atterriti.


“Sir Qiao,” risuonò una voce da una cabina, “Questo Albero del Mondo è lo stesso delle leggende, quello che può condurre fino ai Cieli?”


“Corretto,” disse Sir Qiao, calmo in viso. “La sua forma è quella di un bue, la sua corteccia si stacca facilmente e quando accade le strisce assomigliano a nastri o a serpenti gialli. Il suo frutto è quello di un Albero della pioggia d’oro, e la sua corteccia è quella di un olmo. Il suo nome è Albero del Mondo.


Secondo le antiche leggende, un potentissimo esperto sostituì il paradiso molto tempo fa. Coprì persino il cielo stellato, da solo. La sua potenza nascondeva il mondo dal firmamento. Ma l’Albero del Mondo non aveva intenzione di vivere sotto quel Cielo. Distrusse sé stesso nel cielo stellato. Ma la sua volontà rimase sulla terra. Durante le stagioni di Primavera e Autunno, dei fulmini del Cielo cadono per distruggerlo; per proteggersi creò l’albero della Primavera e dell’Autunno.


Foglie verde scuro, corteccia viola. Fiori neri e frutta gialla. Non c’è alcun suono sotto la sua corteccia, e non emette alcuna ombra. Sono solo voci che ho udito, non so se sono vere o false. La base d’asta dell’albero inizia a centomila Pietre dello Spirito.” Le parole di Sir Qiao bastarono a interessare molti di quelli che prima non lo erano.


Meng Hao aggrottò la fronte. Prima era fiducioso nel riuscire controllare il prezzo dell’albero, ma con tante persone interessate sarebbe stato costretto a pagare un prezzo più alto.


Guardò verso Sir Qiao, in piedi nel mezzo del palco. Il volto era privo di espressione, ma Meng Hao poteva percepire quanto fosse acido e spavaldo.


Anche Chu Yuyan era accigliata, nel livello più alto di una delle cabine private. Le sue delicate sopracciglia si piegarono, e sospirò interiormente. Si era resa conto di essere stata affrettata. Il padiglione dei Cento Tesori aveva fatto quello, intenzionalmente, dopo le sue offerte. Probabilmente sapevano perché le serviva quell'albero.


Molte persone cominciarono a fare le loro offerte.


“Centocinquantamila!”


“Duecentomila!”


“Duecentotrentamila!”


Meng Hao restò seduto mentre i prezzi si alzavano. Sollevò la mano.


“Duecentosessantamila! Non posso andare oltre. Può cancellare il veleno, ma è un oggetto deperibile. Non mi serve per via di qualche cosiddetto Albero del Mondo. Mi serve solo per il veleno.” Le parole educate furono pronunciate da un elegante Coltivatore in una tunica nera. Salutò i Coltivatori presenti con le mani giunte.


Fu allora che Chu Yuan parlò “Trecentomila!” La sua voce risuonò chiaramente, facendo alzare gli occhi a  molti, anche se non erano sicuri di chi avesse parlato.


“Trecentoventimila!” disse l’altro Coltivatore. Il suo cuore batteva fortissimo. Serrò i denti e guardò in alto, verso le cabine private. Tutti quelli che erano lassù erano figure importanti dello Stato della Comparsa Orientale, e non erano da offendere. Ma non doveva arrendersi.


“Trecentocinquantamila!” disse fredda Chu Yuyan. Alcuni in basso erano ora in grado di capire da dove venisse la voce, e guardarono il livello più alto delle cabine private. Tuttavia, molti dei Coltivatori non avevano ancora determinato da dove venisse la voce.


Il Coltivatore dall'abito nero tremò in volto. Emise un’aspra risata. Trecentomila Pietre dello Spirito era il suo limite, e includeva una quantità presa in prestito da altri. Tuttavia, quella questione era di importanza secondaria. Quello che gli dava una ragione più grande per abbandonare la competizione era l’identità dell’avversaria. Non era in grado di identificare dove la persona che puntava contro di lui si trovasse, il fatto che provenisse dalle cabine private bastava a indicare che si trattasse di qualcuno che non doveva essere provocato.


Si sedette, inacidito, senza proporre altro.


Tutti sapevano che, chiunque fosse quella donna misteriosa, aveva davvero bisogno dell’Albero. Nessuno era disposto a offendere qualcuno dalle cabine private.


Chu Yuyan emise un lieve sospiro. Trecentomila Pietre dello Spirito erano molte di più del valore effettivo dell’Albero. Ma per lei li valeva tutti. Tuttavia, in quel momento, una voce spezzò il silenzio in basso.


“Trecentosessantamila.”


Quando la voce risuonò, tutti nella piazza sobbalzarono, guardandosi intorno in cerca della persona che aveva parlato. E poiché i Coltivatori nelle vicinanze lo fissavano sorpresi, non ci volle molto prima che tutti nella piazza rivolgessero lo sguardo verso di lui.


Meng Hao sedette, a testa bassa, il viso coperto, gli occhi calmi.


“Quattrocentomila!” esclamò Ch Yuyan, accigliandosi di colpo. Non avrebbe mai immaginato che qualcuno proponesse un’altra offerta. La sua unica possibilità era alzare il prezzo.


“Quattrocentodiecimila,” disse calmo Meng Hao.
                                


                                



