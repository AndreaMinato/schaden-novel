---
title: Capitolo 1092 - Mantra del Demone: Rimprovero Ipnotico!
pubDate: 2025-03-17T11:17:35.044Z
tags:
    - issth
---


Proprio mentre il coltivatore Demoniaco di mezza età si stava avvicinando sulla giada bianca, un freddo brontolio riecheggiò da dentro la cascata.


“Smamma!” disse qualcuno.


Quella singola parola sembrò evocare tuoni e fulmini: un’energia impressionante si innalzò e fece tremare ogni cosa. Una bufera prese vita e si concentrò prontamente sul coltivatore Demoniaco.


ROOOOOOOAAARR!!


L’espressione del coltivatore Demoniaco si illuminò e il sangue spruzzò dalla sua bocca in un flusso continuo mentre questo cadeva all’indietro come un aquilone a cui avevano appena tagliato il filo. Cadde indietro di diverse centinaia di metri prima di fermarsi, con volto pallido e corpo tremante.


Bei Yu sedeva sulla sua nave, che stava volteggiando a mezz’aria. Improvvisamente il suo volto si illuminò e pronunciò quattro parole, una alla volta: “Mantra del Demone: Rimprovero Ipnotico!!” [1]


Le menti degli altri coltivatori Demoniaci tremarono e sui loro volti apparve un’espressione di incredulità mentre guardavano la cascata.


Persino Fan Dong sembrava sconvolta.


Gli occhi di Meng Hao si spalancarono: la voce che aveva parlato aveva appena utilizzato una sola frase per rilasciare un potere incredibile. Quella frase era come una tecnica magica, un’abilità divina capace di sconvolgere la mente. Non solo aveva lasciato il corpo del coltivatore Demoniaco in preda ai tremori, ma aveva anche attaccato con ferocia i suoi pensieri.


Meng Hao aveva già sentito le quattro parole che erano uscite dalla bocca di Bei Yu. Sapeva che si trattava di una delle tre magie Daoiste più potenti dell’Orda Dei Coltivatori Demoniaci del Mondo del Dio dei Nove Mari!


“Il Mantra del Demone può far sì che il senso divino di qualcuno di rivolti contro la persona stessa…” pensò. “E’ impossibile difendersi da esso, e più è forte il senso divino, più terrificanti saranno i risultati!”


Pochi coltivatori Demoniaci erano capaci di impararlo con successo. In quella generazione, solo Bei Yu e Long Tianhai l’avevano studiato, così come gli altri otto Demoni della Sfera del Mare.


Da come era stato usato, Meng Hao, insieme a Fan Dong e Bei Yu, potevano dire con certezza che chiunque fosse all’interno della cascata non aveva attaccato con l’intento di uccidere, ma piuttosto per dare un avvertimento.


Il coltivatore Demoniaco fluttuò a mezz’aria con volto pallido, guardando la cascata con terrore. Alla fine unì le mani e si inchinò, poi ritornò di corsa alla sua nave. La volpe bianca non si era mossa per tutto quel tempo e non aveva nemmeno guardato in alto. Aveva semplicemente continuato ad allenare le sue tecniche di respirazione con la giada bianca.


Gli occhi di Meng Hao si illuminarono ma continuò a rimanere lì in silenzio. Bei Yu esitò per un momento, poi si mosse in avanti, verso la cascata.
Sentendo di non avere altre alternative, congiunse le mani e si inchinò, prima di dire: “Io sono la Figlia del Mare della Nuova Generazione, dal Mondo del Dio dei Nove Mari. Signore, che relazione avete con l’Orda dei Coltivatori Demoniaci?”


Il Mantra del Demone era una magia esoterica dell’Orda dei Coltivatori Demoniaci, qualcosa a cui nessun estraneo avrebbe mai avuto accesso. Eppure tutti avevano visto quello che era successo poco prima.


Non ci fu risposta dalla cascata e alla fine la volpe bianca aprì la bocca e ingoiò la giada bianca, per poi voltarsi e scomparire nella cascata in un lampo di luce bianca.


Bei Yu esitò per un momento e alla fine decise di non correre il rischio di gettarsi nella cascata: il potere di una singola parola aveva appena rivelato che la base di coltivazione di chiunque fosse al suo interno era incredibilmente potente.


Dopo aver unito le mani con rispetto un’altra volta, Bei Yu tornò alla sua nave. Fu in quel momento che Meng Hao chiuse l’occhio destro nove volte in rapida successione. I boati riempirono la sua mente quando la sua visione del mondo cambiò completamente. La sua visione divenne tanto potente tanto da penetrare attraverso la cascata dove, incredibilmente, vide una Grotta dell’Immortale e un uomo di mezza età seduto a gambe incrociate. Di fianco all’uomo c’era una tomba.


Era come se l’uomo fosse sempre stato lì e sempre ci sarebbe stato, seduto in compagnia della tomba.


Non appena Meng Hao poggiò gli occhi su di lui, l’uomo nella Grotta dell’Immortale si voltò improvvisamente a guardarlo. Quando i loro sguardi si incontrarono un’espressione di shock lampeggiò nei suoi occhi e mosse la manica, ponendo fine alla visione di Meng Hao. Il dolore riempì la sua mente e la sua faccia divenne rossa, ma si riprese velocemente.


Nonostante la visione fosse finita poteva ancora immaginare con chiarezza l’aspetto dell’uomo e ricordò che aveva una scaglia bianca sulla fronte.


“Era un coltivatore Demoniaco!” pensò. Dopo un momento, continuò. Jian Daozi esitò per un momento e poi lo seguì. Presto tutti gli altri sulle navi lo seguirono.


Dopo aver proseguito per un po’, la mano di Meng Hao si allungò improvvisamente per afferrare Jian Daozi. Jian Daozi considerò l’idea di scansarlo ma esitò e la mano di Meng Hao si aggrappò al suo braccio.


“Grande Immortale…” disse, sembrando allarmato.


“Quel coltivatore Demoniaco era uno dei coltelli che avevi preparato per piantarlo nelle nostre schiene, giusto?” Disse Meng Hao freddamente, prima di rilasciare il braccio di Jian Daozi.


Uno sguardo amaro apparve sul volto di Jian Daozi, come se volesse spiegare quello che era successo ma non potesse farlo.


“Puoi continuare a fingere per tutto il tempo che vuoi, ma ricorda… non provocarmi!” disse Meng Hao, una parola per volta, fissando Jian Daozi negli occhi.


“Strapparti il dito era solo un avvertimento. Se osi provocarmi di nuovo… non mi importa chi hai nascosto qui nella Sfera del Vortice di Vento, e nemmeno quanti coltelli hai preparato… te ne pentirai!” A quel punto Meng Hao sorrise leggermente.


Per Jian Daozi, comunque, quel sorriso era carico di qualcosa di terrificante, come se la persona di fronte a lui fosse un mostro feroce, qualcuno che non avrebbe mai osato provocare. Se lo avesse fatto, allora… non aveva idea di quello che sarebbe potuto succedere.


Non riscontrarono nulla di inusuale per tutto il resto del viaggio, e Jian Daozi non rivolse più la parola a Meng Hao. Mentre proseguivano il loro viaggio, Meng Hao continuò a godersi la vista con espressione tranquilla.


Per quanto riguardava i coltivatori dalla Sfera della Montagna e del Mare, procedettero con cautela. Dopo quello che era successo al coltivatore Demoniaco di mezza età, il loro comportamento aggressivo sembrava essersi acquietato: non tentarono nemmeno una volta di afferrare una delle tante cose desiderabili che videro lungo la strada.


La Nona Nazione non era molto vasta. Dopo aver volato per quasi mezza giornata, Bei Yu virò verso la Grotta dell’Immortale che aveva scelto. Uno per uno, anche gli altri coltivatori Demoniaci se ne andarono e, alla fine, partirono anche Fan Dong e il suo giovane compagno coltivatore. Presto, davanti a Meng Hao apparve una città.


Era una città di mortali ed era anche la capitale della Nona Nazione.


Dietro la capitale era a malapena visibile una montagna: la vetta era innevata e la parte bassa era piena di vegetazione. Ai piedi della montagna c’era un lago, alimentato da un fiume che si allungava nella distanza.


Il lago era piatto come uno specchio, senza la minima increspatura, e rifletteva perfettamente il cielo.


Jian Daozi continuò ad accompagnare Meng Hao mentre volava di fianco alla città e attraverso il lago. Presto si ritrovò direttamente di fronte al Monte del Sigillo Bianco.


Mentre si avvicinavano, un vento gelido soffiò sulla pendice della montagna. Era estate e il caldo era opprimente, per cui quel vento freddo era incredibilmente rigenerante. Era il tipo di sensazione che avrebbe fatto piacere a chiunque quella montagna mezza coperta di neve.


Quella sensazione era rinforzata dalla neve bianca in cima alla montagna, che creava un bellissimo contrasto con lo smeraldo della vegetazione alla base del monte. La cosa che aveva colpito di più Meng Hao, però, era il fatto che, avvicinandosi, aveva chiaramente percepito la legge naturale del Mondo dell’Essenza diventare più forte e definita.


Era come se la montagna fosse il nucleo dell’intera Nona Nazione, come se fosse la fonte di tutta la legge naturale e dell’Essenza.


Inoltre, la montagna fece rivivere a Meng Hao una sensazione simile a quella che aveva provato sulle Torri di Tang del Pianeta del Paradiso Meridionale.


Era il tipo di sensazione che proveniva da qualcosa che era stato soggetto di venerazione per decine di migliaia di anni. Era un’energia intangibile, simile a quella che derivava dal bruciare l’incenso. Dopo essersi congelata fino ad un certo punto, era diventata l’Aura Nazionale della Nona Nazione, e alla fine si era trasformata un tipo di flusso di qi!


Il flusso di qi della Sfera del Vortice di Vento.


Meng Hao si stava commuovendo sempre di più. I sui occhi si spalancarono sempre di più mentre guardava verso il vertice della montagna, da cui si sentiva in qualche modo attratto.


Quella sensazione crebbe lentamente e con sempre maggiore intensità, facendo battere il cuore di Meng Hao. Il suo sangue iniziò a correre nelle vene e presto non riuscì a controllare il suo bisogno di dirigersi verso la vetta della montagna per vedere cosa lo stesse richiamando.


Proprio quando era sul punto di fare un passo avanti, si fermò.


“Interessante. Per qualche ragione ho la sensazione che lo scopo di questo richiamo sia quello di convincermi a volare direttamente fino alla vetta della montagna…” dopo un momento di riflessione, decise di non farlo ma, piuttosto, iniziò a salire le scale di pietra partendo dal primo gradino.


Dietro di lui, Jian Daozi e gli altri uomini anziani notarono quello che stava facendo e si scambiarono sguardi di stupore.


Il Monte del Sigillo Bianco era il posto più sacro in tutta la Nona Nazione, una Montagna Sacra che molti Immortali avevano visitato in passato.
Teoricamente, tutti loro avevano scelto di volare direttamente fino alla cima mentre Meng Hao aveva scelto di scalarla lentamente da valle. Era una scelta estremamente rara ed insolita.


A dire la verità, scalare la montagna dal basso avrebbe avuto un impatto ancora più intenso sulle leggi naturali e sulle Essenze concentrate nel nucleo della Nona Nazione, così come sull’Aura Nazionale.


Meng Hao iniziò a risalire i gradini, prendendosi tutto il tempo necessario. A volte si fermava addirittura per rilasciare la sensazione data dalle leggi naturali sulla montagna e dalle Essenze onnipresenti. Inoltre, era anche in grado di percepire la cosiddetta Aura Nazionale che si era costruita sulla montagna grazie ad anni di venerazione.


A quel punto allungò la mano destra in aria e fece come per afferrare qualcosa. “Per caso questa è… l’Essenza del vento?” mormorò.


Anche se non lo sapeva, da qualche parte nella Nona Nazione stava infuriando un vento di burrasca.


“L’Essenza dell’acqua… e questo è fuoco… sono tutte incomplete…”


Il tempo passò e, passeggiando, arrivò in cima. Presto calò la notte e alla fine il sole nascente si vide all’orizzonte. Poi si fece mezzogiorno: fu a questo punto che superò la zona boschiva color smeraldo ed entrò nell’area innevata. Passo dopo passo continuò il suo cammino. Si immerse nella contemplazione della montagna, in illuminazione. Si dimenticò di camminare e si dimenticò di proseguire.


Non ne era consapevole ma mentre procedeva la sua scalata, tutte le terre della Nona Nazione stavano tremando. Il vento ululava e la pioggia cadeva.
Le luci si accendevano nel cielo e la Sorgente dello Spirito eruttò. Le montagne scomparvero e riapparvero e i fiumi cambiarono corso.


L’intero mondo ne uscì alterato.


Tutti quei cambiamenti avvennero a causa della camminata di Meng Hao e del suo contemplare le leggi naturali del mondo. Quando raggiunse l’illuminazione dell’Essenza del Cielo e della Terra, fece delle acquisizioni che si manifestarono come trasformazioni della Nona Nazione.


Di nuovo a valle del monte, Jian Daozi e gli altri avevano da tempo iniziato a guardare la scena con occhi e mascelle spalancate. Ancora più degli altri uomini anziani, gli occhi di Jian Daozi erano ricolmi di profonda ansia. E quello di cui era ansioso non era chiaramente Meng Hao.


Infatti, Meng Hao non era nemmeno consapevole del fatto che aveva già raggiunto il vertice della montagna!




NOTE:


1. Il nome di questa magia è anche un chengyu, un idioma cinese. La definizione dell’idioma sarebbe: ‘ingannare il pubblico con i pettegolezzi, deludere le persone con le bugie’. In questo caso sono abbastanza sicuro che Er Gen lo abbia copiato semplicemente perché contiene la parola “Demone”: la traduzione carattere per carattere, infatti, sarebbe “parola del demone, deludere la folla”.


__


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:


<a href="https://www.patreon.com/madotter">https://www.patreon.com/madotter </a>


Grazie!                                


                                



