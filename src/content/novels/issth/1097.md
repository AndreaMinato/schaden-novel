---
title: Capitolo 1097 - Valoroso!
pubDate: 2025-03-17T11:17:35.045Z
tags:
    - issth
---


Han Qinglei, coltivatore della Schiera dell’Ottava Montagna, era così forte da lasciare Fan Dong’er e Bei Yu completamente scioccate. Ai loro occhi, chiunque riuscisse a minacciare a tal punto il Reame Antico trovandosi nel Reame Immortale meritava a pieno titolo di essere considerato un sole infuocato.


Secondo Fan Dong’er, Meng Hao era in realtà ben più potente di quei soli infuocati. Ma adesso che aveva incontrato Han Qinglei, aveva dovuto riconoscerne la forza mostruosa.


La sensazione che aveva provato combattendo contro Meng Hao si era ripresentata adesso per la seconda volta.


“I coltivatori della Schiera sono potenti… perché si trovano nella Schiera, o è forse… la loro forza che permette loro di entrarvi!?” Fan Dong’er non riusciva ad accettarlo. Era la Figlia Divina del Mondo del Dio dei Nove Mari e, prima di incontrare Meng Hao, si considerava al di sopra degli altri, il fulcro dell’attenzione di tutti. Tuttavia, l’entrata in scena di Meng Hao aveva cambiato tutto.


Ricordava ancora il suo primo incontro con Meng Hao, sul Pianeta del Paradiso Settentrionale. Allora, non era spaventoso come adesso. In più, a rendere la situazione ancora più difficile da accettare era la velocità con la quale aveva assunto una tale importanza. Prima che si potesse anche solo iniziare ad elaborare l’accaduto, Meng Hao aveva già abbondantemente superato tutti. Ovunque andasse, rappresentava un’enorme montagna che bloccava il cammino a tutti gli altri.


Si udì un boato, ed il sangue sgorgò dalla bocca di Fan Dong’er. Indietreggiò alla velocità della luce, facendo gesti con la mano che rilasciarono numerosi marchi del sigillo. Si unirono tutti di fronte a lei per trasformarsi in una bottiglia magica, che sfrecciò poi verso l’orrendo clone di Han Qinglei.


Il clone di Han Qinglei rise con freddezza ed eseguì un gesto incantato con la mano destra. Apparve all’istante un fiore di ossa bianche. Sfrecciò nell’aria, e quando si scontrò con la bottiglia magica rilasciò una luce bianca. Han Qinglei sfrecciò in avanti, provocando dei boati. Quando tese la mano, la sua carne ed il suo sangue si trasformarono di colpo in ossa scolorite. Toccò la fronte di Fan Dong’er provocando un boato. Il sangue le spruzzò dalla bocca, la pelle si fece pallida ed il suo corpo fu pervaso da un freddo glaciale. Le si annebbiò la vista, ed una sensazione di panico le salì al petto. Di colpo, l’aria attorno a lei andò in pezzi, ed apparve il cadavere di una donna. Fan Dong’er aveva tenuto nascosto il cadavere fino a quel momento, ma dato che quel colpo l’aveva mandata in confusione, non fu più in grado di nasconderlo. Un’aura di morte esplose immediatamente, lasciando sbalordito Han Qinglei. Essendo una persona cauta, indietreggiò all’istante.


In quello stesso istante, lo spazio che occupava fino a poco prima venne inondato da innumerevoli ciocche di capelli neri, che si propagarono in tutte le direzioni.


“Interessante,” disse il clone, sorridendo. “Sembra che dovrò prendere le cose un po’ più seriamente.” Di lato, il secondo clone stava facendo progressivamente indietreggiare Bei Yu.


Le abilità divine e le tecniche magiche di Bei Yu riempirono l’aria di boati. La sua arte magica del senso divino rilasciò innumerevoli aghi invisibili che avanzavano sferrando colpi. Tuttavia, con un solo gesto di una mano, il clone di Han Qinglei fece comparire un’armatura di ossa. Lasciò che il senso divino lo colpisse, ma non gli fece nulla. Poi, il clone con l’armatura di ossa portò avanti entrambe le mani, e le punte delle sue dita si trasformarono in artigli affilati che agitava in aria come armi di una guerra celeste. Bei Yu si trovo all’istante in una posizione molto pericolosa.


Nel frattempo, il vero Han Qinglei stava eseguendo numerosi gesti incantati per rilasciare ogni sorta di abilità divina. Dei lampi luminosi e variopinti si scagliarono sullo scudo protettivo, piegandolo e deformandolo. Si udirono dei suoni sinistri, e si formarono altre crepe.


Meng Hao era ancora seduto a gambe incrociate al di sotto della statua. In quel momento, stava contemplando l’Essenza finale, ed allo stesso tempo si sentiva estremamente preoccupato. Tuttavia, non c’era nulla che potesse fare se non focalizzare tutto il suo potere e la sua energia sull’illuminazione.


Improvvisamente, Hin Qinglei ed i suoi due cloni si fermarono ed iniziarono ad indietreggiare. Le tre figure si avvicinarono l’un l’altra e, anziché unirsi, con un sorriso malvagio dipinto sul volto, si colpirono a vicenda il petto con il palmo della mano!


Contemporaneamente, le tre figure gridarono: “Dao dei Tre Corpi!” e si udì un frastuono incredibilmente potente, simile al boato di un tuono.


Dopo essersi colpiti con i palmi, la base di coltivazione delle tre figure salì alle stelle, e la loro forza da combattimento aumentò drasticamente! Infatti, in quel momento…sembravano essere più potenti di Han Qinglei prima di dividersi in tre!


“Magia della Tomba di Ossa!” Le tre figure si allontanarono l’una dall’altra e sfrecciarono verso Fan Dong’er, Bei Yu e lo scudo del Monte del Sigillo Bianco, ricolmi di un’energia inimmaginabile.


Si muovevano ad una velocità tale da somigliare a frecce nere, ed in un battito di ciglia, una delle figure giunse di fronte a Fan Dong’er. Fece un gesto con la mano, al quale discesero innumerevoli ossa bianche, per poi ricreare la forma di una tomba, al cui centro vi era intrappolata Fan Dong’er.


Una tomba di ossa simile si materializzò attorno a Bei Yu, ed un'altra era diretta verso il Monte del Sigillo Bianco.


I tre Han Qinglei gridarono all’unisono: “Tre Corpi del Dao! Magia della Tomba di Ossa! Massacro del Tempo!


Le tre tombe di ossa sfrecciarono con un boato. Inaspettatamente, delle lapidi di ossa si materializzarono in cima a ciascuna tomba, e sulla superficie di ciascuna di esse, iniziarono a disegnarsi delle forme, come se l’immagine di Bei Yu, Fan Dong’er e del Monte del Sigillo Bianco stessero venendo incise sulle loro superfici!


La prima ad essere completata fu l’immagine di Bei Yu. Tossì una boccata di sangue e lanciò un grido raccapricciante. Il suo corpo iniziò immediatamente ad avvizzirsi, e sembrò sbriciolarsi a causa dell’intensa pressione. Era incapace di fuggire, intrappolata dalla pressione della tomba di ossa che la spingeva verso terra.


Si stava… trasformando in una vera tomba!


Dentro alla tomba, Bei Yu aveva il volto cinereo, il suo corpo stava rapidamente invecchiando mentre la sua forza vitale veniva portata via. 


Fan Dong’er fece il possibile per difendersi, ma non era all’altezza. Nonostante l’incontenibile volontà di morte emanata dal cadavere della donna, non poteva resistere alla pressione. Si udì un boato e Fan Dong’er fu spinta a terra, colpita dalla tomba di ossa. La sua forza vitale iniziò ad abbandonare il suo corpo lentamente, ed iniziò ad invecchiare.


 “Meng Hao!!” urlò pressante, ma il suo urlo fu rapidamente strozzato. 


Allo stesso tempo, la terza tomba di ossa si stava scagliando sullo scudo protettivo del Monte del Sigillo Bianco. In conseguenza alla lotta nel campo da battaglia centrale, lo scudo si era indebolito fortemente ed aveva già delle crepe, pertanto quell’attacco lo fece andare immediatamente in mille pezzi e fu distrutto.


Fan Dong’er era vittima della pressione. Bei Yu era svenuta. Lo scudo del Monte del Sigillo Bianco esplose. Tutto ciò dimostrava chiaramente quanto fosse potente Han Qinglei, ed anche quanto fossero forti i coltivatori della Schiera!


Ciascun membro della Schiera era un esperto incredibilmente potente, superiore a tutti gli altri soli infuocati. Inoltre, gli unici della loro generazione qualificati per scontrarsi con i coltivatori della Schiera…erano gli altri coltivatori della Schiera!!


“Allora, Meng Hao, vediamo come reagisci questa volta! Ucciderti in questo modo magari potrà risultare un po’ noioso, ma considerando che il tuo cognome è Meng, anche se non hai alcuna connessione con il Clan Meng, poterti fare fuori mi rende euforico!” Han Qinglei scoppiò in una risata fragorosa, i suoi tre corpi traboccavano di desiderio omicida. Quando lo scudo del Monte del Sigillo Bianco andò in pezzi, balzò immediatamente verso Meng Hao!


Tuttavia, quasi nello stesso istante in cui si avvicinò, Meng Hao sbatté la mano destra sulla sua borsa da trasporto. Poi, fece un gesto con la mano, al quale numerosi baccelli neri si levarono in volo, mantenendo per tutto il tempo gli occhi chiusi.


Soldati Baccello Magici!


Si udirono degli scoppiettii e i baccelli neri si trasformarono in malefici imp, che spalancarono la bocca rivelando lunghi denti appuntiti ed emettendo degli acuti strilli. Erano cinquanta in tutto, e non appena fecero la loro comparsa, sfrecciarono verso i tre corpi di Han Qinglei.


“Tutto qui?!” Han Qinglei rise con freddezza. Nonostante le sue parole, dentro di sé era estremamente vigile. Non aveva in alcun modo sottovalutato Meng Hao, poiché sapeva che un rammollito non sarebbe mai stato in grado di entrare nella Schiera.


Anche se non era certo di cosa avessero di speciale quegli imp-baccello nero, il fatto che Meng Hao li avesse schierati in un momento così cruciale della battaglia portò Han Qinglei a pensare che non fossero da prendere alla leggera. All’apparenza, poteva sembrare che stesse agendo in maniera avventata, ma in realtà fu il suo clone a farsi avanti per primo, mentre la sua vera forma rimase indietro.


I cinquanta imp-baccello nero sfrecciarono in aria verso il clone emettendo un grido. Si udì un boato e oltre trenta di essi vennero spazzati via, anche se non sembravano aver subito grossi danni.


Han Qinglei ne rimase scioccato, e spalancò gli occhi. La dozzina di imp-baccello nero rimasti attorno al clone spalancarono la bocca ed iniziarono a morderlo.


Han Qinglei si schiarì la voce, lasciando che il clone tenesse occupati gli imp-baccello nero mentre la sua vera forma e l’altro clone si avvicinavano a Meng Hao.


“Quegli imp-baccello nero sono notevoli, Meng Hao. Quando ti avrò ucciso, li terrò come souvenir!” Han Qinglei ed il suo clone sfrecciarono ancora più veloce verso Meng Hao. 


Il corpo di Meng Hao fu attraversato da un tremito. Si trovava in un momento cruciale, ed era proprio ad un passo dall’ottenere la completa illuminazione. Han Qinglei non gli stava dando abbastanza tempo! Fu a quel punto che Meng Hao udì improvvisamente un grugnito, come se qualcosa rimasto assopito a lungo nella sua borsa da trasporto si stesse finalmente risvegliando.


Era una sensazione a lui molto familiare, e dopo un momento di riflessione, Meng Hao capì che era… l’aura del suo Mastino di Sangue!


“Possibile che il mastino si stia svegliando!?” pensò, la mente che girava vorticosamente. Tuttavia, ad apparire non fu il mastino. Quando la sua borsa da trasporto si aprì, ne fuoriuscì una voce arcaica, accompagnata dal suono di ali svolazzanti.


“Hey! Questa montagna appartiene al Quinto Signore, i Cieli appartengono al Quinto Signore, la Terra appartiene al Quinto Signore, ed anche il piccolo Haowie appartiene al Quinto Signore! Il Quinto Signore è arrivato! Paura?!” Il pappagallo si pose tra Meng Hao e Han Qinglei, con un’ala che sbatteva all’impazzata e l’altra puntata con fare accusatorio verso Han Qinglei.


Sulla caviglia del pappagallo vi era una campana, sulla quale apparve il volto della gelatina di carne, che continuò ad urlare cercando di ricreare un suono arcaico. “è vero! Questa montagna appartiene anche al Terzo Signore, i Cieli appartengono al Terzo Signore, ed anche la Terra appartiene al Terzo Signore. Anche Haowie appartiene al Terzo Signore. Hai paura?! Eh, hai paura?!”


“Fuori dai piedi!” disse Han Qinglei con un sorriso gelido. Il desiderio omicida nei suoi occhi raggiunse un livello incredibile. Tutto tremò, si levò un vento fortissimo, e l’oscurità si fece più intensa. Apparve un’enorme mano formata da innumerevoli ossa, che liberò un vento glaciale. Circondata da un mare di ossa, sfrecciò in avanti.


Il pappagallo le volò immediatamente in contro e si scontrò con il mare di ossa. Come risultato, molte delle sue piume, che non erano poi così tante fin dall’inizio, caddero dal suo corpo. Guardò le piume fluttuare giù verso il terreno, ed iniziò a tremare. Poi, portò la testa indietro ed emise un urlo più raccapricciante che mai.


“Dannazione! DANNAZIONE!” inveì il pappagallo. “T-t-tu…tu hai davvero fatto cadere alcune delle piume del Quinto Signore!


 AAAAGGGHHHHHH! Le mie piume! AAAAAGHHHHHHH! Le mie bellissime piume! Erano il mio modo per attrarre le amanti.... Sono rovinato, non posso sopportarlo! Adesso ti faccio vedere io! È inaccettabile!!


“Chiama a raccolta i frutti di mare! Frutti di mare, A RACCOLTA!”
                                


                                



