---
title: Capitolo 1098 - Scontro di lame!
pubDate: 2025-03-17T11:17:35.045Z
tags:
    - issth
---


Il pappagallo era fuori di sé. Già di partenza, non disponeva di così tante piume, e considerava ciascuna di esse di inestimabile valore. Potevano anche essere tutte di colori diverse, ma ciò non le rendeva certo meno preziose. Erano il suo mezzo per attrarre altre creature meravigliosamente ricoperte di pelo e piume.


Ma adesso ne aveva perse alcune, cosa che, ai suoi occhi, equivaleva ad essere stato sfregiato!


Tale sfregio avrebbe suscitato il disprezzo e la derisione di qualsiasi bestia ricoperta di pelo o piume avesse incontrato in futuro. Per questo motivo, la sua rabbia esplose fino a toccare i Cieli.


In risposta al grido del pappagallo, Han Qinglei si accigliò, ma non interruppe minimamente la sua corsa verso Meng Hao. Tuttavia, improvvisamente, alle spalle del pappagallo sfrecciarono numerosi raggi di luce nera. In un battito di ciglia, si radunò un numeroso gruppo di coltivatori Demoniaci.


Quei coltivatori Demoniaci non avevano sembianze umane. Sembravano piuttosto un assortimento di frutti di mare. Vi erano carapaci, gamberetti, granchi, una tartaruga marina…


“è giunto il momento di cantare per il Quinto Signore!” strillò il pappagallo. “Questo bastardo si è azzardato a rovinare alcune delle mie piume. Fatelo a pezzi!


In risposta agli ordini del pappagallo, i coltivatori Demoniaci formarono una schiera ed iniziarono a cantare. “Da piccolo sono stato un bambino cattivo. Sono un piccolo frutto di mare, lalalalala, piccolo frutto di mare, dobedobedoooo, piccolo frutto di mare…”


Quando aveva udito quella canzone in precedenza, l’aveva sempre trovata sgradevole. Tuttavia, questa volta quando il gruppo iniziò ad intonarla, si udì un tuono, e dei fulmini si riversarono immediatamente su Han Qinglei.


Il volto di Han Qinglei tremò, scioccato, ed indietreggiò, con gli occhi fissi sul chiassoso pappagallo ed i suoi frutti di mare canterini. Iniziò ad ansimare incredulo quando il canto sembrò iniziare ad influenzare le leggi naturali e l’Essenza del Reame del Vortice del Vento.


Attorno a Han Qinglei si radunò una potente energia repulsiva, ed abbassò di colpo il volto.


“Cos’è questa cosa!?” ansimò, guardando scioccato il pappagallo. Un fulmine si schiantò a terra, ed in cielo balenarono mille lampi colorati. Apparvero delle nubi nere e numerosi fulmini luminosi. Lo scalpo di Han Qinglei s’intorpidì.


Con un solo sguardo si rese conto che quella canzone era qualcosa di assolutamente anomalo, era come se fosse diventata la volontà Celeste del Reame del Vortice del Vento, e potesse controllare le leggi naturali e persino l’Essenza. Era estremamente terrificante.


Se fosse finita lì, non sarebbe stato niente di che, ma ciò che scioccò ancora di più Han Qinglei fu la nebbiolina che si levò in tutta l’area. Sembrava che quella canzone potesse essere in grado di far materializzare un mare, con tanto di onde gigantesche.


“Impossibile!!” urlò. Il pappagallo apparve estremamente soddisfatto di sé, e gridò entusiasta.


“Ti sei già impaurito? Dannazione! Hai osato rimuovere alcune delle piume del Quinto Signore! Hai osato rovinare il bell’aspetto del Quinto Signore! Il Quinto Signore non lascerà che la passi liscia!”


Il gruppo proseguì con la canzone, scatenando ulteriori tuoni e fulmini.


“Sono il tuo piccolo, piccolo caro frutto di mare! Per quanto io ti ami, non sarà mai troppo. Sono il tuo piccolo, caro frutto di mare! Fruuuuuttooooooo di mare!”


Il cambiamento nella canzone fece agitare ulteriormente il mare. Inoltre, nel cielo si materializzarono delle montagne, che discesero verso Han Qinglei. I boati causati dallo scontro tra le montagne e il terreno ricordavano degli strumenti musicali, ricreando un ritmo di accompagnamento alla canzone.


“Una formazione dell’incanto?! È una formazione dell’Incanto ad incitare le Essenze del Cielo e della Terra!?!? Che…che uccello è mai questo?!?!” Sul volto di Han Qinglei si susseguirono espressioni di sorpresa ed incredulità quando si rese finalmente conto di star fronteggiando una formazione dell’incanto. Tuttavia, non aveva mai sentito parlare in precedenza di alcun tipo di formazione dell’incanto liberata da un canto.


Non aveva mai sentito parlare… di alcun tipo di formazione dell’incanto che potesse incitare le Essenze del Cielo e della Terra. Una formazione dell’incanto come quella doveva essere qualcosa di estremamente raro, se non leggendario.


L’aria si riempì di boati, e il volto di Han Qinglei si fece cinereo. Indietreggiò ancora, schivando le montagne che scendevano in picchiata su di lui. Quando il gruppo di frutti di mare cambiò ancora una volta le parole, si sentì girare la testa.


“Siamo frutti di mare! Siamo frutti di mare. Waaaaaa! Grande e possente Quito Signore. Whoaaaaa! Grande e possente Terzo Signore…”


A quelle parole, il pappagallo s’illuminò di una luce accecante, come se la canzone stesse fomentando il suo potere. Nello stupore di tutti, Essenze e numerose leggi naturali iniziarono a girare vorticosamente attorno a lui, facendo apparire il pappagallo come una qualche sorta di essere divino. Emise un grido acuto, che si trasformò in un attacco, come una potente freccia che sfrecciava verso Han Qinglei.


“Hai osato rovinare il bell’aspetto del Quinto Signore!” urlò con rabbia, la voce che riecheggiava con una potenza mostruosa e predominante. “Il Quinto Signore ti fotterà!”


Fu a quel punto che la gelatina di carne attaccata alla caviglia del pappagallo iniziò improvvisamente a parlare con fare solenne. “Non puoi inveire contro le persone. È sbagliato. Dovresti dire che lo ucciderai, non che lo fotterai. È sbagliato. È immorale!” [1] 


“Sta zitta!” urlò il pappagallo, sfrecciando verso Han Qinglei. “Il Quinto Signore fotterà questo ragazzo!”


Han Qinglei abbassò il volto di scatto. “Dannazione, può davvero potenziarsi!!” Improvvisamebte, ebbe come l’impressione che il mondo fosse stato messo sotto sopra. Non aveva mai visto una formazione dell’incanto creata da una canzone. Né tantomeno aveva mai visto un uccello arrogante ed aggressivo come quello. Più in generale, non aveva mai visto un uccello sbraitare di voler fottere qualcosa.


 “Bhè allora hai il potere di incitare l’Essenza del Cielo e della Terra, e quindi!? Quel potere proviene dalla formazione dell’incanto, e quei coltivatori Demoniaci non sono abbastanza potenti da mantenerla a lungo!” Han Qinglei digrignò i denti e fece un gesto con la mano, ordinando al suo secondo clone ad attaccare il pappagallo. Poi eseguì un gesto incantato a due mani, al quale si materializzò un trono di ossa bianca. Allo stesso tempo, comparve anche una vasta folla di guerrieri-scheletro.


Alcuni scheletri erano neri e portavano in mano lunghe lance fatte di ossa. Conducevano gli altri scheletri verso il pappagallo. Quando si scontrarono, si udì un boato fragoroso.


Innumerevoli ossa andarono in pezzi, ed il trono esplose. Il sangue spruzzò dalla bocca di Han Qinglei. Urlando, eseguì un gesto incantato per poi fare un gesto con il dito, con il quale squarciò l’aria. Una mano di ossa si materializzò immediatamente facendosi largo verso il pappagallo.


Il pappagallo strillò, ed il canto dei frutti di mare si fece più intenso. Il pappagallo si lanciò all’attacco, trapassando la mano di ossa per apparire proprio alle spalle del clone di Han Qinglei e scagliarsi su di lui.


Il clone di Han Qinglei lo osservò scioccato, per poi svanire improvvisamente. Quando ricomparve, un po’ più lontano, il pappagallo strillò di nuovo furioso e si scagliò su di lui ancora.


Si trattava chiaramente di una situazione pericolosa, ma il vero Han Qinglei ridacchiò con freddezza. Nei suoi occhi apparve uno sguardo divertito quando uno dei suoi cloni prese in mano gli imp-baccello nero, e l’altro si occupò del bizzarro uccello.


“Nove Nazioni del Vortice del Vento, ciascuna con 300 grandi Dao. Gli ultimi 300 si trovano nel tempio centrale. Sono in tutto 3 000 grandi Dao, e chiunque ottenga l’illuminazione della maggior parte di essi sarà in grado di entrare nel tempio centrale. Adesso è giunto il momento di… consegnarmi il Sigillo del Mondo della Nona Nazione! Sghignazzando, il vero Han Qinglei guizzò nell’aria verso Meng Hao, allungando la mano come per toccare la fronte di Meng Hao.


“MUORI!”


Mentre il dito di Han Qinglei si avvicinava a Meng Hao, improvvisamente, si udì il tintinnio di una campana provenire dalla caviglia del pappagallo. La campana svanì, per riapparire tra la fronte di Meng Hao e il dito di Han Qinglei sotto forma di una gelatina di carne della grandezza di un pugno, che si scontrò con il dito.


La gelatina di carne era morbida ma anche elastica e, allo stesso tempo, resistente, cosa che le permise di bloccare il dito di Han Qinglei.


Si udì un boato, e la gelatina di carne urlò. Guardò con rabbia Han Qinglei e disse, “Tu sei proprio un prepotente!!”


Han Qinglei la osservò senza parole. Si stava rapidamente rendendo conto che Meng Hao disponeva di un’incredibile quantità di strani aiutanti. Prima di tutto vi erano gli imp-baccello nero, poi il terribile pappagallo, e adesso anche questa strana gelatina di carne dal volto di un uomo anziano.


“FUORI DAI PIEDI!” ruggì Han Qinglei. Era al limite della pazienza. Non avrebbe mai potuto prevedere che dopo aver sistemato Fan Dong’er e Bei Yu ed aver finalmente distrutto lo scudo, si sarebbe imbattuto in così tanti contrattempi nel cammino per l’uccisione di Meng Hao.


Spostò di colpo la mano da un lato, puntando verso Meng Hao da un’angolazione diversa. Tuttavia, per quanto cambiasse le sue mosse, la gelatina di carne riusciva sempre ad intercettarle. Inoltre, essa continuava a gridare in maniera insopportabile e a rimproverarlo a gran voce.


“Un prepotente! Non sei altro che un prepotente!


“Il Terzo Signore converte i prepotenti come te! Prepotente! Deponi le armi e permetti al grande e possente Terzo Signore di aiutarti a divenire ubbidiente, gentile ed onesto!


 “AAGGHH! Continui a colpirmi?! Prepotente! Prepotente! PREPOTENTE! PREPOTENTE!!!”


Han Qinflei stava per perdere il controllo. Emise un grido furioso ed eseguì un gesto incantato, con il quale materializzò un’abilità divina. Innumerevoli spade di ossa apparvero per poi puntare dritto verso Meng Hao. Fu a quel punto che la gelatina di carne si trasformò in un enorme divano che parò completamente Meng Hao e bloccò tutte le spade di ossa.


“Il Terzo Signore inizia ad innervosirsi! Che vorresti fare, eh? Hey, cosa stai facendo! Tu, brutto prepotente!”


Han Qinglei era estremamente arrabbiato per tutto quel tempo perso. Con gli occhi che emanavano una luce bizzarra, serrò improvvisamente la mano in un pugno. Non appena lo fece, la carne ed il sangue svanirono per divenire nient’altro che ossa scolorite.


Sferrò un pugno, non con la forza del corpo fisico, ma con un’abilità divina incredibilmente potente. Si schiantò sulla gelatina di carne, che emise un urlo pietoso, divenendo indifesa. Improvvisamente, un ghigno divertito si disegnò sul volto di Han Qinglei.


Con gli occhi che brillavano, disse… “Tempo… fermati!”


Quando pronunciò quelle due parole, tutto attorno a lui sembrò improvvisamente fermarsi per l’eternità.


Regnava la quiete più totale. La gelatina di carne era bloccata a mezz’aria, e solo Han Qinglei sembrava non subirne le conseguenze. Tuttavia, era pallido in volto; utilizzare quella magia Daoista aveva chiaramente delle conseguenze.


Nell’istante in cui il tempo si fermò, i suoi occhi brillarono di desiderio omicida. Spostò le mani, evitando la gelatina di carne ed affrettandosi verso la testa di Meng Hao, con il pugno teso.


“è finita!” disse. Tuttavia, proprio quando era sul punto di colpire con il pugno la testa di Meng Hao, Meng Hao spalancò gli occhi, risplendenti di un’aura spaventosamente gelida.


La sua mano destra sfrecciò verso il pugno di Han Qinglei, così veloce da lasciare una scia!


Entrambi strinsero di colpo gli occhi.


Uno di loro aveva un’espressione scioccata, gli occhi dell’altro risplendevano di una luce glaciale.


In quel momento, uno di loro appariva malvagio e crudele, mentre l’altro, aveva negli occhi una freddezza tale da ricordare quella di una lama affilata!


NOTE:


1. La frase “Dovresti dire che lo ucciderai, non che lo fotterai” è divertente perché la parola cinese per “uccidere” contiene il carattere tradotto come “fottere”. Come anche in italiano, questo “fottere” ha un uso gergale, quindi il carattere in questione potrebbe indicare diverse cose a seconda del contesto. Combinandolo con un altro carattere per esempio può voler dire uccidere qualcuno o sbarazzarsene.
                                


                                



