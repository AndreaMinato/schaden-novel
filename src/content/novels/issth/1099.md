---
title: Capitolo 1099 - Vittoria!
pubDate: 2025-03-17T11:17:35.046Z
tags:
    - issth
---


I loro occhi si incrociarono, i loro pugni si scontrarono l’uno con l’altro e un’enorme esplosione riecheggiò tra di loro. Risuonò fino a raggiungere i Cieli, portando il silenzio nell’interno mondo. Un massiccio vento si innalzò e nelle vicinanze tutti i picchi montuosi tremarono violentemente.


La scossa fece aprire delle crepe nel terreno. La gelatina di carne ritornò nella sua forma normale e poi, vedendo che Meng Hao si era risvegliato, si ritirò.


Han Qinglei venne colpito da un enorme contraccolpo, che lo scaraventò all’indietro. L’aria venne fatta a pezzi mentre una successione di nove esplosioni riecheggiava, tutto questo avvenne prima che Han Qinglei riuscisse finalmente a fermarsi, la sua faccia era livida, sangue colava dai lati della sua bocca.


Anche Meng Hao venne spinto all’indietro; ora fluttuava nell’aria, la sua faccia era leggermente arrossata, ma i suoi occhi erano affilati e feroci come sempre!


“Hai ragione, è finita,” disse con freddezza, “… per te! Ne ho avuto abbastanza delle tue cazzate!” Improvvisamente si lanciò in avanti come un fulmine, usando il suo stile di battaglia unico, facendo carica verso Han Quinqlei in un modo soverchiante e dominante!


La sua base di coltivazione esplose di potere; pochi momenti fa durante quello scambio critico, aveva finalmente ottenuto l’illuminazione riguardo la 100esima Essenza, riuscendo cosi a riprendere possesso delle sue facoltà fisiche.


La faccia di Han Qunglei sbiancò, ma non si ritirò. Stringendo i denti, si lanciò anche lui in avanti per attaccare. Mentre si scontravano in aria risuonarono delle esplosioni, si scambiarono centinaia di mosse in pochi secondi.


Meng Hao scosse la mano, facendo discendere numerose montagne, che poi si diressero verso il suo avversario. Han Qinglei compì un incantesimo che fece apparire il suo trono di ossa insieme a innumerevoli altre ossa bianche, le quali si fusero insieme formando un enorme gigante d’ossa che attaccò le montagne.


Meng Hao sbuffò con freddezza ed avanzò, trasformandosi in un roc dorato. Un’aria brutale si innalzò mentre tagliava ferocemente con i suoi artigli verso Han Qinglei. Si sentirono dei suoni rimbombanti e nel mentre Han Qinglei eseguì un altro incantesimo. Questa volta, si materializzò uno sciame di spade d’osso, le quali formarono vari strati di mura che allo stesso tempo bloccavano e combattevano ferocemente Meng Hao.


Esplosioni riecheggiarono in ogni direzione, l’aria si distorse e il cielo si offuscò. Del sangue schizzò fuori dalla bocca di Han Qinglei e il roc dorato di Meng Hao scomparve. Tuttavia, nello stesso momento, la mano destra di Meng Hao si chiuse formando un pugno.


Il pugno dello Sterminio della Vita!


Fino a questo punto, Meng Hao non aveva rivelato nessun indizio del fatto che praticasse la coltivazione del corpo. Aveva attaccato solo con abilità divine e magie Daoiste. L’attuale utilizzo di questo pugno però, fece sbiancare la faccia di Han Qinglei.


“Un coltivatore del corpo!” disse boccheggiando. Mentre il pugno gli si avvicinava, iniziò a strillare e allo stesso tempo velocemente eseguì un incantesimo, che fece apparire diversi scudi d’osso. Tuttavia, a prescindere da quanti ne apparissero, tutti gli scudi collassarono uno dopo l’altro, strato dopo strato, fino a quando il pugno andò a colpire Han Qinglei.


BOOM!


Sangue schizzò fuori dalla sua bocca, mentre lui capitolava all’indietro, completamente sorpreso da Meng Hao. Però… era ancora ricolmo del desiderio di combattere.


Un pugno aveva fatto cadere all’indietro Han Qinglei. Meng Hao non lo inseguì all’istante, dopo averlo lanciato via ondeggiò un dito verso le due tombe d’osso, facendole esplodere. Apparve Fan Dong’er, la sua faccia era pallida, aveva appena ripreso i sensi. Dall’altro lato, Bei Yu era completamente pallida e ancora incosciente.


“Magia del tempo…” mormorò Meng Hao. In seguito eseguì un incantesimo e scosse un dito, facendo distorcere l’aria intorno Bei Yu. Venne irradiata una sensazione come quella provocata dal tempo e Bei Yu si riprese all’istante.


Meng Hao aveva una profonda conoscenza del tempo, ma non era effettivamente in grado di manipolarne il flusso. Tuttavia… quello che stava facendo ora non era questo. Al momento stava semplicemente distruggendo la tecnica magica di Han Qinglei.


“Senza ombra di dubbio, meriti di trovarti nella Schiera come me…” disse Han Qinglei. “in questo caso, combattiamo!” Si ripulì il sangue che aveva sulla bocca e ridacchiò. Con occhi che bruciavano di un intenso intento omicida, si lanciò verso Meng Hao in un fascio di luce.


Questa volta, i suoi due cloni piegarono la testa all’indietro e ruggirono, poi bruciarono la loro forza vitale per spazzare via gli imp dal baccello nero e sbattere via il pappagallo. Poi si unirono alla vero Han Qinglei per fare carica verso Meng Hao.


Il pappagallo era ancora furioso, ma dopo un momento di riflessione, non aveva abbastanza fiducioso da inseguire il clone. Al posto di fare questo, iniziò ad urlare pieno di rabbia, “Haowie, schiaccialo a morte! Quel bastardo ha osato rovinare il bell’aspetto del Quinto Signore! Lo voglio vedere sfondato! Infatti, perché non te lo fotti per me… aspetta, no. Non lo fare, il primo giro spetta a me!”


Una strana espressione poteva essere vista sul volto di Meng Hao mentre guardava verso il pappagallo. Dopo aver ripensato a come il pappagallo lo avesse protetto un momento fa, si schiarì la gola e annuì.


In seguito, la sua base di coltivazione esplose di potenza. 123 meridiani Immortali si innalzarono. 33 Cieli discesero a piena potenza. L’aura di un Imperatore Immortale venne irradiata all’esterno, trasformandosi in una tempesta che si innalzò fino al cielo. Meng Hao fluttuava nel mezzo degli eventi, i suoi capelli volavano nell’aria, i suoi occhi brillavano come fulmini mentre emanava una massiccia pressione.


“Vuoi combattere? D’accordo, combattiamo!” disse, la sua voce rombava come un tuono. Questo era il membro più formidabile della sua generazione che Han Qinglei avesse mai incontrato. Mentre le parole di Meng Hao echeggiavano, i tre corpi di Han Qinglei arrivarono.


Le tre figure unirono i palmi delle loro mani.


“Dao dei Tre Corpi!”


“Magia della Tomba di Ossa!”


“Massacro del Tempo!”


Le loro basi di coltivazione si elevarono, facendoli apparire come tre lance che si lanciavano contro Meng Hao. L’espressione di Meng Hao era calma e rimase fermo senza indietreggiare. Al contrario, fece un passo in avanti. Dei venti massicci si innalzarono intorno a lui mentre serrava la sua mano destra e lanciava un pugno.


Pugno del Supplizio!


Il suo impressionante pugno fece apparire dei colori nel cielo e allo stesso tempo, una volontà di immolazione al livello di un Supplizio esplose all’esterno. Il pugno sembrava rappresentare l’oscurità della notte. Il cielo sovrastante si fece nero e l’oscurità di un Demone schiacciò la terra sottostante.


BOOOOMMMMMM!


Mentre il pugno seguiva il bersaglio e l’oscurità discendeva, le tre sagome di Han Qinglei si trasformarono in un’enorme tomba di ossa. Tuttavia, immediatamente collassò in pezzi e la magia del Tempo contenuta all’interno venne distrutta.


Del sangue schizzò fuori dalle bocche delle tre figure mentre indietreggiavano. Tuttavia, la loro volontà di combattere era forte più che mai.


“Meng Hao, sei degno di vedere il mio stadio completo! Unificazione dei Tre Corpi!” Han Qinglei piegò la testa all’indietro e ululò. Allo stesso tempo, i suoi due cloni iniziarono a brillare di luce sconfinata. In un battito di ciglia, si lanciarono contro Han Qinglei, fondendosi dentro di lui, formando una scioccante…


Figura a tre teste e sei braccia!


Le tre teste irradiavano un’intensa aura omicida mentre le sei braccia compirono tutte e sei degli incantesimi, rilasciando abilità divine e magie Daoiste con una velocità impareggiabile.


Han Qinglei si trasformò in un raggio di luce che esplodeva di energia mentre si lanciava contro Meng Hao.


Immediatamente, i due fecero collisione l’uno con l’altro. Meng Hao era un maestro di abilità divine ambigue. Attaccava senza pietà e persino quando era ferito, il pensiero di ritirarsi non lo sfiorava minimamente. Era costantemente all’offensiva, il suo Strato Eterno andava a pieno regime, la sua tecnica del meridiano Immortale segreta faceva in modo che il potere di ogni abilità divina o magia Daoista che usava, veniva amplificata.


Per di più, possedeva il potere di un Imperatore Immortale. Questo rendeva le sue magie Daoiste ancora più potenti. Ogni attacco che eseguiva poteva far svanire il cielo. Han Qinglei era ora completamente scioccato.


Il modo di combattere di Meng Hao e i suoi costanti attacchi aggressivi, si trasformarono in una pesante pressione che gravava sulla mente di Han Qinglei e allo stesso tempo sembravano aumentare la potenza dell’impeto di Meng Hao. Han Qinglei venne forzato all’indietro, perdendo cosi ogni possibilità di portare a segno un attacco decisivo.


“Dannazione, come può essere cosi forte questo Meng Hao!?” La faccia di Han Qinglei sbiancò mentre stringeva i denti. Le sei braccia eseguirono contemporaneamente degli incantesimi, cosa che fece apparire una scioccante ruota magica di fronte a lui!


La ruota non era completa, infatti, solo il dieci percento del suo stato completo era corporeo, mentre il resto era illusorio. Numerosi simboli magici la ricoprivano, emanava un’aura antica e primordiale.


Questa era la magia dell’Eccelso che Han Qinglei aveva usato per guadagnarsi il uso posto nella Schiera. La Ruota del Tempo!


Questa ruota aveva un’origine misteriosa, aveva il potere di manipolare il tempo. A causa di questo, Han Qinglei aveva ottenuto l’illuminazione riguardo la magia dell’Eccelso, nonché una potenza misteriosa.


“Magia dell’Eccelso, Dao del Tempo!” Le mani di Han Qinglei si mossero per formare un incantesimo e la ruota magica iniziò a roteare. Il tempo sembrava fluire, vorticando verso Meng Hao, penetrando l’aria mentre si avvicinava a lui. Sorprendentemente, apparvero numerose immagini manifestate dal tempo, riempiendo l’area con innumerevoli scene delle ere passate delle lande circostanti.


“Magia dell’Eccelso, huh…” Meng Hao emise un freddo sbuffo. Poi scosse la mano destra e il cielo tremò. Discese un enorme ponte, il quale non era altro che… il Ponte dell’Eccelso!


Non appena apparve il Ponte dell’Eccelso, la ruota magica tremò, come se… non fosse minimamente allo stesso livello!


La faccia di Han Qinglei sbiancò. Mentre le due magie dell’Eccelso facevano collisione, ogni cosa tremava violentemente. Sembrava quasi come se il mondo stesse per collassare. Un intenso tremore colpì tutti i coltivatori nella Sfera del Vortice del Vento.


Rombanti esplosioni poterono essere sentite mentre la ruota magica collassava. Anche se il Ponte dell’Eccelso stava tremando leggermente, continuava lo stesso ad emanare un’intensa pressione. Del sangue schizzò fuori dalla bocca di Han Qinglei ed il suo corpo iniziò a cadere in pezzi. Due delle sue teste esplosero e tre delle sue braccia vennero distrutte. Anche se rilasciò all’improvviso un urlo miserabile, la sua volontà di combattere non lo aveva ancora abbandonato.


Le sue tre braccia rimanenti eseguirono un incantesimo, poi piegò la testa all’indietro e ruggì. All’improvviso, apparve una statua d’ossa di fronte a lui, la quale emanava un’aura sorprendente. Questo era uno dei suoi assi nella manica, una parte delle buone fortune che aveva ottenuto. Ora che la stava usando in battaglia, Meng Hao scosse la mano, facendo apparire l’Essenza della Fiamma Divina.


“Essenza? Impossibile!!” Per la prima volta, Han Qinglei era scosso internamente, percependo il terrore che si innalzava dentro di lui. Questa paura fu una cosa che fece sentire Han Qinglei estremamente umiliato. Lui era parte della Schiera, eppure eccolo qui, spaventato da qualcun altro nella Schiera. Voleva riprendere il controllo delle sue emozioni, ma proprio non riusciva a soffocare quel terrore.


“Molte delle cose che reputi impossibili, in realtà non lo sono.” Disse con freddezza Meng Hao. “Ti manca semplicemente l’esperienza.”


Mentre si avvicinava a Han Qinglei, il mondo tremò. Fan Dong’er e Bei Yu guardavano completamente scioccate. Conoscevano Meng Hao, eppure erano lo stesso esterrefatte. Era come se Meng Hao… fosse ancora più potente di quanto loro immaginassero!


Era come se in questa battaglia, Han Qinglei fosse stato completamente soppresso, sempre sulla difensiva. Infatti, il modo stupefacente in cui le aveva combattute entrambe un momento fa, ora sembrava nulla.


Han Qinglei venne forzato a ritirarsi ancora e ancora. La sua faccia si distorse e presto iniziò a ridere amaramente. Tuttavia, i suoi occhi brillavano di concentrazione.


“Sei forte,” disse, “molto più forte di quanto immaginassi. Il tuo cognome è Meng … ma non c’è nessuna possibilità che hai qualcosa a che fare con il Clan Meng. Tuttavia… sarà decisamente esilarante ucciderti con un’abilità divine del Clan Meng!” Ridendo maniacalmente, estese la sua mano destra e ondeggiò un dito nell’aria.


“Fulmine Azzurro1!” Mentre parlava, il suo corpo tremò e del sangue schizzò fuori dalla sua bocca, come se compiere questo attacco lo avesse portato oltre i limiti della sua resistenza. Innumerevoli fulmini crepitarono intorno a lui, diffondendosi nell’area circostante, trasformandosi in un lago di fulmini. Su nel cielo, si formò un fulmine azzurro che poi discese, connettendosi con Han Qinglei, cosa che fece innalzare drammaticamente la sua energia.


Gli occhi di Meng Hao si illuminarono e una sensazione di crisi imminente nacque dentro di lui.


“Clan Meng …” mormorò, la sua faccia tremò. Mentre l’energia di Han Qinglei aumentava, Meng Hao prese un profondo respiro e poi all’improvviso fece un passo in avanti.


Quel passo fece scuotere ogni cosa. Allo stesso tempo, apparve un massiccio piede nel cielo, che poi iniziò a discendere su Han Qinglei, interferendo all’istante con la sua raccolta di energia!


Sorprendentemente, Meng Hao stava ora eseguendo l’abilità divina che aveva ottenuto da Su Yan, la magia dei Sette Passi di Dio!


Il secondo passo fece tremare l’intero mondo e fece agitare violentemente il vento.


Meng Hao non si fermò. Fece un terzo passo, poi un quarto ed un quinto. Ogni passo fece innalzare un’energia feroce intorno a lui. Non era la sua energia, piuttosto proveniva dalla tecnica magica, evocata dal vuoto, dal mondo, dai Cieli e dalla Terra!


Quando Su Yan aveva usato i Sette Passi di Dio contro di lui, Meng Hao ne era rimasto completamente scioccato. L’aveva addirittura usata per resistere alla sua magia dell’Eccelso. Questo era quello che originariamente aveva catturato il suo interesse ed era inoltre il motivo per cui aveva deciso di prendere questa magia Daoista in particolare da lei.


Di tutte le magie Daoiste con cui era familiare, nessuna si poteva paragonare con i Sette Passi di Dio in quanto ad impeto rilasciato. Questa magia… era un Dao dell’impeto!


Mentre compiva quei cinque passi, niente nella sua figura sembrava fuori dall’ordinario. Tuttavia, per qualche ragione, la sensazione che emanava era quella di esistere al di sopra dei Cieli e della Terra. Una massiccia energia si innalzò e poi andò a schiantarsi contro Han Qinglei.


La faccia di Han Qinglei diventò cosi pallida da sembrare priva della minima goccia di sangue. Il suo Fulmine Azzurro era basato sull’energia e trasformava la volontà del fulmine dentro di lui in potere Celestiale, il quale lui poteva poi usare per schiacciare i suoi nemici.


Ora però, rimase scioccato nello scoprire che Meng Hao era persino più potente!


“Impossibile!!” boccheggiò. Poi Meng Hao compì un sesto passo e finalmente, un settimo. Ora sembrava molto più elevato di qualsiasi essere esistente. Il potere Celestiale formò un piede gigante che iniziò a discendere su Han Qinglei.


“NO!!” pianse lui miseramente. Velocemente eseguì un incantesimo, che fece uscire il Fulmine Azzurro all’esterno del suo corpo, per poi andarsi a lanciare contro il piede gigante.


ROOOOOAAAARRRRRRRRRRR!


Quanto fecero collisione, il piede distrusse il fulmine senza fermarsi minimamente continuando la sua discesa, poi si schiantò ferocemente su Han Qinglei. Si sentì un’enorme esplosione e la terra tremò. Una enorme orma apparve tra il Monte del Sigillo Bianco e la città capitale della Nona Nazione, la quale sprofondò profondamente nella terra.


Dalla bocca di Han Qinglei schizzò fuori del sangue, mentre il suo corpo avvizziva. La sua aura era gravemente indebolita, mentre era fermo nel mezzo dell’orma. Ridendo amaramente, distrusse un contenitore di giada, il quale fece apparire una nebbia che lo circondò e velocemente lo portò via.


Stava scappando, cosa che stava facendo sanguinare il suo cuore. Era completamente umiliato dalla totale e completa sconfitta nella battaglia. Era stato lui l’invasore in questo scontro, ma anche quello a scappare. Non avrebbe mai immaginato che sarebbe stato costretto a scappare utilizzando questo particolare contenitore di giada durante una battaglia con un avversario della sua stessa generazione. Eppure, eccolo qui, mentre scappava dalle fauci della morte distruggendo quello stesso contenitore di giada.


“Pensi di potertene semplicemente andare?” disse Meng Hao, apparendo a mezz’aria, la sua faccia era leggermente pallida. Questa battaglia era stata leggermente difficile, ma era nulla a confronto dell’imboscata mortale che gli aveva organizzato l’Orda di Coltivatori Demoniaci.


Con un freddo sbuffo, scosse la mano e una strana luce brillò nei suoi occhi. Improvvisamente ondeggiò il dito verso Han Qinglei.


“Mandato del Karma!” disse, la sua voce echeggiò, ricolma di severità, austerità e santità…


“Invoco il Karma per formare legami del destino! Mi devi dei soldi!”


NOTE:


1.(nota del traduttore inglese) Non dimenticate che il nome di Han Qinglei significa letteralmente “fulmine azzurro”.
                                


                                



