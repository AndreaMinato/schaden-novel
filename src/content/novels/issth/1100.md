---
title: Capitolo 1100 - Fato!
pubDate: 2025-03-17T11:17:35.046Z
tags:
    - issth
---


Meng Hao aveva seminato Karma con gli altri coltivatori della Schiera usando il Mandato del Karma quando fu la prima persona a battere il precedente record sul Monte del Sigillo Bianco. In quel momento, il suo nome passò di bocca in bocca per la Sfera del Vortice del Vento, tutti vennero a sapere il suo nome e in questo modo vennero create delle invisibili connessioni del Karma.


Usare il Karma in tal modo era completamente predominante. Infatti, prima che Meng Hao creasse il Mandato del Karma, niente del genere era mai esistito.


Basandosi sull’illuminazione che aveva sperimentato quella volta, nonché la sua personalità e le sue richieste, creò una magia Daoista completamente unica e sovrastante. , qualcosa che poteva creare forzatamente dei legami del destino.


Era impossibile da evitare o resistere. Per di più, se fosse stato seminato del Karma, allora sarebbe stato sicuramente allo stesso modo raccolto!


Mentre scapava, Han Qinglei sentì un tremore percorrere il suo corpo. All’improvviso, si sentì come se il suo fato fosse stato modificato. L’improvvisa sensazione gli fece iniziare a palpitare il cuore.


Non era sicuro del perché, ma all’improvviso non poteva pensare a nient’altro che Meng Hao. Il nome di Meng Hao sembrava riempirgli la mente, quasi come una maledizione che si abbatteva su di lui.


“Che sta succedendo!?!? Gli devo dei soldi?!” La faccia di Han Qinglei sbiancò, voleva combattere la sensazione, ma non ci riusciva. Terrorizzato com’era, il suo cuore e la sua mente erano riempiti da Meng Hao. Più terrorizzante di ogni cosa erano le parole che stavano echeggiando nella sua mente come tuoni.


Mi devi dei soldi!


Mi devi dei soldi!


MI DEVI DEI SOLDI!


La voce rimbombava come un tuono, facendo impallidire la faccia di Han Qinglei ancor più di prima.


“Che tecnica magica è mai questa?! Dannazione!” Fu completamente allarmato nel realizzare che era un tipo di magia di cui non aveva mai sentito parlare prima d’ora.


Quando Meng Hao scosse il suo dito, ai suoi occhi l’intero mondo cambiò. Ogni cosa iniziò a tremare e il tempo rallentò fino a fermarsi. Lievemente, era in grado di vedere numerosi Fili del Karma che si allungavano verso l’esterno dalle teste di tutte le persone a lui visibili. Han Qinglei stesso aveva un’abbondanza di Fili del Karma, cosi tanti da rendere arduo individuare i singoli fili. Tuttavia, c’era un filo che lo collegava a Meng Hao.


Il filo poteva non collegarli insieme in modo molto saldo, ma comunque era li, che luccicava di un’intensa luce. Il Mandato del Karma… Più profonda era la relazione tra chi lo lanciava e l’obiettivo, più forte era il Filo del Karma. Più forte era il Filo del Karma, più potente diventava l’effetto della tecnica magica.


“La prima cosa che è accaduta, è stata che tu sei venuto a conoscenza del mio nome.” Disse con sobrietà Meng Hao, la sua espressione dignitosa, come se stesse descrivendo un qualche sacro aspetto dei Cieli e della Terra. “In seguito sei stato completamente sconfitto da me. Quello che sta accadendo al momento, può essere descritto come Karma!”


“Il Karma svolge la funzione del destino. I Cieli e la Terra fanno da testimoni. Un marchio indelebile viene creato, il quale si manifesta come una cambiale. Il giorno in cui il tuo debito sarà ripagato, sarà il giorno in cui il Karma si disperderà!” Oscillò la mano come se stesse scrivendo qualcosa e poi, dei colori apparvero nel cielo e il vendo iniziò ad ululare. Risuonarono delle esplosioni, come se fulmini e tuoni stessero testimoniando il Karma tra Meng Hao e Han Qinglei.


Han Qinglei emise un miserevole strillo. Nonostante il fatto che fosse circondato da la nebbia e stava volando via a massima velocità, la sua mente si riempì lo stesso di un ruggito come quello id un tuono. Nello stesso momento in cui Meng Hao rilasciava la sua magia, Han Qinglei sentì che una lieve aura veniva tirata fuori dal suo corpo.


Era una sensazione incredibile, oltre che terrificante. Ebbe l’improvvisa sensazione che Meng Hao lo stesse marchiando in un modo che lo avrebbe condizionato per il resto della sua vita.


“NO!” ruggì. Tuttavia, la lotta era inutile. A questo punto, non aveva altra scelta che ignorare la vergogna che stava provando. Il suo corpo tremò, non voleva altro che andarsene da questo posto. Il terrore che provava per Meng Hao aveva raggiunto il punto massimo e per la prima volta, provò un totale e completo rimpianto per aver deciso di attaccare la Nona Nazione e Meng Hao.


Il pappagallo fluttuava non troppo lontano, mentre guardava preso dalla scena. Era invidioso, estremamente invidioso. Di tutte le magie Daoiste che Meng Hao era in grado di utilizzare, Il Mandato del Karma era l’unica che il pappagallo riteneva stupenda oltre ogni limite, quasi non riusciva a controllarsi tutte le volte che la vedeva in azione.


Anche la gelatina di carne era invidiosa, desiderando di possedere una magia Daoista del genere. Se cosi fosse stato, ogni volta che avesse incontrato dei bulli, avrebbe potuto usare il Mandato del Karma su di loro, rendendo le cose decisamente più facili.


Fan Dong’er aveva uno sguardo sgradevole sulla sua faccia. Anche se al momento era dalla stessa parte di Meng Hao, quando vide il Mandato del Karma in azione, non poté fare a meno di ripensare ad alcune cose che erano accadute in passato1.


Bei Yu invece, aveva ripreso conoscenza in precedenza e quindi aveva assistito a quasi tutto il combattimento tra Meng Hao e Han Qinglei. Adesso, guardò Meng Hao, che come se fosse la personificazione di santità, rilasciava il Mandato del Karma. Quasi non poteva immaginare che tipo di persona potesse arrivare al punto da creare una tecnica magica del genere, con l’unico scopo di addebitare soldi alla gente.


Ancora più ridicolo, quando Meng Hao rilasciò la sua magia, era colmo di uno sguardo di devozione…


Al momento infatti Meng Hao si sentiva molto devoto. La sua voce virtuosa e riverente echeggiò per tutte le terre:


“Da questo momento in poi, tu mi devi dei soldi! L’interesse composto non sarà alterato! Un anno, il doppio! Dieci anni, cento volte tanto. Cento anni, diecimila volte! Filo del Karma, forma la cambiale. ORA!”


Mentre le sue parole dignitose echeggiavano, Meng Hao strinse ferocemente la mano intorno al Filo del Karma di Han Qinglei. Si contorse e distorse, rilasciando una luce brillante. In un battito di ciglia, la luce si fuse formato un mandato, formato dalla magia Daoista.


Lo scritto fluttuò piano verso Meng Hao, il quale lo afferrò cautamente, come se fosse un tesoro prezioso. Quando vide i numeri scritti sulla nota, si schiarì la gola e poi la aggiunse alla spessa pila di altre note nella sua borsa da trasporto.


Nel momento in cui apparvero le cambiali, Han Qinglei sputò una boccata di sangue. Era perfettamente in grado di percepire che l’aura che lo aveva abbandonato un momento fa indicava l’aver preso parte a qualche tipo di accordo con Meng Hao.


Quell’accordo era quasi come uno di servitù a contratto. Ancora più importante, lui non aveva nessun controllo sulla questione, venendo costretto a firmare l’accordo! Che avesse acconsentito o meno, adesso era indebitato con Meng Hao di un vasto ammontare di ricchezza.


Se non lo avesse ripagato, allora a causa del Karma, la sua base di coltivazione ed il suo futuro sarebbero stati soggetti a dei cambiamenti imprevedibili. Una situazione del genere e una magia Daoista del genere, fecero tremare violentemente Han Qinglei. Terrorizzato, ricordò all’improvviso una spaventosa magia Daoista.


“Fato! Questa è una magia del Fato! Lui… conosce addirittura la magia del Fato!! E’ impossibile! In tutti i Cieli e la Terra, dai tempi antichi ad oggi, nessuno ha mai ottenuto l’illuminazione riguardo il Dao del Fato!!” Del sangue schizzò fuori dalla sua bocca, mentre lui rilasciava un potente ruggito. Alla fine, spinse la nebbia per aumentare la velocità e scomparve nell’orizzonte.


“Questo non è un posto in cui tu puoi venire e andare via quando ti pare!” Disse Meng Hao con rettezza. “Prima di tutto, hai interrotto la mia coltivazione. Anche se tralascio la cosa, però, come posso lasciarti andare via quando mi devi dei soldi!?” Detto questo, scosse un dito verso Fan Dong’er e Bei Yu. Due flussi di qi fluirono dentro le due ragazze, che tremarono mentre le loro basi di coltivazione venivano completamente ristabilite. Finirono persino con l’avere più potere di quanto non ne avessero in precedenza.


“Compagne Daoiste, per favore dirigetevi al tempio centrale. Uccidete tutti i coltivatori dell’Ottava Nazione. Indebolite le difese della Montagna del Destino Nazionale dell’Ottava Nazione. Assistetemi mentre vado nell’Ottava Nazione ad impadronirmi del loro Sigillo del Mondo!”


“Se ci riesco, potremo tutti cercare di ottenere l’illuminazione insieme! Potremo contemplare le leggi naturali e l’Essenza della Sfera del Vortice del Vento e solidificare il nostro percorso per il futuro!” In risposta alle sue parole, gli occhi di Fan Dong’er e Bei Yu iniziarono a brillare. Erano persone intelligenti, quindi, capirono il piano di Meng Hao all’istante. Questa opportunità era sicuramente più unica che rara e oltre tutto, Meng Hao aveva appena fatto una promessa!


Le due si scambiarono un’occhiata, poi annuirono. Immediatamente, si trasformarono in raggi di luce dirette verso il tempio centrale, dove avrebbero lavorato duramente per aiutare Meng Hao.


Nel momento in cui Fan Dong’er e Bei Yu andarono via, Meng Hao fece un passo in avanti, dirigendosi nella direzione in cui era scomparso Han Qinglei. Impiegò la sua massima velocità cercando di raggiungerlo.


“Non scappare, Han Qinglei! Ripagami dei miei soldi!” Mentre la sua voce esplodeva, gli imp Baccello nero , la gelatina di carne ed il pappagallo si trasformarono tutti in raggi di luce che si lanciarono nell’aria dietro Meng Hao. I frutti di mare invece, vennero risposti dal pappagallo all’interno delle sue ali tramite l’utilizzo di una tecnica di immagazzinamento cosmica. Poi, urlò con arroganza:


“Non scappare, Han Qinglei! Il Quinto Lord non ti ha ancora fottuto, come osi scappare!!”


Raggi di luce si spararono per aria, facendo tremare ogni cosa. Han Qinglei stava ancora scappando, tossendo sangue mentre la nebbia intorno a lui scompariva. Questa era la sua magia salva-vita, qualcosa che non poteva essere sostenuto per un lungo periodo di tempo. Era semplicemente un potenziamento temporaneo della velocità, qualcosa che gli avrebbe permesso di scappare da una crisi terribile.


L’incredibile velocità gli permise di lasciare la Nona Nazione e ritornare all’ottava quasi all’istante. La sua faccia era pallida e la sensazione di crisi imminente non lo aveva ancora abbandonato. Era in grado di percepire che il terrificante Meng Hao lo stava ancora inseguendo!


Non appena entrò nell’Ottava Nazione, emise un ruggito, potenziato da una tecnica magica.


“Truppe dell’Ottava Montagna, accorrete in fretta!” La sua voce echeggiò attraverso l’Ottava Nazione fino a raggiungere tutti gli altri otto coltivatori che erano venuti dall’Ottava Montagna. Di quel gruppo, quattro stavano combattendo nella regione del tempio centrale. I loro corpi tremarono e immediatamente impiegarono la loro massima velocità per raggiungere Han Qinglei.


Passò del tempo. Un’ora dopo, Han Qinglei stava ancora correndo per aria, tossendo occasionalmente del sangue. La nebbia che lo aveva circondato era ora scomparsa completamente. Al suo posto, quattro raggi di luce imponenti lo circondavano formando una formazione protettiva, mentre lui volava verso la Montagna del Destino Nazionale dell’Ottava Nazione.


“Devo ritornare alla Montagna del Destino Nazionale il prima possibile! Posso usare le difese di quel posto per combattere Meng Hao. Questo mi darebbe per lo meno del tempo per recuperare dalle mie ferite!”


“Meng Hao non potrà impiegare troppo tempo nel cercare di acchiapparmi. Se lo facesse, lascerebbe la Nona Nazione vulnerabile ad attacchi da parte degli altri membri della Schiera!”


“Fintanto che riesco a guadagnare abbastanza tempo, riuscirò sicuramente a divincolarmi da questa crisi mortale!” Gli occhi di Han Qinglei erano rosso cremisi mentre si lanciava nell’aria.


Fu in questo momento che Meng Hao apparve all’improvviso al confine tra l’Ottava e la Nona Nazione. Sembrava un guerriero celestiale e non appena entrò nell’Ottava Nazione, tutti i coltivatori furono in grado di percepire la pressione che irradiava e dopo averlo fatto, iniziarono a tremare.


“Quando si ricevono degli ospiti, e maleducazione non ripagare il favore. Dato che hai deciso di venire a casa mia a farti una camminata, io ho deciso di venire nella tua a riscuotere gli interessi.” Meng Hao si schiarì la gola sembrando alquanto apologetico, anche se, non esitò nemmeno per un momento prima di dirigersi verso la Montagna del Destino Nazionale dell’Ottava Nazione.


Dei rimbombi riempirono l’aria mentre si avvicinava. La pressione che proveniva dall’Ottava Nazione si fece più forte; a questo punto, Han Qinglei aveva raggiunto la montagna. Non appena ci mise piede sopra, si sentì la sua voce:


“Difendete questo posto fino alla morte! Non permettete a nessuno di mettere nemmeno mezzo piede al suo interno!”


1:(nota del traduttore inglese) In caso ve ne foste dimenticati, Fan Dong’er è stata la prima persona su cui Meng Hao ha provato il Mandato del Karma nel capitolo 855.


