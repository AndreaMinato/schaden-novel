---
title: Capitolo 1103 - Il Più Potente Cammino dell’Immortalità!
pubDate: 2025-03-20T11:49:56.688Z
tags:
    - issth
---


“Come osi!” Le nuvole sopra l’Ottava Nazione si agitarono. Il carro da guerra attraversò l’aria, trainato da 1000000 anime, facendo sì che l’oscurità della notte si diffondesse rapidamente.


Sul carro si trovava Lin Cong, dalla Quarta Montagna. Sembrava un imperatore della morte e impugnava il potere delle Fonti Gialle con voce tuonante.


L’espressione di Meng Hao era calma, ma dentro stava riflettendo su come la sua precedente supposizione di essere all’assoluto vertice del Reame Immortale si fosse dimostrata errata durante la sua battaglia con Han Qinglei. Tutti quelli che si erano uniti alla Schiera possedevano diversi destini e diversi tipi di buona fortuna. Erano tutte persone che non potevano compararsi ad altri coltivatori. Si poteva dire che ogni coltivatore della Schiera avesse una sua propria strada, e per questo ogni membro era differente!


Le strade erano diverse, e perciò anche i coltivatori della Schiera erano diversi!


Il cammino di Han Qinglei era stato in qualche modo discordante: aveva le sue ossa bianche e il suo lampo azzurro ma nessuna di quelle cose apparteneva solamente a lui. Per questo, nonostante avesse percorso il cammino della Schiera, quando si era scontrato con Meng Hao non aveva potuto fare altro che perdere. Perdere, perdere e ancora perdere.


Questo perché Meng Hao aveva il suo unico sentiero di Immortalità. Era il cammino antico, il cammino più potente e leggendario, quello dell’Onniceleste.


Ora poteva vedere che quel coltivatore della Schiera dalla Quarta Montagna condivideva il suo stesso percorso. Non era sicuro di quale fosse esattamente quel cammino, e non sentiva nemmeno il bisogno di doverlo sapere!


Il cammino dell’Immortale Onniceleste era già stata considerato leggendario ai tempi del primordiale Reame dell’Eccelso Immortale. Comunque, siccome erano passati molti anni, sarebbe stato impossibile per gli altri cammini dell’ Immortalità non nascere sulle altre Montagne e Mari, cammini che la gente avrebbe percorso nella speranza di guadagnare un potere più grande.


“Forse ha qualcosa a che fare con la magia dell’Eccelso,” pensò. “Dopotutto, devi raggiungere l’illuminazione della magia dell’Eccelso per entrare nella Schiera. Forse… c’è qualche altra ragione dietro l’esistenza della Schiera, oltre il completamento del piano dell’Eccelsa del Sogno Marino.  Forse serve anche per vedere quale sentiero porta al diventare l’Eccelso più potente dei Cieli!” Meng Hao non era assolutamente sicuro di quella valutazione, comunque era ancora al sessanta o settanta percento convinto che fosse proprio quello che stava succedendo.


“Però, qualsiasi altro sentiero decideranno di percorrere i coltivatori della Schiera, scopriranno che sono tutti vicoli ciechi rispetto al mio. Anche se dovessero continuare a percorrere altre strade, scopriranno che l’Immortale Onniceleste è il più potente tipo di Immortale! Li sconfiggerò uno per uno e capiranno la verità!” I suoi occhi iniziarono a brillare di sicurezza.


Quella sicurezza… era sicurezza di se stesso. Era sicuro che avrebbe viaggiato più lontano di tutti e che essere un Immortale Onniceleste fosse il sentiero più potente di Immortalità!


Dopo che quei pensieri gli affiorarono alla mente, decise di spendere altro tempo in riflessione. Smise di guardare il coltivatore della Schiera che proveniva dalla Quarta Montagna e le sue 1000000 anime, e piuttosto ritirò il fuoco che rappresentava il Sigillo del Mondo.


Nel momento in cui acquisì la fiamma si avvertì un fortissimo ruggito di rabbia dal cielo.


Allo stesso tempo partì un raggio luminoso dall’area del tempio centrale.


La luce intensa fece tremare ogni cosa. Era molto più intensa della luce che era apparsa quando Meng Hao o Han Qinglei avevano superato il record precedente della comprensione di 100 Essenze.


Era alto più di 3000 metri e si innalzava verso i Cieli. Da lontano sembrava un’enorme colonna che connetteva Cielo e Terra. Tutti nella Sfera del Vortice di Vento riuscivano a vederla, indipendentemente da dove si trovassero.


La terra tremò e i Cieli tuonarono. L’energia intensa che ne stava derivando era senza precedenti, molto più potente delle altre due volte. Si poteva anche dire che fosse qualcosa di incomparabile.


Le due volte precedenti erano grossi come canne di bambù, mentre questa volta  il raggio era spesso come un braccio. Risuonarono dei boati che fecero tremare da capo a piedi i coltivatori nella Sfera del Vortice di Vento.


Quel suono intenso mise un’espressione sconvolta sul viso di tutti quelli che si trovavano vicino al tempio centrale. Non potevano fare altro che guardare mentre l’immenso pilastro di luce si innalzava nei cieli e si trasformava in un enorme vortice.


Meng Hao rimase vicino alla statua tenendo il Sigillo del Mondo dell’Ottava Nazione nella mano, e guardò il vortice con un leggero e freddo sorriso sul volto.


“E così è proprio come sospettavo,” pensò. “La prima persona ad agguantare un Sigillo del Mondo supererà il precedente record e causerà una benedizione!”


Quella era una delle ragioni per cui Meng Hao si sentiva così sicuro, e anche perché era sempre stato così calmo. Non gli importava di come Han Qinglei fosse arrivato lì, e nemmeno quali altri piani avesse in serbo per lui. Era sicuro che se la prima persona ad essere illuminata sull’Aura della Nazione avesse ricevuto una benedizione, allora anche la prima persona ad essere illuminata sulle 100 Essenze ne avrebbe ottenuta una, e una probabilmente ancora più potente.


Anche se poteva sembrare che tutte quelle cose fossero successe in un lungo periodo di tempo, in effetti erano successe quasi in un istante. Il coltivatore della Schiera, Li Cong dalla Quarta Montagna, volò in aria attirando l’attenzione di tutti quelli della nazione.


Nel cielo sopra al tempio centrale il vortice divenne rapidamente più grande. Nel tempo di qualche respiro ricoprì l’intero cielo come un lenzuolo, permettendo a tutti di avere un improvviso barlume di un altro mondo.


Era lo stesso mondo che era comparso prima, un mondo di montagne e statue. Se si guardava attentamente, si poteva vedere che erano suddivise quasi equamente.


Inoltre in quel mondo c’erano quattro statue e cinque montagne che spiccavano tra le altre. Quelle statue erano le più grandi del mondo, come se le altre statue fossero dei bambini in confronto.


Le cinque montagne erano analogamente più alte delle altre montagne, come se nessuno sarebbe mai stato in grado di soggiogarle e trasformarle in statue. Le quattro statue e le cinque montagne erano piene di increspature di forza che, se si fossero diffuse nel mondo, avrebbero distrutto ogni cosa.


Diverse statue e montagne volteggiavano in aria, ma quelle quattro statue e quelle cinque montagne spiccavano di più. Era come se fossero il nucleo dell’intero mondo.


In quel momento, la prima statua iniziò ad emanare dei boati e improvvisamente cadde in pezzi, che si raccolsero a terra e formarono una nuova statua.


Quella statua… raffigurava Meng Hao!


Immediatamente l’aspetto di Meng Hao venne rivelato a tutti quelli che si trovavano nella Sfera del Vortice di Vento. Potevano anche vedere che la statua sembrava molto diversa dalla prima che era apparsa quando aveva infranto il record e aveva raggiunto il vertice del mondo.


Era al centro dell’attenzione, e la cosa fece tremare tutti di incredulità.


Una voce antica risuonò improvvisamente: “Meng Hao della Nona Nazione ha superato il precedente record. Ha sconfitto Han Qinglei dell’Ottava Nazione e ha strappato il Sigillo del Mondo dell’Ottava Nazione. E’ la prima persona a vincere il Sigillo del Mondo e sarà ricompensato con il venti percento del flusso di qi della Sfera del Vrtice di Vento!”


La voce riecheggiò per l’intera Sfera del Vortice di Vento, e venne sentita da tutti. La gente sussultò e sui loro volti apparve lo sconcerto. Quella ricompensa era ancora più incredibile delle prime due. Questa volta, si trattava del venti percento del flusso di qi dell’intera Sfera del Vortice di Vento.


Era difficile anche solo contemplare cosa significasse per una singola persona acquisire il venti percento del flusso di qi dell’intero mondo. Era come se Meng Hao fosse stato favorito dall’intera Sfera del Vortice di Vento.  Improvvisamente Meng Hao venne circondato da una tempesta invisibile, una tempesta che nessuno avrebbe potuto vedere e che solo lui poteva percepire.


La sua mente tremò quando sentì quella che sembrava una serie infinita di voci, voci che apparentemente erano preghiere e suppliche di diversi esseri viventi della Sfera del Vortice di Vento, accumulate nel corso di moltissimi anni.


Inoltre, Meng Hao sentì il potere di rigetto della Sfera del Vortice di Vento svanire. Non stava più cercando di respingerlo, piuttosto lo stava approvando, come se ora fosse misteriosamente connesso alla Sfera.


Quella connessione fece andare Meng Hao in affanno. Poteva solo immaginare quanto più facilmente avrebbe potuto capire le Essenze grazie a quella connessione. Comunque, quello era secondario. Al momento poteva sentire qualcosa come il volere della Sfera del Vortice di Vento.


Quello che lo fece affannare più di ogni altra cosa era sapere che il volere della Sfera del Vortice di Vento ora lo vedeva con gentilezza e voleva proteggerlo.


Il venti percento del flusso di qi… significava che un avversario che lo avesse affrontato direttamente sarebbe potuto rimanere colpito da un fulmine.


Inoltre, se il flusso di qi avesse raggiunto il cento percento… allora anche se Meng Hao fosse stato un mortale incapace di maneggiare qualunque tipo di magia, sarebbe comunque stato un Signore Imperiale nella Sfera del Vortice di Vento.


Chiuse gli occhi e si concentrò interamente sulla connessione con il volere della Sfera del Vortice di Vento nella tempesta.


Nel frattempo, nella Prima Nazione, il coltivatore più potente della Schiera sedeva a gambe incrociate.


Improvvisamente i suoi occhi si spalancarono ed erano pieni di una concentrazione senza precedenti.


“Flusso di qi,” mormorò. “E così, questa ricompensa riguarda il flusso di qi. E’ completamente diverso dal passato!” I coltivatori che sedevano intorno a lui sembravano molto seri.


Una scena simile avvenne nella Seconda Nazione!


Comunque, sulla Montagna dell’Aura della Nazione della Terza Nazione c’era un coltivatore che non veniva dalla Terza Montagna, ma aveva comunque un marchio della Schiera sulla fronte.


Era un uomo di mezza età e al momento era corrucciato.


“Sarò io a condurre la Sfera del Vortice di Vento alla sua vecchia gloria!” mormorò freddamente con occhi che brillavano di intento omicida.


“Come precedente Signore Imperiale della Sfera del Vortice di Vento, che ragioni hai di resistermi?” La Terza Nazione era speciale ma per quanto riguardava la Quinta Nazione, la Sesta Nazione e la Settima Nazione….tutti i membri della Schiera e tutti i coltivatori erano scossi dalla ricompensa che era stata concessa a Meng Hao.


Allo stesso tempo, il nome di Meng Hao era impresso profondamente nei loro cuori.


Nella Sesta Nazione c’era una giovane donna che al momento era coinvolta in un inseguimento mortale. Il suo viso era pallido ed era inseguita da ancora più persone di prima.


“Tre record superati e due di questi sono suoi!” pensò.


Mentre accelerava nell’aria guardò la statua di Meng Hao nel cielo e un lampo di anticipazione apparve nei suoi occhi.


“Presto… ho la sensazione che ci incontreremo presto,” mormorò. “Meng Hao… potresti essere la persona che stavo aspettando? Se lo sei… allora ti aiuterò a diventare il coltivatore più potente della Schiera. Questa è la mia missione… Se non sei tu, allora dovrò andare dal coltivatore della Schiera che viene dalla Prima Montagna.”


Quella donna non era altri che Xue, successore dell’Antico Immortale.


Mentre accadeva tutto questo, in una città di mortali dell’Ottava Nazione, un giovane studente sedeva in casa a leggere dei rotoli di bambù. A dire la verità, sembrava che stesse solo leggendo ma in realtà stava tremando leggermente.


Poteva percepire tutto quello che stava accadendo nel mondo esterno. Si poteva anche dire che quelle cose stessero accadendo per colpa sua.


Dopo un lungo momento mise via il rotolo di bambù e guardò fuori dalla finestra, verso il cielo. La sua espressione si oscurò e dopo un momento di esitazione, sospirò.


“Meng Hao… e così è per questo che sei così calmo. Stavi puntando tutto sulla ricompensa della Sfera del Vortice di Vento! Forse tutto quello che è successo in battaglia è andato secondo i tuoi piani. Meng Hao… il coltivatore della Schiera dalla Nona Montagna. Mi ricorderò di te!” quello che sembrava un giovane studente era… Han Qinglei!
                                


                                



