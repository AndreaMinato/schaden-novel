---
title: Capitolo 1104 - Per Ucciderti… ci Vorranno Sette Passi!
pubDate: 2025-03-20T11:49:56.688Z
tags:
    - issth
---


Han Qinglei rimase lì in silenzio, sospirando internamente. Ancora una volta, il desiderio di combattere bruciava nei suoi occhi.


Continuò a dire a se stesso che era nella Schiera, un Prescelto tra altri soli cocenti. Poteva accettare di essere sconfitto in battaglia ma non poteva accettare di essere umiliato!


Dal momento in cui era entrato nell’Ottava Nazione, aveva diviso i suoi compiti con il suo clone, usandolo per distrarre Meng Hao così che la sua vera forma non venisse scoperta. Successivamente aveva usato una magia segreta per reprimere la sua aura e fuggire.


Senza il clone a distrarre Meng Hao, la sua magia segreta da sola non sarebbe stata sufficiente a permettergli di fuggire indisturbato. Uno degli aspetti unici di quella tecnica era che più la si usava e più diventava difficile vedere attraverso di essa.


Quello di cui aveva avuto bisogno era tempo, motivo per cui aveva inviato un clone al posto suo.


“Lin Cong è il secondo coltivatore più potente della schiera, non posso batterlo. Meng Hao potrà anche essere stato capace di battermi, ma sconfiggere Lin Cong… sarà estremamente difficile! Sette attuali membri della Schiera sono entrati nel Reame Antico, in passato, ma dopo aver realizzato che i loro cammini erano sbagliati hanno intenzionalmente abbassato le loro basi di coltivazione con lo scopo di aprirsi un varco, in futuro.
Ognuna delle volte successive in cui riuscivano a fare breccia, diventavano più potenti! Lin Cong è così forte che è impossibile determinare quante volte si sia aperto un varco nel Reame Antico, solo per essere ricacciato indietro. Queste cose non hanno molto a che fare con me, però. Siccome non posso tenere il sigillo dell’Ottava Nazione, sarà meglio guadagnarsi il favore dandolo a qualcun altro, piuttosto che a Meng Hao. Questo significa anche che non mi daranno la caccia, quindi uno di questi giorni avrò occasione di fare ritorno!” gli occhi di Han Qinglei brillarono e prese un profondo respiro. Alla fine chinò la testa e continuò a nascondere la propria presenza. Voleva usare un’altra magia segreta per osservare la battaglia tra Meng Hao e Lin Cong, ma dopo qualche considerazione decise di non farlo.


Pensava che Meng Hao non fosse all’altezza di Lin Cong, eppure non ne era completamente certo. L’espressione calma di Meng Hao fluttuava nella sua mente e dopo un lungo momento di riflessione si decise.


Anche se aveva scelto di non osservare la battaglia, i coltivatori della Schiera nelle altre nazioni avevano usato varie magie segrete, utilizzando una significante dose di risorse per osservare la battaglia.


Il combattimento non era solo un’occasione per vedere quanto fosse forte Lin Cong, era anche un’opportunità per vedere il coraggio di Meng Hao in battaglia, cosa che li avrebbe aiutati a prepararsi per i futuri incontri.


Degli schermi luminosi apparvero davanti ai membri della Schiera. Quegli schermi raffiguravano la Montagna dell’Aura della Nazione nell’Ottava Nazione!


Al momento, Lin Cong gravava sulla montagna con incredibile stile, facendo tremare ogni cosa.


Mentre si avvicinava la sua rabbia traspariva da ogni poro.


“Maledizione! Tutto questo… dovrebbe essere mio! Stai rubando il flusso di qi della Sfera del Vortice di Vento che appartiene a me! Bene allora…
immagino che non mi resti altro che ucciderti!” la voce di Lin Cong riecheggiò e il suo carro da guerra tuonò quando si avventò su Meng Hao. Allungò la mano e mosse un dito verso Meng Hao.


Immediatamente le 1000000 anime che conducevano il carro produssero delle urla strazianti e poi si allargarono come un mare di anime morte, coprendo ogni cosa. Si trasformarono in una mano gigantesca che si schiantò con cattiveria verso Meng Hao, che si trovava sulla vetta della montagna.


Meng Hao guardò in alto e i suoi occhi s aprirono di colpo. Il vento invisibile che lo circondava si divise e, nonostante Meng Hao non si fosse chiaramente mosso, dozzine di fulmini apparvero in aria. Si schiantarono al suolo di fronte a Meng Hao, bloccando l’enorme mano nera formata dalle anime morte.


Quello… era uno dei benefici che Meng Hao aveva ricevuto dopo aver acquisito il venti percento del flusso di qi della Sfera del Vortice di Vento!


La protezione di Cielo e Terra!


Dei boati risuonarono in ogni direzione quando i fulmini colpirono le 1000000 anime. Urlarono quando l’enorme mano crollò in pezzi di fronte a Meng Hao, incapace persino di toccarlo.


Quasi nello stesso momento in cui le 1000000 anime vennero divise, l’energia di Meng Hao aumentò a dismisura.


“Per ucciderti.. ci vorranno sette passi!” disse.


Come contorno a quelle parole arroganti, la sua base di coltivazione si innalzò sempre di più e un’aura di dominio di espanse in ogni direzione. Non si ritirò. Non scatenò un putiferio con eleganti mosse di combattimento. Semplicemente puntò ad uccidere!


Comunque, quando le sue parole entrarono nelle orecchie degli altri coltivatori della Schiera nelle altre nazioni, si scontrarono contro fredde risate.


“Questo Meng Hao è davvero troppo arrogante e presuntuoso. Pensa di poter uccidere Lin Cong con solo sette passi? Nemmeno un coltivatore della Schiera dalla Prima Montagna potrebbe farlo! Cosa gli fa pensare di poterci riuscire?”


“Lin Cong è potente. Potrebbe essere di poco sotto il livello di un coltivatore della Schiera dalla Prima Montagna, ma dicendo di poterlo uccidere con solo sette passi Meng Hao si sta davvero mettendo in mostra!”


Nella Prima Nazione, il coltivatore più potente della Schiera, il giovane uomo vestito di bianco che veniva dalla Prima Montagna, disse freddamente: “E’ un bene avere fiducia in se stessi, ma la realtà è diversa!”


Ovviamente Meng Hao non era riuscito a sentire quelle parole; comunque, anche se avesse potuto, non ci avrebbe dato troppo peso. Il suo cammino era quello del leggendario Immortale Onniceleste, e nel suo cuore sapeva che si trattava del cammino più potente. Intraprendere una strada del genere richiedeva una determinazione inflessibile. Inoltre… poteva distruggere tutto quello che gli ostacolava il cammino, camminando fino al vertice, e schiacciando tutti gli altri coltivatori della Schiera. Avrebbe usato le sue azioni per mostrare al mondo che era lui il più potente della Schiera!


BOOOOM!


Meng Hao fece un passo avanti per iniziare i Sette Passi di Dio.


Lin Cong nel suo carro da guerra buttò indietro la testa e rise. Era una risata glaciale piena di furia e intento omicida.


Non era mai successo che qualcuno nella sua generazione dicesse qualcosa di simile prima. Solo sette passi… sarebbero stati sufficienti ad ucciderlo?
L’aria di predominio di quelle parole fece ridere Lin Cong in modo maniacale.


“Nemmeno il coltivatore della Schiera dalla Prima Montagna sarebbe abbastanza sicuro da dirmi una cosa del genere. Meng Hao, tu sei il primo!”
Tempo che Lin Cong finisse di dire quelle parole che Meng Hao aveva già fatto il primo passo!


Quel passo lo portò dalla vetta della montagna, a volteggiare a mezz’aria. Si trovava ora di fronte al carro, facendo tremare i rimasugli delle anime morte e facendole scappare in ogni direzione. Stavano urlando come se un’energia potentissima stesse esplodendo da Meng Hao, qualcosa che, se le avesse colpite, le avrebbe sterminate per l’eternità.


Quando le anime morte urlarono, Meng Hao tirò un pugno.


Il Pugno dello Sterminio della Vita!


Quel pugno si schiantò contro il carro da guerra, rilasciando una forza incredibile su Lin Cong.


Lin Cong stava per usare alcune abilità divine e tecniche magiche ma quella forza lo interruppe. Spalancò la bocca quando sentì un boato ovattato venire dal suo carro da guerra, che venne poi lanciato indietro di oltre 300 metri!


Immensamente prepotente!


Nello stesso momento in cui il carro venne spinto indietro, Meng Hao fece un secondo passo. La sua energia proruppe nuovamente, rendendolo di diverse volte più potente di prima.


Il Cielo e la Terra tremarono quando quel passo lo portò nuovamente di fronte al carro da guerra, su cui rilasciò un altro pugno.


Di nuovo, si trattava del Pugno dello Sterminio della Vita!


Immensamente prepotente, esattamente come prima!


I boati esplosero quando il carro da guerra, con dentro Lin Cong, venne scosso con violenza. Ancora, le sue tecniche magiche vennero interrotte.
Dall’inizio fino a quel momento non aveva ancora avuto modo di controbattere!


“Non sono solo colpi di fortuna!” pensò, interiormente scosso.


Non si poteva fargliene una colpa, davvero. Chiunque fosse finito a combattere contro Meng Hao avrebbe incontrato le stesse tattiche di battaglia arroganti. Distruggeva le opportunità dell’avversario per attaccare e puntava sempre a cogliere l’iniziativa per lanciare il primo colpo!


Tutti quelli che erano sulla Nona Montagna e Nono Mare lo avevano sperimentato, e ora era tempo per gli altri coltivatori di imparare esattamente quanto fosse arrogante Meng Hao!


Tre passi, tre pugni! I boati riecheggiavano in ogni dove mentre il carro veniva lanciato nuovamente indietro!


Quattro passi, quattro pugni! Dei tuoni riempivano l’aria mentre Meng Hao dimostrava di poter confermare l’arroganza delle sue parole e uccidere Lin Cong con soli sette passi!


Se ci fosse riuscito allora la sua autostima sarebbe cresciuta ulteriormente e il suo slancio si sarebbe rafforzato. Il suo nome avrebbe raggiunto il vertice della Schiera!


Anche se alla fine Lin Cong non fosse morto, in futuro il suo stato mentale sarebbe crollato ogni volta che avesse visto Meng Hao.


Lin Cong era sbalordito dal modo in cui era stato completamente soggiogato!


“Questo è impossibile! Nessuno nella mia generazione mi ha mai superato durante un combattimento!!” I boati scossero il cielo quando Meng Hao andò in attacco con franca pazzia. Quattro passi. Quattro pugni! Ognuno di quei pugni era un Pugno dello Sterminio della Vita, e continuava ad interrompere le tecniche magiche di Lin Cong, rendendogli veramente difficile liberare qualunque tipo di magia. Il quarto pugno aprì diverse crepe nel carro da guerra, che poco dopo esplose in mille pezzi.


Lin Cong si lasciò uscire un grido di rabbia e mosse la mano, usando l’opportunità per cercare di rilasciare un’abilità divina. Il suo intento omicida vorticava intorno a lui, come se le Fonti Gialle stesse si stessero innalzando dall’aldilà.


Doveva dare il tutto e per tutto per controbattere. Non poteva permettere a Meng Hao di costruirsi un ulteriore slancio, o di lasciarsi sopraffare nuovamente da lui. Rimase improvvisamente scioccato nel realizzare che se le cose fossero continuate in quel modo, allora non sarebbe stato poi così impossibile che Meng Hao riuscisse a sconfiggerlo in sette passi!


Comunque… proprio quando stava per rilasciare la sua abilità divina, Meng Hao fece un quinto passo. La sua energia esplose molto più di prima. I Cieli tremarono e un fortissimo vento iniziò a stormire, rendendo ancora più evidente il flusso di qi della Sfera del Vortice di Vento.


Quando Meng Hao fece quel quinto passo apparve direttamente di fronte a Lin Cong, dove rilasciò un altro pugno.


Questo era un colpo differente, non era un Pugno dello Sterminio della Vita, ma piuttosto il colpo dell’Auto-Immolazione, il Pugno del Supplizio!


Era una follia di quelle per cui potevi sacrificare ogni cosa, anche la vita di qualcuno, per entrare in uno stato di folle Supplizio che si sarebbe poi materializzato in un pugno. In quel momento esisteva solo un pensiero nella testa di Meng Hao.


Siccome era Indemoniato, il pugno possedeva sia forma che il volontà!


Gli occhi di Lin Cong si spalancarono e il suo cuore si riempì di stupore.


Era già consapevole che Meng Hao non fosse debole; dopotutto aveva sconfitto Han Qinglei. Comunque non aveva mai immaginato che sarebbe stato così potente!


Dalla sua prospettiva, la forza di Meng Hao non veniva solo dalla sua base di coltivazione , ma piuttosto dal suo stile di combattimento. Era uno stile che sfruttava uno slancio di completa arroganza e che lasciava l’avversario incapace persino di respirare, finché non fosse stato distrutto.


Il modo di combattere di Meng Hao era qualcosa di assolutamente unico, qualcosa che non aveva mai visto prima.


ROOOOOOAR!!


Un pugno assurdo distrusse l’abilità divina di Lin Cong come se fosse un tronco marcio. Il pugno pazzo e Indemoniato esplose in direzione di Lin Cong, bruciando di forza.


Il sangue uscì dalla bocca di Lin Cong mentre veniva lanciato indietro. Lasciò uscire un urlo straziante, sentendosi completamente umiliato quando Meng Hao fece il sesto passo!


Quando il suo piede poggiò terra, il mondo tuonò. Moltissimi fulmini caddero intorno a lui mentre la sua energia si innalzava ancora di più. Anche la montagna sotto di lui stava tremando violentemente: delle crepe apparvero su di essa, come se dovesse crollare da un momento all’altro.
                                


                                



