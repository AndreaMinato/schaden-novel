---
title: Capitolo 1108 - Ancora una volta nell’Onniceleste!
pubDate: 2025-03-20T11:49:56.689Z
tags:
    - issth
---


Tuttavia, qualcosa si celava dietro quell’aria predominante, e quel qualcosa era…l’imbroglio!


Per esempio, la cambiale di Lin Cong. Nemmeno Lin Cong stesso ne sapeva nulla. Era involontariamente caduto nella trappola di Meng Hao. Quella cambiale derivava dalla loro prima battaglia, quando Meng Hao utilizzò i Sette Passi di Dio. Una volta attirata tutta l’attenzione di Lin Cong sull’energia esplosiva che ne era scaturita, Meng Hao aveva preparato la cambiale.


Lo aveva fatto intenzionalmente, giusto nel caso in cui non fosse riuscito ad uccidere Lin Cong, o se fosse scappato. Così facendo, non ne sarebbe uscito completamente a mani vuote. Come minimo, avrebbe avuto la cambiale. Così, al loro prossimo incontro, avrebbe potuto dichiarare a gran voce che Lin Cong gli doveva dei soldi!


Non avrebbe mai pensato che quell’abitudine delle cambiali avrebbe finito per dargli prova del fatto che Lin Cong non era morto.


Per quanto riguarda l’esatto motivo per il quale non era morto, la riposta gli giunse percorrendo la via del ritorno verso il Monte del Sigillo Bianco.


“I coltivatori della Schiera possono essere uccisi per due volte senza però che la loro anima venga intaccata!” mormorò, ripensando a ciò che l’Eccelsa del Sogno Marino gli aveva detto molti anni prima. Era un’abilità speciale ed esclusiva della Schiera.


L’unico modo per uccidere veramente un coltivatore della Schiera, era ucciderlo due volte e POI... una terza volta. Quest’ultima sarebbe stata la morte definitiva. In cambio, chiunque riuscisse ad uccidere un coltivatore della Schiera, sarebbe stato a metà strada all’essere accettato nella Schiera.


Il passo successivo consisteva nel recarsi nelle Rovine dell’Immortalità della propria Montagna e Mare, ed incontrare l’Eccelsa del Sogno Marino. A quel punto avrebbero potuto ottenere l’altra metà del marchio, e diventare a tutti gli effetti membri della Schiera.


Mentre sfrecciava in aria, Meng Hao allungò la mano fino a toccarsi la fronte nel punto in qui il marchio della Schiera era stato nascosto.


Circa nello stesso momento in cui Meng Hao tornò nella Nona Nazione, avvenne qualcosa nella Quarta Nazione. Mentre volava, Lin Cong aveva sputato un grumo di sangue, che era già stato abbondantemente assorbito dal terreno. In quel momento, quel pezzo di terra tremò improvvisamente, e ne uscì una mano.


Quella mano aveva la perfezione di una giada bianca, come quella di un neonato. Tremò, e la terrà tremò a sua volta per un attimo, prima di esplodere e liberare una figura dal suo interno.


Era… Lin Cong!


Aveva il volto pallido, ma la sua base di coltivazione era diversa da prima. Sembrava che…fosse tornato nel pieno delle sue forze. Tuttavia, il suo corpo tremava. Prese qualche respiro e poi ruggì:


“Meng Hao!” Il suo volto si contorse per la rabbia e l’odio. “Nella Quarta Montagna e Quarto Mare, in tutte le pericolose circostanze in cui mi sono trovato, non ho mai perso una delel mie vite! Non avevo mai immaginato che tu potessi veramente mettermi all’angolo ed uccidermi!


“L’ostilità tra di noi è irrimediabile!” Digrignò i denti, ed arrivò persino a pensare di servirsi di Xu Qing una volta tornato nella Quarta Montagna per vendicarsi di Meng Hao.


Tuttavia, considerando che Xu Qing era la Principessa della 49esima Grotta, si rese conto che nonostante rappresentasse il punto debole di Meng Hao, era impossibile per lui anche solo pensare di farle del male.


Ne rimase amareggiato. Di colpo, capì che, anche se era ancora in vita, Meng Hao era diventato il suo Diavolo interiore.


Poggiò il piede a terra, per poi librarsi in volo verso la Montagna dell’Aura della Nazione. Non vi era modo di dare sfogo all’odio che traboccava dentro di lui. Anche se sentiva di non poter condividere lo stesso cielo con Meng Hao, la prossima volta che si fossero incontrati, non avrebbe fatto altro che fuggire. Non avrebbe osato sfidarlo.


In quel momento, si stava chiedendo se Meng Hao sapesse che non era morto.


Ovviamente, Meng Hao ne era ben consapevole. Si trovava attualmente nel Monte del Sigillo Bianco, seduto a gambe incrociate. Fece ondeggiare la manica producendo due lingue di fuoco.


Non erano altro che i due Sigilli del Mondo della Quarta Nazione e dell’Ottava Nazione.


Le due fiamme raggiunsero tremolanti la testa della statua, dove si allinearono con il Sigillo del Mondo della Nona Nazione. Le tre fiamme resero l’Essenze e le leggi naturali ancora più maestose.


Meng Hao fece un respiro profondo. Senza sprecare altro tempo, tornò a concentrarsi sulla contemplazione. Aveva da tempo capito che, dopo essersi impossessato del Sigillo del Mondo della Quarta Nazione, la percentuale di flusso di qi della Sfera del Vortice del Vento era passata dal venti al trenta per cento.


Il tempo scorreva mentre Meng Hao contemplava l’illuminazione. La struttura complessiva della Sfera del Vortice del Vento cambiò a seguito delle sconfitte subite da Lin Cong e Han Qinglei. La Quarta Nazione e l’Ottava Nazione furono ruotate, e furono eliminate dal campo di battaglia centrale.


Le restanti sei nazioni portarono avanti le loro lotte sanguinarie. Tuttavia, la Nona Nazione aveva guadagnato un certo vantaggio nel conflitto, cosa che portò i coltivatori delle altre nazioni a scendere in campo per opporre resistenza.


Nel giro di poco, l’intensa lotta sfociò nel caos.


Fan Dong’er e Bei Yu iniziarono ad allontanarsi dagli altri coltivatori della Nona Montagna e Nono Mare, per cui vi erano alcuni di loro che lottavano incessantemente, come se non avessero intenzione di abbandonare mai il campo di battaglia.


Era come se potessero trovare pace solo nella battaglia, i loro desideri non avevano peso.


In un lampo, passarono 15 giorni. La velocità alla quale stava acquisendo l’illuminazione dei tre Sigilli del Mondo era in rapido aumento grazie all’acquisizione del trenta per cento del flusso di qi del Reame del Vortice del Vento. Fino a quel momento, aveva ottenuto l’illuminazione di quasi 500 Essenze.


E non era finita.


Durante quei 15 giorni, la lotta nella regione centrale cambiò via via che altri coltivatori della Schiera ottenevano l’illuminazione dei rispettivi Sigilli del Mondo. La battaglia si fece ancora più caotica.


Per sgraffignare i Sigilli del Mondo dalle altre nazione, era in primo luogo necessario indebolirle, cosa che era possibile solo prendendo il sopravvento nella regione centrale. Sotto il controllo dei coltivatori della Schiera, gli eserciti nella regione centrale si batterono sempre più intensamente.


Occasionalmente, alcune nazioni accusavano delle perdite, e i raggi di luce rossa provenienti dalle loro pagode si facevano più oscuri. A quel punto, altri coltivatori della Schiera accorrevano per unirsi alla battaglia.


In quei quindici giorni, in praticamente tutte le Montagne dell’Aura della Nazione delle varie nazioni si scatenarono delle battaglie. Vi furono vittorie e sconfitte, ma tra tutte vi erano solo due montagne nelle quali nessuno si azzardava ad andare!


Una era la Montagna del Destino Nazionale della Prima Nazione, che era controllata dai coltivatori della schiera della Prima Montagna. Nessuno osava mettere piede nel suo territorio.


La seconda era il monte del Sigillo Bianco di Meng Hao, nella Nona Nazione. Nonostante gli altri coltivatori della Schiera fossero consapevoli del numero di Sigilli del Mondo che possedeva, dopo la battaglia con Han Qinglei, e la sconfitta di Lin Cong, aveva definito la sua posizione. Nessun altro coltivatore della Schiera era abbastanza sicuro di sé per sfidarlo.


Così, passarono altri sette giorni. Improvvisamente, dal Monte del Sigillo Bianco, si levò una luce sconfinata. Meng Hao aprì gli occhi. Si alzò lentamente in piedi e fece come per afferrare qualcosa con la mano destra, facendo sì che le tre fiamme fluttuassero verso il suo palmo, nel quale sparirono.


Tre Sigilli del Mondo, 900 grandi Dao, 900 Essenze. Tutto quel sapere era nel suo cuore. Anche se non era in grado di padroneggiare nessuno di questi, il senso di realizzazione che sentiva fece sì che la sua aura cambiasse radicalmente.


Appariva più elegante, e mentre stava lì, in piedi, sembrava essere in connessione con il mondo intero. La luce iniziò ad affievolirsi, e chiuse gli occhi. Quando li riaprì qualche istante più tardi, produsse di colpo il suo secondo Frutto del Nirvana. Con gli occhi che brillavano, lo spinse nella sua fronte.


Nell’istante in cui il Frutto del Nirvana toccò la sua fronte, Meng Hao avvertì una pervasiva sensazione familiare. La sua mente fu travolta da un enorme boato, con la sensazione che la sua testa fosse sul punto di esplodere.


Iniziò a crescere in altezza. 15 metri. 24 metri. 30 metri. 39 metri…


Il suo corpo fisico era ricoperto di graffi ed incerto, e fu attraversato da un dolore così intenso da non essere vagamente paragonabile a quello provato l’ultima volta che aveva temporaneamente assorbito il secondo Frutto del Nirvana. Questa volta, il suo corpo fisico non era nel Reame Immortale, bensì nel Reame Antico!


Il suo corpo fisico del Reame Antico continuava a crescere, emettendo boati. Delle sue nove Lampade dell’Anima, ne erano state precedentemente accese due. Adesso, la terza e la quarta iniziavano a bruciare, e nella quinta guizzò una piccola scintilla.


Il potere del suo corpo fisico stava aumentando in maniera esplosiva!


Il cuore cominciò a martellargli fragorosamente, e poi attorno a lui rimbombarono dei tuoni, come per incitarlo!


Presto, raggiunse i 60 metri di altezza, ed assunse l’aspetto di un gigante, a testa alta, emanando un’energia sempre più esplosiva che fece alzare un vento fortissimo.


ROOOOOAAAARRRRRRRRRRRR!


Tremò, mentre una tempesta imperversava dentro di luì, lacerandolo. Era quasi come se le sue linee di passaggio del qi stessero venendo completamente distrutte.


Il Frutto del Nirvana era come una chiave di accesso ad un potere incredibile racchiuso nel suo sangue. Ancora una volta, delle fluttuazioni incredibili iniziarono a fluirgli nelle vene!


Meng Hao percepiva con chiarezza che i suoi 123 meridiani Immortali si stavano spaccando, per poi riunirsi e formare un unico meridiano Immortale!


Anche se era un solo meridiano Immortale, diede forma a una specie di dipinto, un dipinto che mostrava la forma di un cerchio perfetto!


La sua base di coltivazione crebbe rapidamente, ed ogni suo respiro sembrava scatenare tuoni mentre assorbiva tutta l’energia del Cielo e della Terra disponibile attorno a lui.


Un potere del genere era di gran lunga superiore al Reame dell’Imperatore Immortale.


La montagna tremò, le sue terre fremettero. Tutti gli esseri viventi nella Nona Nazione poterono di colpo percepire il potere scioccante e dominante che si era materializzato nel Monte del Sigillo Bianco.


Coloro che lo potevano percepire più chiaramente erano i discepoli delle varie sette nella Nona Nazione, soprattutto Jian Daozi. Abbassò il volto di scatto quando insieme agli altri coltivatori della Nona Montagna guardò lontano, con espressione esterrefatta.


In quel momento, Meng Hao era circondato da una luce azzurra.


L’azzurro rappresentava l’Onniceleste! L’Onniceleste rappresentava l’infinito!


Meng Hao portò la testa indietro e ruggì, spigionando una luce azzurra. Il cielo tremò, un vento fortissimo si alzò.


Questa volta, Meng Hao era in grado di resistere per circa venti respiri prima che il suo corpo tremasse, e tossisse una boccata di sangue. Quando il Frutto del Nirvana riemerse e gli cadde in mano, Meng Hao indietreggiò.


Anche se in quel momento appariva piuttosto confuso, i suoi occhi brillavano di ossessione ed eccitazione.


“Ottenere l’illuminazione delle Essenze mi aiuterà davvero ad assorbire il secondo Frutto del Nirvana!


Adesso possiedo la conoscenza di 900 Essenze, che mi permette di mantenere quello stato incredibile per il tempo di venti respiri, che è molto di più di prima. Stando ai miei calcoli, se ottengo l’illuminazione di 3 000 Essenze, allora potrò…rimanere in eterno nel Reame Immortale Onniceleste!” Tale speranza gli fece portare la testa indietro e scoppiare in una risata fragorosa.


“In più, la prima volta che ho tentato di assorbire il io secondo Frutto del Nirvana, esso ha sprecato una buona parte dell’energia del mio corpo, al punto che non riuscivo neanche a stare in piedi. Ma adesso… ne ho utilizzato solo il trenta per cento!”




                                


                                



