---
title: Capitolo 1114 - Dovrai chiamarmi... Dao Fang!
pubDate: 2025-03-20T11:49:56.690Z
tags:
    - issth
---


Non appena la voce di Meng Hao lo raggiunse e riecheggiò nelle sue orecchie, Hai Dongqing percepì una mano fare pressione sopra la sua testa...


BUM!


Hai Dongqing sgranò gli occhi mentre la pelle sulla sua testa veniva lacerata e strappata. In un battito di ciglia, tutto il suo corpo venne fatto a pezzi.


In quel momento, ogni singola traccia di Hai Dongqing presente nel mondo scomparve. Il portale del teletrasporto sparì di colpo.


Essendo stato ucciso per la terza volta di fila da Meng Hao, ora era davvero e definitivamente morto!


Al momento della sua morte, mentre i suoi resti sanguinolenti si spargevano intorno, il suo marchio della Schiera brillò lievemente, per poi fluttuare verso Meng Hao.


“Non si può credere a una parola di quello dice Yuwen Jian!” pensò. “Mi aveva detto di aver ucciso Hai Dongqing in passato, ma la realtà dei fatti si è dimostrata completamente diversa!” Aveva fatto questa considerazione già prima, quando aveva ucciso Hai Dongqing per la seconda volta. Ora, con un freddo verso di disapprovazione, allungò la mano e afferrò il marchio della Schiera.


Questo si fuse immediatamente con Meng Hao, causandogli un intenso dolore martellante alla fronte, dove aveva appena fatto la sua comparsa un marchio più complicato, composto da due simboli non riconoscibili anche se osservati con attenzione. Il marchio aveva un aspetto complesso ed elaborato, come se avesse dovuto subire profonde trasformazioni.


Contemporaneamente, Meng Hao venne percorso da un fremito, e sentì qualcosa come un indescrivibile potere fuoriuscire dal marchio sulla sua fronte. Nello stesso momento, la sua Magia della Maledizione del Sigillo del Demone iniziò spontaneamente a risplendere, mentre l'eredità della Lega dei Sigillatori del Demone si fondeva con l'aura del marchio della Schiera.


Una volta avvenuta l'unione, il corpo di Meng Hao iniziò ad essere violentemente scosso, e la sua mente fu riempita da un ruggito impressionante, come di distruzione dei Cieli e della Terra, che giunse fino alla sua anima e fece scaturire un raggio invisibile che volò verso il cielo.


Meng Hao alzò volse in alto lo sguardo, e si accorse di essere circondato da un pilastro di luce. Questo, con Meng Hao al suo interno, sfrecciò in alto, distruggendo ogni ostacolo sulla sua strada, emergendo dal Reame del Vortice del Vento, e andando a trafiggere i Cieli.


Saliva sempre più in alto, senza fermarsi mai. In un battito di ciglia aveva trapassato ogni cosa per poi apparire... nella Sfera della Montagna e del Mare!


Ora stava fluttuando ad un'altezza impressionante, e guardando verso le nove montagne raccolte insieme. Un sole e una luna orbitavano loro intorno, e si potevano scorgere anche nove mari. Era persino in grado di riconoscere tutti gli esseri viventi presenti nelle Nove Montagne e Nove Mari.


Oltre a ciò, fuori dalle Nove Montagne e Nove Mari, apparentemente attaccato alla Sfera ma contemporaneamente al di sotto di essa, si potevano riconoscere tre masse continentali.


Una di loro... era la Sfera del Vortice del Vento!


Meng Hao sgranò gli occhi mentre spostava lo sguardo dalle tre masse continentali inferiori alle Nove Montagne e Nove Mari. Riusciva a vedere il Pianeta Paradiso Meridionale, e i suoi genitori, in piedi in cima alla Torre del Tang. Provò a chiamarli per salutarli, ma non riuscì ad emettere alcun suono.


Vide anche sua sorella fare pratica con la propria coltivazione nella Setta dell'Imperatore Immortale. Vide molte facce familiari nella Nona Montagna e Mare. Vide Fatty, Chen Fan, Wang Youcai... e nel Mondo dl Dio dei Nove Mari vide Nonna Nove e gli altri seduti a gambe incrociate in meditazione mentre aspettavano che il Reame del Vortice del Vento si riaprisse.


Sentendosi emotivamente scosso volse lo sguardo verso la Nona Montagna, e proprio in cima alla vetta vide un enorme occhio, che improvvisamente si girò a guardarlo, confuso.


Vide Ke Jiusi seduto in meditazione nella Setta dell'Antico Demone Immortale. Guardò verso il Pianeta Vittoria Orientale, e vide il clone del Patriarca del Clan Fang.


Il clone originariamente era seduto come una statua, ma improvvisamente alzò la testa e scrutò attraverso il vuoto in direzione di Meng Hao, vagamente sorpreso.


Meng Hao iniziò ad ansimare, mentre guardava verso le Nove Montagne e Nove Mari. Non era la prima volta che provava qualcosa del genere: ricordava che qualcosa di simile era successo a bordo della nave sul Mare della Via Lattea. [1]


In quel momento, non riusciva a non ricordare la grande impressione che gli aveva fatto il vecchio uomo su quella barca.


Mentre Meng Hao fluttuava lì silenziosamente, non poté impedirsi di voltare la testa per guardare verso la Quarta Montagna. Iniziò a tremare quando vide... Xu Qing!


Ovviamente lei non aveva modo di sapere che lui poteva vederla. Meng Hao si sentiva così vicino a lei, e contemporaneamente così lontano, e questo gli fece stringere il cuore, addolorato.


Era seduta a gambe incrociate su un fiume di stelle, e i Protettori del Dharma meditavano poco distanti. Aveva lo stesso aspetto di prima della reincarnazione, semplice e freddo.


“Qing’er....” mormorò.


Quasi nello stesso momento in cui il nome lasciò le sue labbra, Xu Qing venne percorsa da un fremito. Aprì gli occhi sbattendo lievemente le ciglia, con un'espressione confusa negli occhi.


Alcune delle vecchie donne che le erano sedute accanto le si avvicinarono immediatamente.


“Signora, qualcosa non va?”


Xu Qing non rispose inizialmente, limitandosi a fissare il vuoto.


Alla fine rispose, “Era come se... qualcuno mi stesse chiamando.” Infine il suo sguardo si soffermò... in direzione della Nona Montagna e Mare.


Come Meng Hao fissò lo sguardo verso la Quarta Montagna e Mare, proprio dal centro di questa, un paio di occhi si focalizzarono su di lui per un momento, per poi distogliere lo sguardo.


Meng Hao lo percepì e spostò lo sguardo, e ritrovandosi così a guardare un'enorme statua, che, con immenso stupore di Meng Hao, emanava una pressione incredibile. Era molto, molto più potente della pressione di qualsiasi altra persona che abbia mai incontrato.


Improvvisamente, una voce arcaica venne proiettata dalla statua: “Ah, quindi sei nel pieno di un viaggio mentale, mio giovane amico Meng Hao. Non è necessario che ti preoccupi per Xu Qing. L'ho accettata come discepola. Mio giovane amico... ti auguro un piacevole e tranquillo viaggio mentale.”


Dopo un istante, Meng Hao congiunse le mani e si inchinò. Poi guardò attentamente Xu Qing ancora una volta, prima di riportare la sua attenzione alle Nove Montagne e Mari in generale. Vide il Patriarca Affidabilità fluttuare per il cielo stellato dell'Ottava Montagna, fischiettando un motivetto, con l'aspetto di qualcuno che non aveva alcuna preoccupazione al mondo.


Improvvisamente, venne percorso da un tremito. Non aveva un solo pelo sul corpo, ma se l'avesse avuto gli si sarebbero rizzati tutti.


“Chi è! Chi è che mi sta spiando!!” ruggì.


“Diavolo, sembrerebbe... quel piccolo bastardo di Meng Hao! AHHHH!!


“Il Patriarca se n'è scappato fin qui, e t-t-tu... sei uno che non molla, huh?!?!” Dopo essersi guardato intorno per un momento, guardò inespressivo il vuoto per qualche tempo, poi scoppiò a ridere di cuore.


“Oh," ruggì in maniera compiacente, "quindi stai venendo per di qua. Forza, canaglia. Vieni a prendermi se ci riesci!”


Meng Hao sbuffò con espressione fredda, ma poi improvvisamente sgranò gli occhi. Lo stato in cui si trovava in quel momento gli permise improvvisamente di vedere qualcosa alle spalle del Patriarca Affidabilità, in un angolo apparentemente ordinario dello Stato di Zhao.


Proprio alle spalle del Patriarca Affidabilità, proprio nel mezzo dello Stato di Zhao, c'era... una porta!!


La porta irradiava una luce fioca, ed appena Meng Hao la mise a fuoco e la riconobbe, il suo cuore perse un battito. C'era qualcosa di molto familiare in quella porta, qualcosa come l'aura della Setta dell'Antico Demone Immortale.


“L'eredità di Lord Li!!” Meng Hao sgranò gli occhi, con il cuore che gli martellava in petto mentre realizzava che apparentemente l'eredità di Lord Li era davvero alle spalle del Patriarca Affidabilità!


Tuttavia ebbe poco tempo per riflettere sulla questione, poiché si ritrovò a salire sempre di più nel pilastro di luce, nel vuoto sopra il Reame della Montagna e del Mare.


Mentre guardava la volta del nulla, riprese il controllo sul suo cuore tremante, ed improvvisamente i suoi occhi ebbero un brillio di anticipazione. Si rese conto che probabilmente quello che gli stava succedendo era causato dalla Schiera. Anche se non riusciva a capire esattamente cosa stesse succedendo, sapeva bene... cosa esattamente fosse il Reame della Montagna e del Mare!


“33 Cieli, huh...? Stando a quanto ho imparato dalla Sesta Generazione di Sigillatori del Demone, sfondando i 33 Cieli si giunge alla Tribolazione della Montagna e del Mare!” Gli occhi gli brillarono mentre prendeva sempre più velocità. [2]


Non sapeva di preciso quanto tempo fosse passato, ma alla fine attraversò una specie di barriera e si ritrovò a guardare un sentiero!


Un sentiero tra le stelle!


C'erano 33 Reami su quel sentiero, che sembravano i 33 livelli di sigilli successivi che ricoprivano completamente il Reame della Montagna e del Mare.


Il fascio di luce lo guidava nel cammino, mentre attraversava un Reame dopo l'altro. Alla fine penetrò anche attraverso il 33° Reame, e sembrò essere sull'orlo di conoscere la verità riguardo quanto vi si celava dietro. Ma proprio in quel momento, un fascio di luce gli brillò negli occhi, fino a diventare l'unica cosa che poté vedere.


Tutto andò a pezzi!


Un brivido gli corse lungo la schiena, e la luce attorno a lui iniziò ad esaurirsi. Il flusso della sua anima presente nella luce iniziò ad affievolirsi, ma prima di sparire completamente, esplose una voce che lacerava i Cieli e sbriciolava la Terra.


“Dovrai chiamarmi... Dao Fang!”


Nel Reame della Montagna e del Mare, nel Reame del Vortice del Vento, nella Montagna dell'Aura della Nazione della Settima Nazione, Meng Hao tremò, lanciò un urlo, e poi sputò fuori una considerevole quantità di sangue. Barcollò all'indietro, con il viso di un pallore spettrale.


Il marchio sulla sua fronte scintillò rapidamente, poi pian piano sbiadì. Anche la sua Magia della Maledizione del Sigillo del Demone si dissolse.


“Cos'era quella luce dorata?!?!


“E quella voce. Dao Fang. Dao Fang.... Perché questo nome mi suona familiare, dove l'ho sentito!?” [3] Iniziò ad ansimare, e prima che potesse ricordarsi altro riguardo quel nome, un fascio brillante di luce rosa si alzò dal tempio centrale del Reame del Vortice del Vento.


Era largo 30.000 metri abbondanti, e sfrecciò verso l'alto come a voler aprire i Cieli. Si propagarono ovunque increspature straordinarie, e di nuovo si aprì quel mondo di montagne e statue.


Gli occhi di tutti, inclusi i coltivatori della Schiera, erano incollati verso l'alto. A prescindere da cosa stessero facendo, in quel momento tutti percepirono i propri cuori martellare loro nel petto mentre volgevano lo sguardo al cielo sopra di loro.


Calò il silenzio su tutto il campo di battaglia che circondava il tempio centrale, e tutti guardarono stupefatti il pilastro di luce che emanava una luce senza precedenti.


Nel mondo soprastante si riconosceva una montagna nascosta nelle nebbie dietro tutte le altre montagne e statue. Era la montagna più alta in quel mondo, e improvvisamente... quella montagna di disintegrò per poi ricostituirsi prendendo la forma di una statua.


La statua aveva l'aspetto di un guerriero celeste, ed era un'immagine scioccante oltre ogni immaginazione. Non appena tutti videro il volto della statua, furono stupefatti nel riconoscervi... Meng Hao!


Nello stesso momento riecheggiò una voce arcaica, apparentemente priva di emozioni, che riempì l'intero Reame del Vortice del Vento, echeggiando per tutto il cielo.


“Meng Hao, coltivatore della Schiera della Nona nazione, ha ucciso un altro coltivatore della Schiera, un atto criminale--”


Prima che potesse finire la frase, echeggiarono altre parole, e queste non sembravano completamente prive di emozioni come le precedenti. Cupe increspature di propagarono ovunque, e ascoltando attentamente, era possibile riconoscere... una voce che sembrava differente rispetto a prima!


“La ricompensa... è un Tesoro Antico, l'Ascia Immortale del Campione Celeste!”


NOTE:


1. Il viaggio di Meng Hao per le Nove Montagne e Mari è stato descritto nel capitolo 685. Per coloro che volessero analizzare i dettagli della storia, ho recentemente aggiornato le note a piè di pagina del capitolo con alcune nuove informazioni.


2. Meng Hao aveva raggiunto le sue conclusioni riguardo la Tribolazione della Montagna e del Mare nel capitolo 1026.


3. Dao Fang è stato menzionato due volte nella storia precedente, nel capitolo 731 e nel capitolo 887. In Cinese, è 道方 dào fāng. Dao è lo stesso che “il Dao” e Fang significa “piazza.” E' lo stesso Fang del Clan Fang.




                                


                                



