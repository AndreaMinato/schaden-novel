---
title: Capitolo 1117 - È Qui!
pubDate: 2025-03-20T11:49:56.690Z
tags:
    - issth
---


Sulla Montagna dell’Aura Nazionale della Sesta Montagna, il ragazzo Hong Bin sedeva scuro in volto, circondato da nove seguaci. Il suo portale di teletrasporto era pronto all’utilizzo. Tutto quello che era necessario per attivarlo era un pizzico di volontà divina e poi sarebbe stato teletrasportato via.


Teneva il Sigillo del Mondo della Sesta Nazione fermamente nelle sue mani mentre fissava con freddezza Yuwen Jian. Tuttavia, non si teletrasportò via.


Yuwen Jian si affrettò fino ad arrivare esattamente all’esterno dello scudo della Montagna dell’Aura Nazionale della Sesta Montagna. Ovviamente, senza il permesso di Hong Bin, tutto quello che poteva fare era fluttuare all’esterno e sorridere ironicamente.


“Fratello Hong Bin… ascolta—”


“Finiscila! Chiunque venga chiamato fratello da te viene colpito dalla sfortuna!” Hong Bin aveva uno sguardo molto sgradevole sulla sua faccia. Poi guardò Meng Hao lontano, con occhi spalancati. All’inizio, non aveva pensato granché a questa ultima aggiunta alla Schiera. Tuttavia, la dimostrazione di potenza di Meng Hao nella Sfera del Vortice del Vento spazzò via completamente ogni tipo di atteggiamento disinvolto che gli altri coltivatori della Schiera avevano nei suoi confronti.


Aveva sconfitto Han Qinglei, dominato Lin Cong e poi per finire aveva massacrato un altro coltivatore della Schiera.


Tali risultati lo fecero salire alla ribalta come un sole radioso, rendendolo una persona che nessuno avrebbe preso alla leggera.


Hong Bin strinse i denti e disse: “Ti lascerò dire altre tre cose, dopo di che farai meglio a sparire da qui e tornartene da dovunque tu sia venuto, altrimenti, andrò via!”


“Via? Dove?” urlò Yuwen Jian, guardando rettamente Hong Bin. “Non è che puoi andare via dalla Sfera del Vortice del Vento! Non importa dove scapperai, se Dao Celeste pensa che valga la pena rintracciarti, pensi davvero che ti lascerà scappare?”


Hong Bin fece una smorfia. Anche lui era pienamente cosciente che la fuga non era un buon piano a lungo termine. Tuttavia, non c’era davvero altra scelta. Dao Celeste era semplicemente troppo forte.


“Puoi dire altre due cose!” disse Hong Bin, la sua faccia era cupa.


“Non puoi difenderti da solo,” continuò Yuwen Jian, “e lo stesso vale per me, tutto a causa di questa maledetta Sfera del Vortice del Vento e il cambio delle regole. Non cercare di convincermi che non hai visto la scritta sul muro. Per di più, non pensare di lasciarmi credere che non sai perché ho portato Meng Hao qui. La cooperazione può essere doppiamente benefica per tutti noi, dove invece dividerci sarebbe doppiamente dannoso!”


“Puoi dire un’altra singola cosa!” disse lentamente Hong Bin, appoggiando la sua mano destra sul terreno, cosa che stimolò il portale di teletrasporto. Nel frattempo, guardava Yuwen Jian.


“Cacchio! Non avevo tre cose da dire, idiota!” ruggì Yuwen Jian. “Se vuoi scappare come una gallina, allora vattene al diavolo via di qui!”


Hong Bin lo fissava scioccato e la sua espressione si fece ancora più sgradevole. Spostò lo sguardo su Meng Hao, poi dopo un lungo momento digrignò i denti.


“Può battere Dao Celeste?”


“Forse sì, forse no,” disse amaramente Yuwen Jian. “Anche se ti unisci a noi due, potremmo lo stesso non essere in grado di batterlo… Ma questo è l’unico modo in cui avremo un’occasione. L’alternativa è semplicemente aspettare che Dao Celeste ci uccida uno alla volta!”


Hong Bin rispose con il silenzio. Se Yuwen Jian avesse risposto che erano sicuri di riuscire a battere Dao Celeste, Hong Bin si sarebbe teletrasportato via immediatamente. In generale, non si fidava di nulla di quello che diceva Yuwen Jian. Tuttavia, la risposta inaspettata data da Yuwen Jian fece esitare Hong Bin.


“Che cosa vuole in cambio del mio aiuto!?” chiese Hong Bin, guardando Yuwen Jian.


Yuwen Jian si voltò a guardare silenziosamente Meng Hao per un momento prima di rispondere, “Davvero hai bisogno di chiederlo?” Dopo un altro momento, continuò, “Compagno Daoista Hong Bin, posso averti imbrogliato in passato, ma devi ammettere che quando l’ho fatto, non ti ho danneggiato in nessun modo!”


Hong Bin strinse i denti, poi scosse la mano destra. Il Sigillo del Mondo della Sesta Nazione volò all’esterno penetrando lo scudo per poi andare direttamente verso Meng Hao.


Se proprio doveva comprare un favore, tanto valeva acquistarlo direttamente da Meng Hao, piuttosto che Yuwen Jian.


Gli occhi di Meng Hao brillarono mentre si allungava verso il Sigillo del Mondo in arrivo.


“Compagno Daoista Meng Hao,” disse Hong Bin, una parola alla volta. “Non sono sicuro di cosa ti abbia detto questo filibustiere di Yuwen Jian, ma dato che questo è il nostro primo incontro, voglio chiarire una cosa… Dao Celeste ha iniziato ad uccidere delle persone e io non voglio essere un’altra vittima. Lo stesso vale per Yuwen Jian. Per quanto riguarda te invece… se vuoi combattere Dao Celeste, avrai bisogno del nostro aiuto!”


“Come minimo, avrai bisogno che noi de restiamo in piedi fino a quando Dao Celeste non sarà morto!”


Meng Hao afferrò il Sigillo del Mondo. Dopo un momento di silenzio, annuì. “Hai ragione,” disse lentamente. “Quindi. Siete pronti?”


La risposta di Meng Hao prese completamente alla sprovvista Hong Bin. Credeva che Meng Hao avrebbe fatto un qualche tipo di dichiarazione di successo, ma invece, aveva risposto in modo completamente opposto alle sue previsioni. Anche gli occhi di Yuwen Jian si spalancarono. Lui e Hong Bin si guardarono l’un l’altro e poi espressioni di determinazione riempirono i loro volti.


“Compagno Daoista Meng, sei davvero franco e diretto,” disse Hong Bin. “Non ho bisogno di preparare nulla. Sono già pronto a combattere!” Detto questo, si mise in piedi e la sua base di coltivazione iniziò a vorticare. La sua energia si innalzò e un massiccio vento si sollevò verso il cielo.


Gli occhi di Yuwen Jian brillarono di determinazione e anche la sua base di coltivazione eruppe di potere. Una seconda tempesta si innalzò nel cielo, unendosi a quella di Hong Bin e scuotendo ogni cosa. Il potere scioccante fece tremare le terre e distorcere l’aria. Erano come due torce ardenti nel buio della notte, che dichiaravano ad ogni altro coltivatore della Schiera, compreso Dao Celeste, che loro… volevano combattere!


Meng Hao prese un profondo respiro. Mise da parte il Sigillo del Mondo e poi rilasciò a sua volta il suo potere. Si sentirono dei massicci rimbombi mentre la su energia sorpassava in fretta quelle di Yuwen Jian e Hong Bin, facendo tremare violentemente ogni cosa.


Questi erano tre coltivatori della Schiera, che innalzavano la loro energia contemporaneamente, creando una volontà di combattere che scosse ogni cosa, nonché lanciando direttamente una sfida a Dao Celeste!


Questo non era né un piano, né uno schema, e nemmeno un trucco. Questa era un’aperta e chiara dichiarazione di guerra!


I mortali della Sfera del Vortice del Vento non notarono nulla a parte un aumento improvviso nella pressione dell’aria. Tuttavia, i coltivatori erano in grado di avvertire lo scioccante cambiamento, il tremito delle terre ed il caos nel cielo.


Per quanto riguarda la volontà furente di combattere emanata da Meng Hao, Yuwen Jian e Hong Bin… solo gli altri coltivatori della Schiera erano in grado di avvertirla.


Han Qinglei e Lin Cong non erano più nelle loro nazioni originali; entrambi si nascondevano in luoghi diversi nella Sfera del Vortice del Vento. In una caverna all’interno di una montagna, Han Qinglei guardò improvvisamente in direzione della Sesta Nazione e la sua faccia tremò.


Lin Cong sedeva a gambe incrociate sul fondo di un lago. Quando l’acqua del lago iniziò a vibrare, guardò in alto all’improvviso e i suoi occhi tremarono.


Nella Quarta Nazione, Dao Celeste stava volando a massima velocità quando all’improvviso, si fermò e volse lo sguardo verso la Sesta nazione. Un luminoso bagliore apparve nei suoi occhi e i lati della sua bocca vennero rivolti all’insù formando un leggero sorriso. Era in grado di percepire la volontà di combattere di quei tre getti di energia, era inoltre in grado di dire che quella sfida era rivolta a lui.


“Volete combattere? Bene allora, combattiamo!” disse con orgoglio. Poi, esplose con la sua massima velocità, trasformandosi in un Drago Blu che ruggì nella distanza.


Il ruggito scosse i Cieli e la Terra, facendo innalzare un vento possente, mentre il cielo si spostava all’indietro. Se si paragonava la sua energia a quella di Meng Hao e gli altri, la sua era in realtà leggermente più alta!


Allo stesso tempo, aumentò ancora la sua velocità, perforando l’aria e lasciandosi alle spalle solo immagini illusorie mentre si lanciava verso la Sesta Nazione con una velocità incredibile.


Fuori dalla Montagna dell’Aura Nazionale della Sesta Nazione, quasi nello stesso momento in cui Meng Hao e gli altri avevano rilasciato la loro energia, sentirono la risposta di Dao Celeste. La faccia di Yuwen Jian si oscurò.


“Dannazione. E’ persino più forte di prima!!”


Gli occhi di Meng Hao si spalancarono. Non aveva mai incontrato Dao Celeste della Prima Montagna, ma aveva sentito il suo nome dagli altri coltivatori della Schiera. Sapeva che Dao Celeste era forte e che, trent’anni fa, aveva guadagnato il titolo di numero uno della Schiera.


Nei trent’anni seguenti, altri coltivatori della Schiera avevano avuto l’occasione di raggiungerlo e combattere contro di lui. Ma da come si presentavano i fatti nella Sfera del Vortice del Vento, sembrava che Dao Celeste… fosse ancora il membro numero uno.


Meng Hao prese un profondo respiro e i suoi occhi vibrarono per l’intenso desiderio di combattere.


Dentro lo scudo della Montagna dell’Aura Nazionale, Hong Bin sentì il suo cuore che iniziava a martellargli nel petto, iniziando poi a brontolare tra sé e sé. Ora che Dao Celeste aveva rivelato la sua energia, il coraggio che aveva provato poco fa stava iniziando a diminuire.


Dopo un momento, però, i suoi occhi vibrarono e disse: “Sono pratico delle magie Daoiste. Rimarrò qui dietro lo scudo dove sarò al sicuro, in modo da poter usare tecniche magiche su Dao Celeste. Questo è il modo in cui posso darvi supporto, Fratelli Maggiori Meng e Yuwen.”


Yuwen Jian esitò per un momento, poi strinse i denti. Determinazione illuminava i suoi occhi, sembrava essere pronto a buttare la cautela all’aria.


“Sono un coltivatore del corpo, inoltre ho il mio Fisico Divino delle Nove Trasformazioni,” disse. “Fratello Meng Hao, sei sicuramente il combattente più forte tra di noi, ma non hai mai scambiato colpi con Dao Celeste. Lasciami prendere l’iniziativa nella battaglia. Ti farò guadagnare del tempo per analizzarlo.”


L’improvvisa dichiarazione di Yuwen Jian lasciò completamente scioccato Hong Bin che lo stava guardando. Yuwen Jian era il tipo di persona che sembrava onesta, ma che in realtà tendeva molto all’infido, quindi Hong Bin non avrebbe mai immaginato che si sarebbe mai potuto proporre per una cosa del genere.


Anche Meng Hao si voltò a guardare Yuwen Jian con una strana espressione. Dopo un momento di riflessione, annuì. “Molto bene. Sarà d’aiuto avere del tempo per studiarlo.”


I tre smisero di parlare. Si sedettero a gambe incrociate, Meng Hao e Yuwen Jian a mezz’aria fuori dallo scudo e Hong Bin all’interno. Tutti e tre rimasero nel loro stato di potenza più alto mentre aspettavano Dao Celeste. Yuwen Jian tirò fuori una bottiglietta di elisir medicinali e ne consumò uno. Dei rimbombi vennero emanati all’esterno da dentro di lui, che poi iniziò a brillare con un bagliore rosso.


“Sangue Divino?” chiese all’improvviso Meng Hao.


“La mia ultima goccia,” rispose Yuwen Jian, distruggendo la bottiglia per dimostrare che era davvero l’ultima goccia.


“Come te lo sei procurato?” chiese Meng Hao.


“Uccidendo un Dio!” fu la risposta. “Fratello Meng Hao, se sei interessato, allora, a patto che io non muoia in questo scontro, ti porterò nella Settima Montagna un giorno. Poi potremo andare a fare un giro nel Dominio di Dio e uccidere qualche Divinità!”


Meng Hao annuì. “Affare fatto!”


Passò del tempo. Presto, Dao Celeste raggiunse il cielo della Quinta Nazione, facendo emanare dei rimbombi. Il terreno tremò e delle crepe si aprirono nel cielo.


All’improvviso, apparve una catena cremisi, arrotolata intorno al braccio di Dao Celeste, la quale emanava l’aura di un tesoro Antico. Quella non era altro che il premio che aveva ottenuto per aver ucciso il coltivatore della Schiera della Seconda Montagna. Il Flagello Immortale dell’Alta Montagna!


Gradualmente, quelle che sembravano le immagini di alte montagne apparvero sulla superficie della catena. Occasionalmente, potevano essere viste persino delle montagne Immortali!


Dao Celeste volava come un proiettile lungo la Quinta Nazione, la sua faccia era sia gelida che ricolma di orgoglio e fiducia in sé stesso. Alla fine, raggiunse… la Sesta Nazione.


Non appena passò il confine, un’incredibile pressione si andò ad abbattere su di lui.


Sulla Montagna dell’Aura Nazionale della Sesta Nazione Hong Bin disse all’improvviso: “E’ qui!!”


Gli occhi di Yuwen Jian iniziarono a brillare mentre si alzava in piedi, sembrando più serio che mai.


Meng Hao prese un profondo respiro e iniziò a guardare nella distanza. In quella direzione, percepì un potere di qi e sangue in grado di scuotere i Cieli e distruggere la Terra, che si dirigeva nella sua direzione!
                                


                                



