---
title: Capitolo 1118 - Il Combattimento Contro Dao Celeste!
pubDate: 2025-03-20T11:49:56.691Z
tags:
    - issth
---


Dao Celeste era arrivato!


Il cielo si agitò e la terra tremò. Era come se il re di tutti i Cieli fosse arrivato. Non appena mise piede nelle terre sottostanti, un’energia apparentemente invincibile veniva emanata con ogni suo passo.


Ogni passo faceva tremare la terra, mentre enormi orme apparivano sul terreno. Era come se un invisibile gigante stesse procedendo in avanti.


Dao Celeste indossava una lunga veste bianca e aveva dei lunghi capelli neri che gli scendevano dalle spalle. Era di bell’aspetto, sembrava essersi lasciato alle spalle ogni traccia della sua mortalità. I suoi occhi brillavano come delle stelle e chiunque li guardasse si sarebbe sentito sprofondare dentro di essi.


Trent’anni fa… era stato nominato… il coltivatore numero uno della Schiera, il suo membro più potente.


Non indossava una corona, eppure chiunque lo guardasse percepiva un’aura regale. Non indossava dei vestiti imperiali, solo una veste bianca, eppure sembrava rappresentare i Cieli.


Continuò a camminare, non sembrava avere fretta, eppure era ricolmo di una freddezza glaciale. Il modo in cui guardava dall’alto in basso Meng Hao e gli altri li faceva sembrare come se fossero delle formiche per lui. Apparentemente per lui era leggermente interessante solo Meng Hao.


“Quindi, voi tre volete combattere con me?” disse con freddezza mentre fluttuava a mezz’aria. La sua semplice dichiarazione echeggiò come un tuono, strappando via ogni ostacolo per poi andare ad abbattersi nelle orecchie di Meng Hao, Yuwen Jian e Hong Bin.


Yuwen Jian impallidì e poi tremando fece due passi all’indietro. Poi piegò la testa all’indietro e ululò, “Dao Celeste!”


Ruggendo, si lanciò all’improvviso nell’aria.


Hong Bin sedeva dietro lo scudo, il sangue colava dai lati della sua bocca, uno sguardo di sorpresa e paura copriva la sua faccia. Non avrebbe mai immaginato che una singola frase di Dao Celeste lo avrebbe potuto ferire così gravemente. Era come se lo scudo dietro cui sedeva fosse inutile.


Vedendo che Yuwen Jian stava partendo all’offensiva, Hong Bin strinse i denti ed eseguì un incantesimo. Poi scosse il suo dito verso Dao Celeste, facendo materializzare diverse stelle in alto.


Le stelle tremarono e poi iniziarono a precipitare verso Dao Celeste.


In aggiunta, una moltitudine di linee complesse si propagarono intorno Dao Celeste, creando una formazione di incantesimo vorticante che sembrava ideata con lo scopo di imprigionarlo ed ucciderlo.


Meng Hao prese un profondo respiro. Anche se le parole di Dao Celeste non ebbero un grande effetto su di lui, ora che era faccia a faccia con il giovane uomo, era in grado di percepire un’incredibile potenza che veniva emanata da lui. Quella potenza era l’incredibile capacità offensiva della scioccante base di coltivazione di Dao Celeste.


“Di tutte le persone che ho incontrato della mia generazione, lui è decisamente il più forte!” pensò, i suoi occhi vibravano. Fece un passo in avanti, rilasciando i Sette Passi di Dio, i quali iniziarono a far innalzare la sua energia.


Ci vuole un po’ di tempo a descrivere tutto questo, ma ogni cosa accadde quasi in un istante. Dao Celeste sorrideva con indifferenza, come se nemmeno gli importasse dei suoi tre avversari.


“Nessuno di voi merita di far parte della Schiera,” disse, scuotendo la sua mano destra nell’aria. Immediatamente, l’aria sembrò strapparsi e poi vorticare verso le stelle in arrivo. Prima che le stelle potessero avvicinarsi a Dao Celeste, vennero fatte a pezzi.


In seguito, Dao Celeste alzò il suo piede destro e poi lo spinse con forza contro il terreno. Riecheggiò un’esplosione, seguita da un’onda d’urto che si diffuse con un incredibile potere d’attacco. Non appena toccò la formazione di incantesimo si poterono sentire dei crepitii e la delicata formazione di incantesimo venne distrutta.


Dopo aver compiuto quel singolo passo, Dao Celeste spinse il suo indice sinistro contro Yuwen Jian che era in arrivo.


Yuwen Jian piegò la testa all’indietro e ruggì. “Fisico Divino delle Nove Trasformazioni! Nona Trasformazione!”


Si sentirono dei rimbombi e nel frattempo il suo corpo rapidamente si fece più grosso, fino a che non sembrò un gigante. Un incredibile potere venne irradiato all’esterno mentre lanciava due pugni contro Dao Celeste. In un battito di ciglia, i suoi pugni fecero contatto con il dito di Dao Celeste.


In quell’istante, le sue mani vennero scarnificate, rivelando l’osso sottostante. Yuwen Jian emise un miserevole urlo mentre rotolava all’indietro, il suo sangue venne schizzato dovunque. Sorprendentemente, i suoi due pugni non poterono nulla contro l’oscillazione del singolo dito di Dao Celeste!


Meng Hao rimase internamente scosso dalla scena. Aveva combattuto Yuwen Jian e sapeva che nel suo corrente stato, persino lui sarebbe stato incapace di ferire gravemente Yuwen Jian con la semplice oscillazione di un dito.


“Impossibile!” ululò Yuwen Jian. “T-tu… quante volte hai fatto discendere la tua base di coltivazione dal Reame Antico?!?!” Fu un duro colpo per lui venire seriamente ferito dall’oscillazione di un singolo dito.


“Insetti come te non dovrebbero parlare di cose che non capiscono. [1]” Disse tranquillamente Dao Celeste, facendo un altro passo in avanti, sorpassando all’istante Meng Hao. Il movimento apparve quasi come un teletrasporto, cosa che lo portò molto vicino allo scudo della Montagna dell’Aura Nazionale della Sesta Nazione.


“Yuwen Jian,” disse altezzosamente Dao Celeste, “tu non meriti di far parte della Schiera. E tu… Hong Bin, lo meriti ancora meno.” Ondeggiò il suo dito verso lo scudo, facendo apparire un sole e una luna. I due corpi celesti iniziarono a vorticare uno intorno all’altro e poi si spararono nell’aria andando poi ad abbattersi sullo scudo.


Un’espressione feroce apparve sulla faccia di Hong Bin., il quale eseguì un incantesimo a due mani che fece esplodere diversi flussi di luce. 10.000.000 di flussi andarono a formare un fiume luminoso che si innalzò verso Dao Celeste.


L’espressione di Dao Celeste era altezzosa come sempre mentre il suo dito andava a toccare lo scudo. Risuonò un’esplosione e lo scudo tremò, distorcendosi ancora più di prima. Immediatamente, delle crepe iniziarono a diffondersi dal punto in cui aveva fatto contatto con il suo dito!


“Rompiti,” disse. Le crepe si espansero in fretta e in un battito di ciglia, l’intero scudo improvvisamente venne distrutto. Allo stesso tempo, Il fiume di 10.000.000 di flussi di luce di Hong Bin rombò contro Dao Celeste con un potere incredibile.


Allo stesso tempo, Hong Bin impallidì e un’espressione di paura apparve sul suo volto. Senza nessun’altra esitazione, schiaffeggiò il terreno con la sua mano, cosa che mise in moto il portale di teletrasporto. Il sangue venne schizzato fuori dalla bocca dei suoi nove seguaci mentre usavano la loro forza vitale per potenziare il portale.


“Questo è tutto quello di cui sei capace?!” chiese con calma Dao Celeste, non degnando nemmeno di un’occhiata il fiume di luce in arrivo. Mentre il fiume si avvicinava, si lanciò in avanti attraverso di esso, apparendo direttamente sopra la Montagna dell’Aura Nazionale della Sesta Nazione. Esattamente nel momento in cui Hong Bin stava per teletrasportarsi via, Dao Celeste sollevò il suo piede destro e poi calpestò con forza in basso sulla montagna.


ROOOOOAAAARRRRRRRRRRRR!


Una massiccia energia eruppe all’esterno da dentro di lui e l’intera Montana dell’Aura Nazionale venne distrutta e poi collassò. Innumerevoli rocce e macerie rotolarono in ogni direzione e i nove seguaci di Hong Bin esplosero in pezzi. Il portale di teletrasporto venne distrutto allo stesso modo e Hong Bin venne scagliato all’indietro, del sangue venne schizzato fuori dalla sua bocca e un’espressione di shock e terrore copriva il suo volto.


“Salvatemi!” urlò. Lui era parte della Schiera ed era anche una persona orgogliosa. Ma in questo momento critico di pericolo, abbandonò ogni tipo di orgoglio e scappò.


Yuwen Jian emise un muggito di rabbia e attaccò di nuovo.


Meng Hao indietreggiò a sua volta. Il livello di potere dimostrato da Dao Celeste lo aveva già colpito profondamente. Aveva combattuto molte persone appartenenti alla sua generazione, le quali avevano basi di coltivazione simili alla sua, ma nessuna di esse era paragonabile a Dao Celeste.


“Quindi, è questa la vera Schiera…?” pensò, sentendosi scosso. Dopo aver sconfitto Han Qinglei, Lin Cong e poi Han Dongqing, aveva iniziato a guardare dall’alto in basso la Schiera. In questo momento però, tali sentimenti erano scomparsi.


“Nessuno può salvarti adesso.” Disse normalmente Dao Celeste, poi rise e si trasformò in un’ombra che si lanciò contro Hong Bin. In seguito alzò la sua mano destra e puntò un dito verso la fronte di Hong Bin.


Fu in questo punto che, all’improvviso, il Calderone dei Fulmini apparve nella mano di Meng Hao. L’elettricità iniziò a danzare intorno a lui, il quale poi scomparve. Quando riapparve, sorprendentemente, era direttamente di fronte Hong Bin. Dao Celeste invece, era ora nella posizione precedentemente occupata da Meng Hao.


Nonostante la sua immane potenza, Dao Celeste rimase comunque a bocca aperta.


In questo momento di shock, echeggiò la voce di Meng Hao, ricolma di intento omicida.


“Magia dell’Eccelso, Ponte dell’Eccelso!!” Scosse la mano e la sua base di coltivazione si accese di potenza. 123 meridiani Immortali e 33 Cieli formarono il Ponte dell’Eccelso, il quale si andò ad abbattere in basso sull’allibito Dao Celeste.


Per Hong Bin invece, non era rimasto davvero nessun posto dove scappare. Era stato appena strappato dalle grinfie della morte, ora non esitò nemmeno per un istante. Eseguì un incantesimo e la sulla sua fronte si aprì un taglio da cui volarono fuori due pesci.


Uno dei pesci era nero, l’altro bianco. Iniziarono a girare in cerchio, da testa a coda, creando un cerchio a mezz’aria. Una luce bianca e nera brillava all’esterno mentre vorticavano, formando gradualmente uno schieramento magico. Sorprendentemente, questo schieramento magico era la magia dell’Eccelso di Hong Bin!


“Magia dell’Eccelso, Dao dello Yin e dello Yang!”


Yuwen Jian piegò la testa all’indietro e ruggì, una luce rossa brillante si innalzò a partire da lui. A questo punto, aveva completamente assorbito la goccia di Sangue Divino che aveva consumato in precedenza. Ora, poteva rilasciare la sua magia dell’Eccelso.


“Magia dell’Eccelso, Tatuaggio dello Sterminio Divino!” Yuwen Jian scosse la su mano, facendo trasformare in cenere metà dei suoi vestiti. Sorprendentemente, del sangue stava vorticando sia sul suo petto che sulla sua schiena andando a formare un tatuaggio di sangue!


Il tatuaggio raffigurava numerosi Dei giganteschi che venivano massacrati in una scena dopo l’altra. Un’aura omicida esplose all’esterno da Yuwen Jian e incredibilmente, l’area introno a lui sembrò trasformarsi in quella del tatuaggio. Il cielo divenne color sangue e una moltitudine di immagini illusorie poteva essere vista dovunque.


In un unico momento, Meng Hao, Yuwen Jian e Hong Bin rilasciarono le loro magie dell’Eccelso.


La faccia di Dao Celeste vacillò e immediatamente sollevò la sua mano destra, che poi la fece abbattere sul suo petto. Immediatamente, iniziò ad echeggiare il suono di un cuore che batte.


Ba-dum. Ba-dum. Ba-dum… Nove battiti cardiaci rimbombarono come tuoni, scuotendo il mondo. Per di più, con ogni battito, l’energia di Dao Celeste si innalzava sempre di più, fino a quando non iniziò ad emanare l’aura del Reame Antico!


Dopo nove battiti, il suo potere era quasi indescrivibile. Questa era l’aura di nove avanzamenti nel Reame Antico, cosa che lo rese una divinità diabolica. Quando piegò la testa all’indietro e ruggì, il cielo si riempì di colori.


“Ho raggiunto il Reame Antico nove volte prima d’ora. Nove volte, ho forzato me stesso nel discendere di nuovo nel Reame Immortale e ricoltivare per avanzare di nuovo nel Reame Antico. Pensate davvero che delle nullità come voi possano paragonarsi a me? Siete MORTI, TUTTI VOI!” La voce di Dao Celeste echeggiò con una pressione scioccante, gravando pesantemente su Meng Hao e gli altri.


Gli occhi di Meng Hao brillarono e immediatamente disse, “Tu hai messo piede nel Reame Antico nove volte, ma poi hai forzato te stesso a discendere di Reame per ricominciare di nuovo? Questo significa che hai fatto nove errori, hai scelto nove percorsi sbagliati. Se il tuo percorso fosse stato corretto… allora una singola volta sarebbe stata sufficiente!”


Poi, mandò la sua magia dell’Eccelso rombando in avanti.


NOTE:


1. (nota del traduttore inglese) Dao Celeste ha usato una variazione di un idioma cinese che praticamente significa che gli insetti estivi non possono parlare del ghiaccio, riferendosi al fatto che è impossibile discutere con persone con esperienze limitate.
                                

