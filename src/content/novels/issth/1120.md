---
title: Capitolo 1120 - La Luce dell’Onniceleste!
pubDate: 2025-03-20T11:49:56.691Z
tags:
    - issth
---


Yuwen Jian fissò il punto in cui era morto Hong Bin con volto cinereo, facendo fatica a credere a quello che era appena successo.


“E’ colpa mia…” mormorò.


“No, non lo è,” disse Meng Hao, afferrandolo per il braccio. “Se non fossimo venuti non sarebbe comunque riuscito a fuggire da Dao Celeste!” Spinse Yuwen Jian indietro. “Non possiamo continuare a combattere qui, andiamo nella Quinta Nazione!”


Quando Meng Hao si fece indietro, l’espressione di Yuwen Jian tornò normale. Seppellendo il suo senso di colpa nel profondo del suo cuore, guardò verso Dao Celeste e il desiderio di ucciderlo brillò più intensamente che mai nei suoi occhi.


Non disse nulla, però, e si unì semplicemente a Meng Hao nella ritirata.


Dao Celeste guardò Meng Hao e disse: “Puoi scappare fino ai confini del mondo ma ti ucciderò comunque oggi!”


Era stato messo in pericolo di vita due volte, e tutto per colpa di Meng Hao. Al momento, il suo desiderio di ucciderlo aveva raggiunto livelli senza precedenti. Senza un momento di esitazione si lanciò dietro di loro, all’inseguimento.


Meng Hao e Yuwen Jian scapparono, e Dao Celeste li inseguì.


I tre volarono nel cielo come lampi di luce, facendo risuonare dei boati in tutte le direzioni. Dao Celeste grugnì sommessamente e l’aria sotto i suoi piedi si piegò su se stessa quando prese in prestito il potere per aumentare di velocità. Era chiaramente il rilascio di una specie di magia segreta. In un battito di ciglia la sua velocità aumentò di molto, e gli permise di avvicinarsi sempre di più a Meng Hao e Yuwen Jian.


Gli occhi di Meng Hao brillarono improvvisamente e disse con calma: “Yuwen Jian, tu vai avanti!”


Poi si girò e si lanciò verso Dao Celeste. Gli occhi di Yuwen Jian brillarono; era una persona intelligente, quindi dopo un momento di riflessione continuò a scappare.


Nel frattempo, Meng Hao mosse la mano liberando l’Incantesimo per l’Assorbimento delle Montagne. Caddero giù, una montagna dopo l’altra, unendosi in una catena montuosa che franò verso Dao Celeste.


Gli occhi di Dao Celeste brillarono di intento omicida quando mosse la mano, innalzando un fortissimo vento esplosivo. Era un vento nero che trasportava la morsa del gelo, e quando si scontrò contro le montagne, queste si frantumarono. Dao Celeste volò ancora una volta in avanti a massima velocità, veloce quasi come prima, per apparire direttamente di fronte a Meng Hao.


Sorrise con malizia quando diede un colpetto con il dito in direzione di Meng Hao.


“MUORI!” il dito si mosse con incredibile velocità finché non fu sul punto di piantarsi nella fronte di Meng Hao. Comunque, in quel momento, gli occhi di Dao Celeste si spalancarono e Meng Hao si trasformò in una semplice immagine fantasma.


Nella distanza si vide apparire un lampo di luce dorata, ovvero l’immagine di Meng Hao che si avvicinava a gran velocità sotto forma di Roc dorato.
Era già da tempo che era riuscito a scappare.


“Che infido!” disse Dao Celeste con un freddo sbuffo. Aveva inizialmente pensato di poter vincere con un singolo attacco, ma non aveva mai immaginato che Meng Hao si fosse preparato in anticipo per fuggire sotto forma di Roc dorato, usando l’Incantesimo per l’Assorbimento delle Montagne come distrazione.


L’unica cosa che aveva lasciato indietro per Dao Celeste era un’immagine fantasma volteggiante.


“Non potrai sfuggirmi!” disse, leccando il sangue dal suo labbro e lanciandosi nuovamente all’inseguimento di Meng Hao alla massima velocità.


La faccia di Meng Hao aveva un’espressione indecifrabile. Non aveva mai incontrato nessuno della sua generazione che fosse forte come Dao Celeste. Doveva ammetterlo, anche nel Reame dell’Imperatore Immortale non era alla sua altezza.


“Che tipo di coltivazione bisogna praticare per diventare così forti? E’ entrato nel Reame Antico nove volte e poi si è ributtato indietro…?” Meng Hao si accigliò. Vedendo che Dao Celeste lo stava inseguendo, mosse la mano per evocare una testa del Demone di Sangue che ruggì quando si lanciò verso Dao Celeste. Questo sbuffò e non fece nulla per sfuggire.


Quando la testa del Demone di Sangue si avvicinò a mandibole spalancate, lui spinse entrambe e mani di fronte a sé e ne afferrò mascella e mandibola, poi le spalancò fino a farle a pezzi.


La testa del Demone di Sangue urlò terribilmente; non era una semplice illusione, ma nonostante tutto era incapace di fermare Dao Celeste. Era la prima volta che Meng Hao vedeva qualcuno occuparsi in quel modo di una testa di Demone di Sangue.


Comunque, non appena la testa del Demone di Sangue esplose, si diffuse una nebbia di sangue in ogni direzione. Proprio quando Dao Celeste stava per attraversarla, le sue sopracciglia si alzarono e allungò senza esitazione la mano di fronte a sé.


Quando fece quel gesto, un pugno si allungò dalla nebbia di sangue e finì contro il palmo di Dao Celeste. Un forte boato risuonò e la bocca di Dao Celeste si spalancò. Sentì un’incredibile e potente forza sorgere dal pugno: ruggì e il suo corpo si illuminò di luce rossa quando si spinse indietro contro il pugno.


La nebbia di sangue si divise, rivelando Meng Hao. Il colpo di poco prima era il suo e ora che Dao Celeste gli stava resistendo, il sangue colava dalla sua bocca. Si fece indietro un pochino e i suoi occhi si spalancarono quando si preparò a resistere. Comunque, Meng Hao non fuggì. Invece, rilasciò un altro pugno.


Un pugno! Due pugni! Tre pugni!


Meng Hao sembrava impazzito. In rapida successione, rilasciò più di dieci Pugni dello Sterminio della Vita contro Dao Celeste.


I due continuavano a fluttuare a mezz’aria, zigzagando avanti e indietro mentre si avvicinavano al confine tra la Sesta e la Quinta Nazione.


Il sangue colava costantemente dalla bocca di Meng Hao, e dopo aver raggiunto il diciassettesimo pugno, i suoi occhi brillarono e passò ai Pugni Indemoniati.


Meng Hao rilasciava quei pugni a velocità impressionante, e mentre Dao Celeste vi si opponeva con il palmo, la sua espressione brillò per la terza volta. La sua faccia divenne ancora più pallida di prima e quando Meng Hao rilasciò un altro pugno, si fece indietro di un passo.


Mentre lui si faceva indietro, Meng Hao si fece avanti, prendendo l’iniziativa.


Il Pugno del Supplizio venne rilasciato nuovamente con forza esplosiva per una, due, tre volte.


L’espressione di Dao Celeste era inguardabile. Venne costretto a farsi indietro di due passi e mentre lo slancio di Meng Hao si accresceva, si fece indietro per la terza volta.


“Stai cercando la morte?!” disse freddamente Dao Celeste. Dopo essersi fatto indietro per la terza volta, si costrinse a fare un passo avanti. Sollevò in aria entrambe le mani, le allungò verso Meng Hao e poi la divise.


“Disgiunzione Celeste!” ruggì. Mentre separava le mani, un dolore intenso si propagò nel corpo di Meng Hao: gli sembrava come se una forza potentissima dentro al suo corpo si fosse trasformata in un paio di mani enormi che stavano cercando di farlo a pezzi dall’interno, partendo dal petto.


In quel momento di crisi i suoi occhi erano iniettati di sangue. Pensò di usare il suo secondo Frutto del Nirvana ma decise di non farlo. Non era ancora il momento. Sopportò il dolore e inviò il suo senso divino a scandagliare l’area e, senza alcuna ulteriore esitazione, strinse a pugno la sua mano destra, fondendo tutto ciò che si trovava nell’area designata nel… Pugno dello Sterminio degli Dei!


Lo Sterminio degli Dei!


Si avvertì un boato quando tirò il pugno, ringhiando. Il colpo fece tremare Cielo e Terra: era come se tutti i corpi celesti fossero stati oscurati e persino Dao Celeste non poté evitare di guardare la scena ad occhi spalancati.


ROOOOOOAAAARRRRR!!!


Il colpo sibilò verso Dao Celeste, schiantandosi contro la forza della sua Disgiunzione Celeste con un boato. Il sangue spruzzò dalla bocca di Meng Hao, che barcollò all’indietro.


Il sangue colò anche dalla bocca di Dao Celeste. Mentre gocciolava a terra, si trasformò in un altro lago di sangue. Dao Celeste mosse la mano, facendolo ribollire, e poi si lanciò contro Meng Hao: per quanto riguardava Dao Celeste, la sua faccia era molto cupa e le sue mani erano state intorpidite.


“Per fortuna ti ho visto usare quel pugno contro Lin Cong, e sono riuscito a prepararmi,” mormorò. “Altrimenti sarebbe stato difficile resistere!”
l’intento omicida nei suoi occhi brillò più intensamente che mai quando fece un passo avanti verso Meng Hao.


Meng Hao si fece indietro velocemente, producendo elisir medicinali che consumò immediatamente. Il suo Strato Eterno stava lavorando duramente per rimetterlo in sesto. Presto, si ritrovò vicino al confine con la Sesta Nazione. Le Nove Nazioni della Sfera del Vortice di Vento avevano tutte una regione di confine invisibile tra loro.


Ogni volta che passavi attraverso il confine sentivi una pressione pesare sulle tue spalle.


Gli occhi di Meng Hao brillarono quando vide tracce dell’aura di Yuwen Jian vicino alla regione di confine. Senza la minima esitazione si lanciò nella stessa direzione dell’aura di Yuwen Jian, mentre Dao Celeste lo inseguiva. Le diverse centinaia di metri di distanza tra loro stavano rapidamente diminuendo.


Presto, Meng Hao superò il confine, lasciando la Sesta Nazione per entrare nella Quinta.


La pressione dalla Quinta Nazione aumentò drasticamente. Yuwen Jian stava aspettando dentro al confine della Quinta Nazione e non appena vide Meng Hao non ebbe bisogno di aiuti per capire quale fosse il piano che aveva in mente. Lanciò indietro la testa e ruggì, e il suo corpo aumentò rapidamente di taglia. Dopo un momento di preparazione iniziò a caricare, passando oltre Meng Hao e dirigendosi verso la regione di barriera.


Quasi nello stesso istante, Dao Celeste sfrecciò nella stessa direzione.


“Così mi stai tendendo un agguato nella regione di confine tra le Nazioni, dove c’è una pressione differente! Trucchetti da quattro soldi!” Dao Celeste rise freddamente e, senza alcuna esitazione, eseguì un incantesimo e lo indicò.


Immediatamente apparve un loto nero, che esplose senza preavviso.


Ne uscì una foschia nera, insieme ad una forza incredibile che si scontrò contro Yuwen Jian. Il sangue spruzzò dalla sua bocca, eppure non si fece indietro, ma tirò un pugno. Dao Celeste continuò per la sua strada, muovendo il suo braccio destro e facendo apparire il Flagello Immortale, nuovamente. Lo lanciò immediatamente contro Yuwen Jian, i cui occhi brillarono quando lo vide avvicinarsi.


Improvvisamente allungò la sua mano come per afferrare qualcosa: si sentirono dei boati quando nella sua mano comparve un’ascia da battaglia!


Non era altro che l’Antico Tesoro acquisito da Meng Hao!


Meng Hao gliel’aveva lasciata furtivamente quando lo aveva preso per il braccio, poco prima, completamente all’insaputa di Dao Celeste.


Yuwen Jian buttò indietro la testa e gridò, poi lanciò l’ascia contro Dao Celeste, rilasciando un potere che poteva distruggere il Cielo e la Terra.


Gli occhi di Dao Celeste si spalancarono; era qualcosa che superava i suoi poteri di previsione. Mosse la mano in difesa, eppure, quasi allo stesso tempo, la sua bocca si spalancò non a causa di Yuwen Jian, ma a causa di Meng Hao.


Dopo essere entrato nella Quinta Nazione, Meng Hao aveva schiaffeggiato la sua borsa da trasporto e ne aveva tirato fuori il secondo Frutto del Nirvana. Proprio quando Dao Celeste e Yuwen Jian avevano iniziato a combattere, aveva lentamente sollevato il Frutto del Nirvana e lo aveva spinto contro la sua fronte.


Il Frutto affondò dentro di lui e Meng Hao tremò quando dal suo corpo eruttò un’enorme e terrificante aura.


Fu quello a far spalancare la bocca al Dao Celeste!


ROOOOOOOOOAAAAAAAAARRRR!!!


Meng Hao lanciò indietro la testa e urlò mentre il suo corpo si ingrandiva.


9 metri, 18 metri, 27 metri… fino ad arrivare a 45 metri! 60 metri…72 metri!


Era come un gigante, con vene blu che si intravedevano dalla sua testa e un’energia sempre crescente! Ora aveva solo un Meridiano Immortale e il potere del suo qi e del suo sangue, così come la sua base di coltivazione, e questi elementi lo fecero brillare di luce azzurra!


Quella luce era di un colore che rappresentava il rispetto. Era… la luce dell’Onniceleste!


La bocca di Dao Celeste si spalancò ulteriormente e i suoi occhi si riempirono di incredulità. Era in affanno e, interiormente, sentì una crescente sensazione di crisi mortale, come mai l’aveva provata in vita sua!
                                


                                



