---
title: Capitolo 1122 - Io Lo Chiamo Massacro!
pubDate: 2025-03-20T11:49:56.691Z
tags:
    - issth
---


Non appena apparve quell’intensa aura micidiale, turbinò in ogni direzione alzando nuvole di polvere. I fulmini caddero ripetutamente a terra e l’intero mondo si impregnò di quell’aura di omicidio fino a diventare nero.


Era come se la statua nella pergamena non fosse più solo un dipinto. Inoltre, la Sfera del Vortice di Vento non sembrava più la Sfera del Vortice di Vento, ma piuttosto il mondo all’interno del dipinto.


Tutto era diventato nero, sia la terra che il cielo, eppure in qualche modo Meng Hao poteva vedere le cose chiaramente.


La statua era seduta a gambe incrociate e indossava vestiti neri. Improvvisamente si mosse e guardò verso l’alto. Fu un semplice movimento ma scosse l’intero mondo con rumori di tuoni. Il flusso del tempo sembrò fermarsi e le leggi naturali vennero essere lanciate nel caos.


Di fronte a questa persona, le Essenze sembravano prostrarsi e inchinarsi in venerazione.


Un’intensa aura di omicidio penetrò gli occhi di Meng Hao come una freccia appuntita, trapassando la sua mente e facendolo tremare. La sua bocca si spalanò e si riempì di colpo di una sensazione di crisi mortale.


Quella sensazione di pericolo non veniva da Dao Celeste ma dall’uomo vestito di nero che compariva nel dipinto.


“Chi è?” pensò Meng Hao con il cuore che palpitava. “Che tipo di magia dell’Eccelso è questa?” Ogni coltivatore della Schiera aveva magie dell’Eccelso differenti, e dei vari tipi che aveva incontrato, solo quella di Dao Celeste lo aveva lasciato senza parole.


L’espressione di Meng Hao era molto seria. Era nel Reame Immortale Onniceleste e sapeva di stare esplodendo di potere. Infatti, senza la magia dell’Eccelso, Dao Celeste non sarebbe stato alla sua altezza.


Non importava che Dao Celeste fosse entrato nel Reame Antico nove volte prima di allora: ognuna di quelle volte aveva intrapreso un cammino sbagliato. Il cammino di Meng Hao era quello dell’Immortale Onniceleste, un cammino antico nonché il più potente nel Reame Immortale.


Dao Celeste guardò Meng Hao con occhi fiammeggianti di intento omicida.


“Prima hai detto che il mio cammino era sbagliato… era sicuramente sbagliato, di quello sono ben consapevole. Quello che non sai è che c’è una ragione se ho continuato a percorrere lo stesso cammino sbagliato per poi ritornare al Reame Immortale. La ragione è che il cammino che voglio, è il cammino coltivato dall’uomo nel mio magico Dipinto dell’Eccelso! Non conosco il suo nome e non so nemmeno cosa questo dipinto raffiguri veramente, ma quello che so è che il dipinto è ordinario, la carta è ordinaria e persino i supporti in legno della pergamena sono ordinari. L’unica cosa fuori dall’ordinario è la figura vestita di nero raffigurata all’interno. A causa sua, la carta comune e i classici supporti in legno si sono trasformati in qualcosa di miracoloso e straordinario. Lui rappresenta il massacro ed è ricolmo di un’aura micidiale che non ho mai incontrato in nessun altro nella mia vita. Per questo, lo chiamo Massacro e, nel mio cuore, lo vedo come il mio Maestro!” Quando le parole di Dao Celeste risuonarono, si inchinò di fronte alla pergamena con occhi brucianti di passione. Dopo essersi prostrato, la statua finì di alzare lo sguardo e la sua faccia venne finalmente rivelata.


Era un volto pallido e privo di espressione, apparentemente ordinario. Comunque, in quei tratti ordinari si poteva vedere una freddezza indescrivibile mentre fissava Meng Hao.


Un semplice sguardo fece tremare il corpo di Meng Hao. Sentì un’incredibile pressione pesargli sulle spalle, qualcosa di più potente della pressione del Nono Mare. Il sangue spruzzò dalla sua bocca e nonostante fosse nel Reame Immortale Onniceleste, barcollò all’indietro.


Non voleva ritirarsi ma lo sguardo dell’uomo vestito di nero nel dipinto non gli aveva dato altra scelta.


Dopo essersi fatto indietro, la pressione dell’uomo nella pergamena lo spinse verso il basso come a volerlo portare al punto di non sopportazione, costringendolo a mettersi in ginocchio, arrendersi e venerarlo!


Ad ogni passo indietro che faceva, Meng Hao gridava. Alla fine, dopo sette passi e con gli occhi iniettati di sangue, si costrinse a fermarsi. Il prezzo che doveva pagare era quella nuvola di sangue che aveva appena tossito.


Le sue ginocchia tremarono così violentemente da sembrare sul punto di spezzarsi.


“Non posso credere di essere stato costretto alla ritirata da un semplice dipinto!” pensò. “Anche se la persona nel dipinto era una figura autorevole, forse anche un Eccelso, adesso… è solo un dipinto. Come diamine ha fatto a farmi indietreggiare?” Meng Hao faceva fatica a tenere alta la testa e un’espressione malefica comparve sul suo viso. Il sangue gli colava dagli occhi, dalle orecchie, dal naso e dalla bocca. Comunque, allo stesso tempo, sentì la sua aura insorgere intensamente.


“Il mio Dao è quello della libertà e dell’indipendenza!” ringhiò. “A parte mio padre e mia madre, non c’è nessun altro al mondo che può farmi prostrare davanti a sé! Chi diavolo credi di essere?” finì quella frase con un ruggito e la sua base di coltivazione dell’Immortale Onniceleste si innalzò rapidamente. Il suo unico meridiano Immortale si espanse rapidamente formando la sagoma di un ponte dentro di lui!


Mosse la mano destra con ferocia e il meridiano Immortale a forma di ponte eruttò improvvisamente di potere. Un rombo infinito riecheggiò nell’aria quando si materializzò un vero e proprio ponte, proprio di fronte a lui!


Il Ponte dell’Eccelso!


La magia dell’Eccelso di Meng Hao era un Dao potente, tanto per cominciare. Inizialmente il suo potere era sembrato abbastanza ordinario, e questo non era per colpa della magia stessa ma piuttosto perché la base di coltivazione di Meng Hao non era abbastanza potente, al tempo, da permettere alla magia di manifestarsi in tutta la sua potenza.


Ora, però, nel Reame Immortale Onniceleste, il rilascio del Ponte dell’Eccelso era qualcosa di mai visto prima d’allora. I tuoni riempirono l’aria quando il magnifico ponte discese di fronte a Meng Hao, facendo vibrare il cielo e tremare la terra.


Non sembrava illusorio, ma piuttosto sembrava un vero ponte materiale. Era incredibile, assurdamente largo, come se l’intero mondo rappresentasse solo un suo angolo.


Il ponte riempì il cielo, passando sopra ogni cosa ed emanando l’aura suprema dell’Eccelso. Il mondo tremò e le terre ne vennero sconvolte. Usando il Reame Immortale Onniceleste, Meng Hao aveva finalmente rivelato una parte del suo splendore e del suo potere!


Eppure, c’era dell’altro! Delle figure illusorie apparvero in cima al ponte. Anche se era impossibile vederle chiaramente, si trovavano in diversi punti del ponte.


Quelle figure irradiavano una potenza terrificante e, apparentemente, erano persone che venivano dal passato e che si erano qualificate per camminare sul Ponte dell’Eccelso. Anche se non camminavano su tutto il ponte, siccome erano state figure onnipotenti in Cielo e in Terra, erano capaci di lasciarsi dietro del senso divino.


Nello stesso momento in cui comparve il Ponte dell’Eccelso, la statua vestita di nero nel dipinto lo guardò e sul suo volto si stampò uno sguardo di reminiscenza. Improvvisamente mormorò: “Ponte…. Del Camminamento Celeste…” [1]


La sua voce era piena di ricordi, eppure aveva la stessa freddezza di prima.


Quel cambiamento improvviso riempì di shock anche il volto di Dao Celeste. La sua testa si alzò nel mezzo del suo inchino e sul suo volto si stampò un’espressione di sconcerto. La pergamena era la sua, ed era sua anche la magia dell’Eccelso.


Eppure… anche lui non aveva ancora sentito la voce dell’uomo vestito di nero al suo interno!


Era come se la comparsa del Ponte dell’Eccelso avesse provocato un’imprevedibile trasformazione. Persino il cuore di Dao Celeste tremò, e la mente di Meng Hao iniziò a girare.


“Ponte del Camminamento Celeste?” pensò, guardando il suo stesso Ponte dell’Eccelso.


Incredibilmente, la statua vestita di nero nel dipinto si alzò in piedi e fece un passo avanti, con i lunghi capelli che strisciavano alle sue spalle.


Quando fece quel passo, il cuore di Dao Celeste palpitò. Meng Hao era in piedi proprio sul suo cammino e poteva vedere le cose ancora più chiaramente. Era come se il passo che aveva fatto contenesse qualche tipo di Dao, qualcosa che poteva piegare lo spazio e affondare un grande arco di tempo alla distanza di qualche centimetro, qualcosa che permetteva di creare dal nulla. Con quel passo era emerso dal dipinto, entrando nella realtà e apparendo in cima al Ponte dell’Eccelso di Meng Hao.


La mente di Meng Hao vorticò quando vide l’uomo vestito di nero in piedi in cima al Ponte dell’Eccelso. L’espressione del giovane uomo era fredda ma era anche intinta di reminiscenza. Iniziò a camminare per il Ponte del Camminamento Celeste, passo dopo passo, superando diverse altre figure come se desiderasse arrivare fino alla fine del ponte.


Poi smise di camminare: guardò il ponte sotto ai suoi piedi e sembrò diventare malinconico.


“Questo Ponte del Camminamento Celeste è incompleto…” mormorò.


“Anche io sono… incompleto… Quell’anno, quando sono stato di fronte a lui,e a lei, la mia missione era ormai completata. Poi mi sono voltato con il cuore pieno di uno strano dolore, di sofferenza, e sono scomparso…. Allora perché? Perché sono ancora qui…?” Poi iniziò a ridere, una risata piena di freddezza glaciale e di un’aura omicida.


“L’amavo più di quanto tu abbia mai amata!” ridendo maniacalmente, la figura vestita di nero si tirò su la manica. Dei tuoni si sentirono in lontananza quando il Ponte dell’Eccelso crollò: non appena questo accadde, la figura vestita di nero tremò e scomparve insieme al Ponte del Camminamento Celeste, con espressione di reminiscenza e dolore.


Quando riapparve era di nuovo all’interno del dipinto, nuovamente sotto forma di una statua con la testa china.


Quello che era successo fece gorgogliare la gola di Dao Celeste, che poi vomitò sangue. Una nebbia di sangue esplose intorno a lui; apparentemente la pergamena possedeva una forza gravitazionale che aveva assorbito quasi metà della sua forza vitale. Dao Celeste tremò e il suo volto divenne pallido.


Aveva usato la sua magia dell’Eccelso in diverse occasioni ma non gli era mai capitato di ricevere un contraccolpo del genere.


Anche Meng Hao tossì sangue e cadde all’indietro. Poteva sentire che il suo tempo da Immortale Onniceleste stava per finire. Con occhi luccicanti si allungò per toccarsi la testa, lasciando volontariamente il Reame Immortale Onniceleste. Il Frutto del Nirvana emerse dalla sua fronte e cadde nel palmo della sua mano. La sua aura calò e il suo volto divenne cinereo. Rimase lì, immobile, mentre guardava verso Dao Celeste.


“Vuoi ancora continuare a combattere?” disse con calma.


Dao Celeste respirò con affanno mentre la pergamena scompariva. Poi guardò verso Meng Hao, sorrise freddamente e disse: “Che c’è, hai paura? Sei oltremodo debole adesso! Potrei ucciderti con la stessa facilità con cui volto la mia mano!”


Dentro di sé, però, era esitante. Non era ancora completamente sicuro che Meng Hao potesse continuare a combattere in quello stato di incredibile potenza.


Centinaia di pensieri corsero per la mente di Meng Hao. Inizialmente il suo piano era quello di provare ad intimidire Dao Celeste con la sua tranquillità. Poi, però, aveva realizzato qualcosa ed aveva trovato un nuovo piano. Accigliandosi guardò verso Dao Celeste e sollevò il Frutto del Nirvana tenendolo nel palmo della sua mano, dove brillò di una luce accecante.


“Ucciderti mi costerebbe abbastanza” disse. “Mi ritroverei gravemente ferito, cosa che mi renderebbe molto difficile ottenere altro dalla Sfera del Vortice di Vento. Comunque, se hai intenzione di morire, allora posso aiutarti a raggiungere il tuo scopo.” Gli occhi di Dao Celeste si spalancarono quando guardò Meng Hao. Se Meng Hao fosse rimasto calmo avrebbe immediatamente pensato che stesse cercando di fare il furbo. Comunque, vedere Meng Hao accigliarsi in quel modo gli aveva fatto pensare che avesse preso quella decisione perché non aveva altra scelta. Improvvisamente, Dao Celeste era quasi interamente convinto di aver capito la verità.


“Lo saprò per certo solo attaccandolo!” pensò.


Con occhi brillanti, si lanciò verso Meng Hao.


NOTE:


1. Questa nota contiene alcuni spoiler da Renegade Immortal, ma non sono rilevanti ai fini di questa storia. A questo punto, i fan di Er Gen avranno già unito qualche pezzo del puzzle per quanto riguarda l’identità della persona misteriosa, o almeno riguardo a chi è connesso. Per farla breve, Wang Lin da Renegade Immortal ha un clone (un Clone del Massacro), il cui nome in cinese contiene il carattere “massacro”. In RI ha raggiunto un livello di coltivazione altissimo, un livello chiamato Camminamento Celeste, che comprende nove ponti.
                                


                                



