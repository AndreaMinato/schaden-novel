---
title: Capitolo 1126 - Difendere il Tunnel!
pubDate: 2025-03-20T11:49:56.692Z
tags:
    - issth
---


Contemporaneamente, le altre fosse di sangue iniziarono a ribollire, come se stessero venendo sigillate. Nell'aria si alzarono nuvole di nebbia insanguinata, che si trasformarono in spade rosso sangue e iniziarono a fluttuare nell'aria, irradiando le loro auree assassine.


L'unica fossa senza una spada di sangue era quella in cui Meng Hao era appena scomparso, quella verso cui gli uomini vestiti di nero si stavano dirigendo a tutta velocità.


Meng Hao si mosse a velocità incredibile. Quando emerse dalla fossa di sangue, si ritrovò in uno stretto tunnel che scendeva nella camera segreta sottostante. Quando emerse nella stanza, una luce del colore del sangue lo abbagliò.


Dentro di sé si sentiva scioccato di fronte all'aura indescrivibilmente malvagia che gli era scoppiata in faccia. Era come se innumerevoli urla miserabili gli riecheggiassero nelle orecchie. Le urla gli sembravano in qualche modo familiari, come se ogni singola voce appartenesse a qualcuno che conoscesse.


L'effetto non si limitava semplicemente alle voci: gli apparvero miriadi di allucinazioni visive, e contemporaneamente sentì il suo corpo come se stesse per cedere, come se si trovasse nelle profondità più remote delle Fonti Gialle.


Il cuore iniziò a martellargli nel petto, e sentì il suo sangue iniziare a fluire al contrario. Impallidì, e la sua base di coltivazione fu quasi gettata nel caos, al punto da quasi perderne il controllo. Velocemente si morse la punta della lingua, usando l'ondata di dolore per fare chiarezza in sè. Aveva il volto pallido mentre cadeva  indietro verso il tunnel, e soltanto quando lo raggiunse riuscì ad allontanare le sensazioni.


Inoltre, aveva il forte presentimento che anche se fosse restato all'entrata del tunnel troppo a lungo avrebbe permesso all'aura malvagia di infettarlo del tutto, correndo persino il rischio di perdere la propria base di coltivazione!


Quest'intuizione gli fece sgranare gli occhi. Si guardò velocemente intorno, e si accorse delle statue che lo circondavano. Una tartaruga di Xuanwu, una gru, e persino un cervo...


“Questi sono tutti... spiriti rinnegati?!” pensò, sgranando ancora di più gli occhi. Poi il suo sguardo andò a posarsi su un blocco di ghiaccio del colore del sangue, e riconobbe ciò che era sigillato dentro al suo interno, il pipistrello rosso sangue.


Tutta quell'aura malvagia che percepiva era emanata da quel blocco di ghiaccio cremisi, e dal pipistrello scarlatto dentro di esso. Era... la sorgente del male di quel posto!


Il pappagallo e la gelatina di carne si guardarono intorno, con espressione tremula.


Fu a quel punto che un ululato risuonò da dentro la borsa da trasporto di Meng Hao. Ne volò fuori la maschera rosso sangue, che iniziò a fluttuare a mezz'aria, emanando boati e una luce cremisi. Quella luce rossa indicava... che il mastino si era finalmente svegliato.


Immediatamente volò fuori, all'aperto, girandosi per guardare Meng Hao con uno sguardo di profonda tenerezza. Era lo stesso sguardo con cui lo guardava quando era un cucciolo. In questo mondo, Meng Hao era il suo padrone, la sua famiglia, e la sua unica ragione di vita.


Dopo averlo guardato, ululò, con gli occhi pieni di determinazione. Poi si voltò, si trasformò in un raggio del colore del sangue che sfrecciò verso il blocco di ghiaccio, dove cercò di impossessarsi dello spirito rinnegato per... prendere il suo posto!!


Se non ci fosse riuscito, sarebbe morto!


Ma se ci fosse riuscito... d'ora in poi sarebbe stato uno spirito rinnegato!


Se non fosse stato per il fatto che questo spirito rinnegato era estremamente debole, e probabilmente era morto molto tempo prima, di norma sarebbe stato impossibile per il mastino riuscire nell'impresa. E anche in questo stato, nessuno sarebbe riuscito a dire se avesse una possibilità di riuscita.


Fortunatamente, era uno spirito nato dal sangue, e inoltre aveva la stessa origine del Pipistrello di Sangue, e questo gli dava qualche possibilità in più.


Riecheggiarono ovunque suoni rombanti, e il blocco di ghiaccio tremò. In poco tempo la stanza segreta fu riempita dai suoni di strani ululati, e dai rumori di una dura battaglia. Meng Hao sputò sangue, e indietreggiò rapidamente. Non era in grado di aiutare il mastino a impossessarsi dello spirito rinnegato, pertanto l'unica cosa che potesse fare era proteggerlo in questo momento critico.


Sia il successo che il fallimento dell'impresa dipendevano esclusivamente dal mastino, non da Meng Hao.


Inoltre, non poteva restarsene lì, doveva andarsene. Se fosse rimasto di più, sarebbe stata infettato dall'aura malvagia, e la sua base di coltivazione avrebbe iniziato a deperire.


Oltre a ciò, poteva sentire attraverso il tunnel fischiettare dietro di lui i coltivatori vestiti di nero.


Fece un respiro profondo e guardò verso il pappagallo e la gelatina di carne. Subito il pappagallo intuì il significato di quello sguardo.


Esitò per un momento, poi emise uno strillo acuto.


“E' ora di rischiare tutto! Diavolo! Il Quinto Signore accetterà! Meng Hao, mi devi un favore, e bello grosso! Vecchio Terzo, viene qui e aiutami!” Il pappagallo sbatté le ali, facendone volare numerosi raggi di luce colorati che andarono a ricoprire il blocco di ghiaccio cremisi.


La gelatina di carne non sembrava felice della situazione, ma volò comunque verso il pappagallo permettendogli di afferrarlo. Si fusero insieme, e rilasciarono una strana magia Daoista che permise loro di aiutare il mastino e aumentare così le sue possibilità di successo.


“Anche con l'aiuto del Quinto Signore, il suo successo finale sarà determinato solo dalla sua fortuna!” ruggì il pappagallo.


“Molte grazie,” disse Meng Hao. “Avete fatto tutto quello che potevate. Per il resto starà a lui... Per quanto riguarda me, invece, non c'è molto che io possa fare. Ma quello che posso fare è fermare gli estranei, e impedire loro di intromettersi!” Gettò un ultimo sguardo al blocco di ghiaccio dentro cui era scomparso il mastino, poi si voltò e volò via dalla camera segreta e dentro il tunnel.


Nonostante l'aura malvagia avesse ancora un'influenza significativa su di lui, aveva ancora abbastanza energia per resistergli un altro po'. Ovviamente, se ci riusciva Meng Hao, ci riuscivano anche i coltivatori in nero.


Non aveva alcuna intenzione di permettere loro di entrare nella camera segreta. Dopotutto, non aveva idea di cosa avrebbero potuto fare per ostacolare il mastino e per farlo fallire nella sua impresa.


Aveva troppo a cuore la sua sorte, quindi non avrebbe preso nessuna decisione alla leggera. L'unica opzione sicura era difendere il tunnel contro il nemico!


La struttura complessiva del cimitero di sangue era composta da due parti: la grande necropoli superiore, e la piccola camera segreta inferiore, e le due erano unite dal tunnel in cui si trovava Meng Hao in quel momento. Poteva già vedere i coltivatori dai vestiti neri avvicinarsi.


Negli occhi gli baluginò un istinto omicida, e non esitò nemmeno un istante prima di partire all'attacco.


“Mastino, mi hai difeso più e più volte. Ora... è il mio turno di difendere te!” mormorò. Fece ruotare la sua base di coltivazione, e l'aria intorno a lui si intorbidì di intenzione omicida. Non era certo che il mastino sarebbe riuscito a impossessarsi dello spirito rinnegato, e nemmeno del tempo gli sarebbe occorso per farlo. Quello di cui era certo, al momento, era che gli era impossibile indietreggiare. Non che ne avesse desiderio o bisogno.


Fece un respiro profondo, facendo impennare di potere la sua base di coltivazione e i suoi meridiani Immortali. Meng Hao subito si abbatté contro gli avanzanti coltivatori in nero, affilato come una lama di un rasoio.


Il tunnel non era particolarmente largo, e questo rendeva più complicato utilizzare tecniche magiche e abilità divine. Se Meng Hao avesse potuto raggiungere il suo apice, non sarebbe stato assolutamente un problema per lui uccidere qualche dozzina di persone. Ma ora la sua base di coltivazione era soltanto al sessanta percento del suo livello normale, rendendogli più difficile il combattimento.


Sarebbe stato un lavoro duro, ma era un coltivatore della Schiera, e si trovava nel Reame dell'Imperatore Immortale. Dei semplici esperti della Sfera Antica non potevano riuscire a metterlo facilmente in difficoltà. Quando attaccò riecheggiarono boati, mentre si materializzava la testa di un Demone di Sangue, e l'Essenza della Fiamma Divina esplose in tutte le direzioni.


“Non siete Coltivatori del Reame del Vortice del Vento!” urlò, sfrecciando come un fulmine tra i coltivatori nerovestiti. La sua mano destra schizzò ad afferrare la testa di uno di loro, rilasciando quindi la Grande Magia del Demone di Sangue. Tuttavia, il suo potere di assorbimento non funzionò sull'uomo.


La sua veste nera venne ridotta a brandelli, rivelando un giovane uomo con la parte superiore della testa maciullata e sanguinolenta. Aveva il viso pallido mentre urlava: “I nostri Dao sono diversi! Il tuo è costruito, il nostro è reale! Non puoi farci niente! Noi viviamo e moriamo... per il vero Dao!”


Ridendo, si dissolse nella morte.


Il cuore di Meng Hao tremò. Poi, quando un altro coltivatore in nero apparve di fronte a lui, rilasciò il Pugno dello Sterminio della Vita. Si sentirono suoni rombanti mentre il suo avversario tremava e tossiva sangue.


Il suo cappuccio era stato distrutto, rivelando il suo volto. Era un uomo di mezza età, che, sorprendentemente, aveva una scaglia sulla fronte! Era un coltivatore Demoniaco!


“Per il vero Dao!” urlò, prima di iniziare a ridere in modo maniacale ed esplodere in mille pezzi.


Gli altri coltivatori in nero non emisero un fiato, e le espressioni non variarono minimamente, però iniziarono ad attaccare con ferocia crescente, rilasciando un vento pungente che si estendeva verso Meng Hao. Improvvisamente, nove Draghi Marini ruggirono verso di lui con le fauci spalancate.


Più Meng Hao combatteva, più la sua sorpresa aumentava. Combattere contro questi neri nemici gli stava dando una sensazione molto strana.


Con espressione corrucciata, evocò il Ponte dell'Eccelso, che subito emanò una pressione devastante, facendo allontanare i coltivatori neri. Meng Hao fece il gesto di afferrare qualcosa, e subito nella sua mano apparve la lancia dalla punta d'osso, che venne immediatamente scagliata verso la fronte di uno dei coltivatori neri. Il cappuccio cadde indietro rivelando il volto di una donna. Nonostante stesse per morire, non mostrava alcuna paura.


“Per il vero Dao”, disse con fredda calma prima di esplodere.


A Meng Hao stavano iniziando a rizzarsi i capelli. Se a questo punto non avesse realizzato chi fossero queste persone, non sarebbe stato degno di essere l'avveduto e scaltro Principe Ereditario del Clan Fang. Come vide le loro basi di coltivazione, gli venne subito in mente “l'avvertimento”che Jian Daozi gli aveva dato appena arrivati nella Nona Nazione.


Alla cascata, dopo aver visto usare il Mantra del Demone: Rimprovero Ipnotico aveva usato la tecnica della Visione Celeste per osservare la figura nascosta dietro le acque.


Anche in quel frangente aveva iniziato a fare speculazioni. Poco dopo aveva visto tutti gli altri coltivatori arrendersi ai propri desideri, e si era reso conto che era possibile perdersi nel Reame del Vortice del Vento. Poi realizzò che... probabilmente era possibile restare lì, scegliere di non andarsene, rimanere indietro nel Reame del Vortice del Vento, eternamente persi in esso.


Allora, l'aveva considerata una possibilità. Ora, affrontando questi neri coltivatori, Meng Hao ebbe conferma dei suoi sospetti.


“Voi... siete coltivatori della Sfera della Montagna e del Mare!” ruggì. “Venite dalle generazioni precedenti che erano venuti nella Sfera del Vortice del Vento e che poi si erano persi nei propri desideri! Alla fine, sceglieste di non andarvene!!”


I coltivatori neri non risposero a quelle accuse. Invece, si limitarono a guardarlo, dicendo, “Per il vero Dao!”


Le loro voci erano pacate, e sembravano persino contenere qualche strano potere che lasciava Meng Hao scioccato. Subito dopo, sfrecciarono avanti attaccando.


Esplosioni risuonarono ovunque. Meng Hao aveva gli occhi iniettati di sangue e i vestiti  imbrattati del sangue dei suoi nemici. Nel frattempo, più su nella necropoli, l'aria si increspò all'improvvisa apparizione di 17 figure. Erano le persone che erano state inviate dall'uomo dalla veste Imperiale. I loro volti erano nascosti da cappucci neri, e dalle ondate che provenivano dalla base di coltivazione dell'uomo in testa, questi, incredibilmente, aveva dieci Lampade dell'Anima estinte.


Quando l'uomo parlò, la sua voce sembrava incredibilmente antica: “Questi sono gli ordini dell'Imperatore: uccidere Meng Hao; formazione diabolica, ritornate ai vostri posti; riprendete la rifinitura del sangue!”


Improvvisamente, tutte le fosse di sangue iniziarono a ribollire furiosamente. Le spade di sangue che fluttuavano sopra i coltivatori neri gli vorticarono intorno all'uomo in testa, e poi si allinearono in una formazione, per poi sfrecciare nel tunnel verso Meng Hao.
                                


                                



