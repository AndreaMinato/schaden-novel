---
title: Capitolo 1127 - Tu sei Zong Wuya!
pubDate: 2025-03-20T11:49:56.692Z
tags:
    - issth
---


Quasi nello stesso momento in cui le spade cremisi iniziavano a sfrecciare nell'aria, il sangue gorgogliante nelle novantotto fosse improvvisamente si ritirò, rivelando così novantotto coltivatori.


Erano tutti anziani, e tutti irradiavano una luce color del sangue che sembrava bruciare di malvagità. Improvvisamente, gli occhi di tutti scattarono aperti, e fu possibile riconoscere come questi non avessero la limpidezza abituale, ma fossero annebbiati da un torbido brillio cremisi. Era come se non fossero coscienti, o forse nemmeno consapevoli di se stessi, come se fossero stati trasformati in marionette che si limitavano ad eseguire gli ordini o agire in base a puro istinto.


Uno di questi vecchi era Jian Daozi, che però non aveva più lo sguardo scaltro che aveva avuto in precedenza. Tuttavia, non sembrava nemmeno antico e decrepito come era stato in precedenza, ma al contrario sembrava esplodere di vigore di prima qualità.


Tutti iniziarono ad inspirare e quando espirarono, l'aura malvagia intorno a loro sembrò aumentare.


“Uccidete Meng Hao, l'intruso!” disse l'uomo in nero, con voce aspra e ruvida. Subito, i novantotto coltivatori schizzarono in aria ruggendo. Ora la loro base di coltivazione non era più nello stadio della Ricerca del Calderone: avevano lasciato il Reame Spirituale ed erano entrati in quello Immortale!


Nonostante l'avessero appena oltrepassato, le aure malvagie che li circondavano li facevano sembrare estremamente inquietanti. I novantotto vecchi diventarono fasci di luce rosso sangue che sfrecciarono nell'aria verso la fossa dove si trovava Meng Hao.


“Anche voi! Entrate lì!” disse il leader vestito di nero agli altri uomini che erano venuti con lui. Uno ad uno, i loro contorni sbiadirono e scomparvero.


Il leader restò per ultimo. Era impossibile vedere la sua faccia o la sua espressione, ma sembrò essere perso nei propri pensieri per un momento, prima di far ondeggiare la mano, e farne scaturire una luce nera, che si propagò sino a ricoprire l'intera area, apparentemente sigillandola.


Avendolo fatto, l'uomo iniziò a camminare lentamente verso la fossa di Meng Hao.


“Meng Hao della Nona Nazione, Nona Montagna, Nono Mare....” mormorò. Era come se stesse richiamando qualcosa dal passato. Sospirò.


Nel tunnel sotto la necropoli, Meng Hao buttò indietro la testa e ruggì mentre rilasciava un pugno con entrambe le mani, uccidendo gli ultimi membri della prima ondata di coltivatori vestiti di nero.


Stava combattendo questa battaglia con solo il sessanta percento della sua base di coltivazione. Sconfiggere dozzine di avversari del Reame Antico in questa modo era a dir poco difficile. In questo momento aveva il volto cinereo e stava tossendo sangue. Improvvisamente alzò lo sguardo verso la bocca del tunnel, dove si poteva notare una luce rosso acceso: a quel punto, fu possibile riconoscere numerose spade cremisi che si avvicinavano urlando verso di lui, seguite dalle esplosive aure malvagie di novantotto coltivatori rosso sangue.  Non appena i loro occhi cremisi si incatenarono ai suoi, ulularono come fiere e si lanciarono verso di lui attaccando.


Meng Hao spalancò gli occhi quando realizzò che le spade volanti erano davvero senzienti. Sia le spade che i coltivatori sembravano sottoposte alla stessa fonte di potere del blocco di ghiaccio rosso sangue, ma con un livello molto più debole.


Meng Hao corrucciò la fronte, e poi emise un freddo suono di disapprovazione. La pietra di luna nel suo occhio sinistro si sciolse e si diffuse a ricoprirgli tutto il corpo, trasformandolo in un pianeta. Poi volò verso le spade volanti sempre più vicine, facendo riecheggiare ovunque suoni rombanti.


Sfrecciò come una meteora, occupando quasi per intero il diametro del tunnel. Quando andò a sbattere contro le spade volanti si sentì una tremenda esplosione, e queste vennero ricacciate indietro verso i coltivatori rosso sangue. Tutto il tunnel precipitò nel caos. Sebbene i coltivatori color cremisi fossero numerosi, non riuscirono a disperdersi o schivare, in quanto il tunnel era troppo stretto, e furono quindi immediatamente bombardati dalla Trasformazione Stellare con Un Pensiero di Meng Hao a piena potenza.


Quando colpì gli uomini, ci fu un'esplosione di sangue, e tutti vennero fatti a pezzi. Ma fu in questo momento che arrivarono diciassette uomini in nero, con incantesimi che già baluginavano tra le loro mani.


Agitando le dita verso Meng Hao, ruggirono: “Dao del Fulmine: Massacro Stellare!”


Non appena le parole lasciarono le loro labbra, si sentì il suono di un fulmine. Diciassette folgori sfrecciarono dagli uomini vestiti in nero, fondendosi a mezz'aria per formare un'unica saetta  violacea!


Come apparve, questa emanò un portentoso potere di espulsione. Sembrava abbastanza potente da rigettare ed espellere i Cieli e la Terra, rigettare le leggi naturali, rigettare l'Essenza!


Contemporaneamente, il mondo sembrava lo stesse rigettando ed espellendo!


La mente di Meng Hao tremò; quando guardò verso il fulmine viola ebbe la sensazione che si trattasse di qualcosa che non sarebbe nemmeno dovuto esistere!


Non era in sintonia con i Cieli e la Terra, non si adeguava alle leggi naturali e non era in armonia con l'Essenza. Nell'istante in cui apparve, diede l'idea di essere un Dao di un altro mondo. Non era qualcosa che faceva parte della Sfera del Vortice del Vento, e nemmeno della Sfera della Montagna e del Mare. Era qualcosa costituito da pura distruzione, e quando sfrecciò verso Meng Hao e colpì la sua Trasformazione Stellare con Un Pensiero, il pianeta si crepò ed esplose. Meng Hao riapparve sputando sangue, mentre  veniva scaraventato indietro rotolando.


Contemporaneamente, sembrò che il tempo fluisse al contrario per tutti i coltivatori rosso sangue che erano appena esplosi: si riformarono rapidamente, come se fossero eternamente indistruttibili, e subito dopo sfrecciarono avanti attaccando. Inoltre, ognuno di loro aveva afferrato una spada rosso sangue, rendendoli del tutto uguali a coltivatori della spada.


Meng Hao aveva una sgradevole espressione sulla faccia. Dietro i novantotto coltivatori rosso sangue c'erano diciassette avversari in nero. Si sentiva estremamente minacciato, e la causa non era la loro base di coltivazione, ma le divine abilità e tecniche magiche che stavano usando.


Quasi nello stesso momento in cui i coltivatori rossi si erano avvicinati a lui, Meng Hao aveva iniziato ad avanzare, rilasciando i Sette Passi di Dio. Il suo potere venne incrementato esponenzialmente, e venne persino amplificato dai limiti del tunnel. Fu al sesto passo che chiuse a pugno la mano destra e rilasciò il suo Pugno dello Sterminio della Vita.


Dei boati riempirono l'aria. Il colpo era pregno del potere di sterminare tutte le forme di vita, ed era sostenuto dalla piena potenza del suo corpo fisico del Reame Antico. Esplose una tempesta, che corse lungo il tunnel e andò a cozzare contro gli eternamente indistruttibili coltivatori rossi. Subito vennero sbriciolati in una nebbia cremisi, ma ancora prima che iniziassero a riformarsi, Meng Hao sfrecciò tra di loro per avvicinarsi ai diciassette coltivatori in nero.


I coltivatori iniziarono rapidamente ad evocare degli incantesimi. Nessuno di loro avrebbe avuto alcuna possibilità contro Meng Hao se lo avessero affrontato da soli sul campo di battaglia, non senza qualche speciale magia Daoista, ma ora, che stavano unendo le forze per attaccarlo, era una storia differente.


Mentre invocavano un incantesimo, una luce viola vorticò loro intorno dando poi forma ad una lunga lancia viola, che subito sfrecciò verso Meng Hao.


Si mosse ad incredibile velocità, facendo propagare ovunque intense increspature, del tipo che rigettava il mondo intorno a sé e che contemporaneamente era da questi rigettato.


Ma questa volta Meng Hao aveva improvvisamente fatto ondeggiare la mano destra, facendone volare fuori dozzine di baccelli neri. Piccoli scoppiettii si sentirono ovunque mentre questi si trasformavano in imp baccello nero, che lanciarono strilli acuti mentre si dirigevano a tutta velocità verso i coltivatori neri, tentando di possederli.


Gli uomini in nero possedevano magie Daoiste uniche e bizzarre, ma erano comunque ordinari esseri viventi con un'anima, quindi correvano sempre il rischio di essere posseduti. Inoltre, erano nel mezzo del lancio di un incantesimo, ed in questo momento per gli Imp baccello nero era più facile entrare nei loro corpi.


Le possibilità per gli Imp di prendere possesso dei coltivatori erano basse, ma in realtà Meng Hao non aveva davvero bisogno che vi riuscissero. Quando fallivano, venivano rigettati e rispondevano con attacchi di senso divino.


I coltivatori in nero iniziarono a tremare. Contemporaneamente, la magia Daoista che avevano rilasciato, la tremenda lancia viola, iniziò a torcersi in aria, e poi semplicemente scomparve.


Nello stesso istante, Meng Hao volò attraverso l'aria, chiudendo la mano destra e poi infrangendosi su di loro con il Pugno dello Sterminio della Vita.


Proprio un attimo prima che il suo colpo andasse a segno, un freddo sbuffo di disapprovazione, pregno di un'aria arcaica, echeggiò da dietro gli uomini in nero. Una figura scura avanzò: era un altro uomo vestito di nero, ma più alto degli altri. Era il loro leader, l'ultimo uomo ad unirsi alla battaglia.


Si mosse ad incredibile velocità, e fu subito di fronte a Meng Hao.


“L'imperatore dalla Montagna dell'Aura Nazionale ha percepito qualcuno fare irruzione in questo posto. Meng Hao, non avresti dovuto farlo. E, a proposito, questo non è l'uso corretto del  Pugno dello Sterminio della Vita.” Mentre parlava, l'uomo chiuse la mano a pugno e, improvvisamente, una volontà di sterminio della vita esplose nella forma di quel singolo colpo.


Meng Hao sgranò gli occhi. Trovava le parole dell'uomo estremamente strane, ma non ebbe il tempo di chiedersi perché. I due sfrecciarono attraverso il tunnel l'uno verso l'altro mentre i rispettivi pugni si scontravano.


Riecheggiò un'esplosione assordante, che fece tremare tutto. La necropoli stessa sembrava stesse per crollare; si sentirono rumori di crepe ovunque, ed il tunnel iniziò a diventare instabile. Meng Hao sputò sangue a fiotti mentre il colpo lo faceva rotolare violentemente indietro.


Anche l'uomo in nero era scosso, e cadde indietro di molti passi. Quando alzò lo sguardo, il cappuccio nero ancora gli copriva la faccia, rendendo impossibile riconoscere i suoi tratti; tuttavia, i suoi occhi brillarono di una luce strana. Cominciò ad avanzare nuovamente, chiudendo ancora la mano a pugno e lanciando un altro attacco.


“Supplizio!” disse con fredda calma, la voce aspra. Liberò il pugno, e se ne alzò un'aria selvaggiamente autoritaria. Era come se quell'uomo fosse la sola cosa importante al mondo. Sembrava essere entrato in un tale stato di Supplizio che gli avrebbe permesso di rilasciare un colpo in grado di sacrificare qualsiasi cosa.


Meng Hao impallidì; le ferite che aveva riportato non erano ancora guarite, e questo lo portava in netto svantaggio. Tuttavia, quando vide l'uomo in nero rilasciare il suo Pugno del Supplizio, smise di indietreggiare e rilasciò il proprio Pugno del Supplizio.


Un'enorme esplosione riecheggiò quando i due pugni di incontrarono, e tutto venne violentemente scosso. Nella necropoli i segni di crollo si fecero ancora più evidenti.


Meng Hao sputava sangue, mentre volava indietro come un aquilone a cui avessero tagliato i fili. Venne spinto così tanto indietro che si ritrovò quasi all'inizio della camera segreta. Ansimando, alzò lo sguardo per guardare l'uomo vestito in nero. Le fluttuazioni della base di coltivazione dell'uomo lo collocavano ad un livello di dieci Lampade dell'Anima estinte. Inoltre, il livello esplosivo del suo corpo di coltivazione diede a Meng Hao la sensazione che quest'uomo fosse persino più potente del  Dao Celeste!


Il vecchio fece un passo avanti, rilasciando un altro pugno. “Sterminio degli Dei!”


In quello stesso istante, gli occhi di Meng Hao scintillarono, e ruggì, “Tu sei Wuya!” [1]


Il vecchio tremò in risposta alle sue parole. Meng Hao si approfittò di questa distrazione per prendere un sospiro profondo e rilasciare lui stesso il proprio pugno.


“Sterminio degli Dei!”


Fu a quel punto che, nella camera segreta sottostante, il mastino ululò. Era un ululato pregno di determinazione, come se stesse dando del proprio meglio e avesse raggiunto un momento critico nel processo di possessione. Sarebbe rinato ed avrebbe rimpiazzato lo spirito rinnegato, oppure sarebbe morto provandoci!


NOTE:


1. Zong Wuya era stato menzionato nei capitoli 1052, 1082, 1083.
                                
                        




                                



