---
title: Capitolo 1130 - Confondere il Dao!
pubDate: 2025-03-20T11:49:56.693Z
tags:
    - issth
---


Nell’istante in cui il coltivatore calvo entrò nella regione del tempio centrale, Meng Hao aprì gli occhi e si guardò dietro le spalle in direzione dell’uomo.


Anche lo sguardo dell’uomo si andò a posare su Meng Hao, poi sorrise.


Era un sorriso gentile, ricolmo di un apparente infinito calore. Le ferite dei mortali sottostanti iniziarono a guarire. Persino i coltivatori tremarono percependo il loro qi e sangue che iniziavano a rinvigorire.


L’uomo procedette in avanti, apparendo direttamente di fronte Meng Hao.


“Meng Hao” disse, “sei riuscito a requisire il cristallo di sangue e a scappare dalla Terza Nazione. Sembra che tu abbia le qualifiche per essere risvegliato. Non c’è bisogno che tu rimanga in questo finto mondo. Vieni con me a vedere i veri Cieli e la vera Terra. Allora capirai… la verità.”


Il mastino si fermò a mezz’aria, ringhiando e guardando in modo vigile il coltivatore calvo. C’era qualcosa di familiare nell’aura di questo coltivatore, al tempo stesso c’era qualcosa di terrificante e soffocante.


Gli occhi di Meng Hao si spalancarono mentre guardava silenzioso l’uomo. Sembrava essere privo di intento omicida e le parole che aveva proferito erano cosi strane da lasciare Meng Hao stranito.


In basso, i mortali avevano cessato il combattimento e ora stavano guardando in aria il coltivatore vestito di nero che fluttuava nel cielo. All’improvviso, la gente iniziò ad inginocchiarsi a terra. Presto tutti i soldati delle varie nazioni erano prostrati a terra.


I coltivatori delle varie Montagne guardavano con espressioni vacillanti. Il coltivatore calvo aveva riempito i loro cuori di paura, erano in grado di percepire che straripava di violenza come un mare furioso.


Tuttavia, la sua furia sembrava essere sotto controllo. L’unica cosa che dimostrava era la sua calma.


Fan Dong’er e Bei Yu sentirono i loro cuori tremare. Si scambiarono un’occhiata vigile e poi lentamente iniziarono ad indietreggiare.


“Non voglio combattere di nuovo con te,” disse l’uomo, guardando Meng Hao con un’espressione sincera. “Quindi… vieni semplicemente con me. Che ne dici? Seguimi e non dovrai affrontare altri pericoli mortali. Infatti, sarei persino in grado di acquisire qualche buona fortuna.”


“A causa della questione del cristallo di sangue, il tuo Dao e il nostro Dao sono ora simili. Ciò che è tuo, è nostro. Non c’è differenza tra i due. Non hai ragione di provare paura.”


Gli occhi di Meng Hao si spalancarono. Non appena l’uomo usò la parola ‘ancora’, Meng Hao realizzò quello che stava accadendo. Dopo aver guardato l’uomo da vicino, il suo cuore iniziò a pulsare più in fretta.


“Tu sei… Zong Wuya!” disse lentamente Meng Hao.


“Quello che hai combattuto prima era un mio semplice clone,” disse leggermente Zong Wuya. “Questo è il vero me stesso, Fratello Minore Meng Hao.”


Un’espressione complessa apparve sulla faccia di Meng Hao. Poteva percepire l’incredibile pressione della base di coltivazione dell’uomo e sapeva di non poterlo combattere. Persino nel Reame Immortale Onniceleste, sarebbe lo stesso difficile per lui combattere con un esperto allo Pseudo-Dao.


Meng Hao si ricordò di aver visto il nome di Zong Wuya sulle stele di pietra a forma di cancello dorato nel Mondo del Dio dei Nove Mari. Prima di ottenere l’illuminazione sul terzo pugno della coltivazione del corpo, il nome di Zong Wuya occupava il primo posto.


In seguito, aveva condotto delle ricerche, solo per scoprire che non c’era nessun Zong Wuya da nessuna parte all’interno del Mondo del Dio dei Nove Mari.


Dopo un momento di silenzio, Meng Hao disse, “Sei venuto nella Sfera del Vortice del Vento, ma non ne sei mai uscito. Hai deciso di rimanere qui, proprio come gli altri coltivatori vestiti di nero. Tutti voi siete coltivatori della Sfera della Montagna e del Mare giunti qui negli anni, i quali poi hanno deciso di rimanere. Ovviamente non hai ceduto ai tuoi desideri. Perché sei rimasto?”


“Alcune persone hanno deciso di rimanere perché si sono smarrite nei loro desideri,” disse con calma Zong Wuya. “Altri rimangono per inseguire le loro ossessioni. Per quanto mi riguarda, io ho deciso di rimanere… a causa del vero Dao.”


“Vero Dao?” chiese Meng Hao.


Zong Wuya lo guardò e sorrise. Poi scosse la mano, facendo innalzare un vento gentile. Raccolse con cura tutte le persone sottostanti comprese Fan Dong’er e Bei Yu. “Vorrei discutere del Dao con il mio giovane amico, qui. Signore e signori, per favore concedeteci un po’ di privacy. Tante grazie.” Il vento poi li trasportò tutti in un posto nella distanza.


Fatto questo, Zong Wuya fluttuò in basso verso il terreno e si sedette a gambe incrociate, poi alzò lo sguardo e iniziò ad osservare Meng Hao.


Meng Hao si accigliò. Dopo un momento di riflessione, discese in basso e si mise a sedere di fronte Zong Wuya.


Un bagliore di reminiscenza apparve negli occhi di Zong Wuya mentre diceva lentamente, “Meng Hao, secondo la tua opinione, cos’è vero e cos’è falso?”


“Vero e falso sono come il dentro ed il fuori,” rispose con calma Meng Hao. “Senza quello che è vero, quello che è falso non può esistere. Tuttavia, come ti ho detto in precedenza, quando si parla dei Dao… non esiste il vero né il falso!”


“Bene allora, secondo la tua opinione, cos’è un Dao?” L’espressione di Zong Wuya era placida, ma la reminiscenza nei suoi occhi si faceva sempre più forte man mano che discutevano del Dao.


Meng Hao non aveva bisogno di pensare ad una risposta. Immediatamente disse: “Il Dao è l’ossessione nel tuo cuore, il percorso che decidi di seguire.”


“In questo caso, qual è il tuo Dao?”


“Libertà ed indipendenza!” disse Meng Hao, la sua voce era ricolma di una risolutezza in grado di recidere chiodi e tagliare il ferro.


“Libertà. Indipendenza…” Sorridendo Zong Wuya scosse la testa.


“Cos’è la libertà? E allo stesso modo, cos’è l’indipendenza? E’ libertà l’essere libero da ogni restrizione? E’ indipendenza l’assenza di qualsiasi restrizione? Mentre sei seduto qui di fronte me, i Cieli e la Terra ti reprimono. L’intero mondo ti reprime.”


“Guarda in alto e vedrai il cielo. Il cielo grava su di te. Oltre la Sfera del Vortice del Vento c’è il vuoto, i Cieli. Ci sono 33 Sfere, tutte gravano su di te. Oltre quelle 33 Sfere, ci sono ancora più Sfere e mondi. Anche tutti essi premono su di te.” Anche se Zong Wuya stava parlando con calma, le sue parole erano incisive come l’affondo di una spada. Sembravano persino ricolme di uno strano potere, come se ogni parola che avesse proferito fosse totalmente e completamente esatta.


Mentre le sue parole entravano nelle sue orecchie, Meng Hao tremò. Non era sicuro del perché, ma improvvisamente ripensò all’immagine dipinta da Shui Dongliu tutti quegli anni fa su Pianeta Paradiso Meridionale, non potendo fare a meno di chiedersi se quello che esisteva in cima a quel dipinto fosse realmente il cielo, o no…? [1]


“La mortalità e i principi invece,” continuò Zong Wuya, le sue parole si fecero più affilate. “Non sono esse a loro volta delle restrizioni? Puoi ignorarle? Puoi schiacciarle? Da dove proviene la tua libertà? Da dove arriva la tua indipendenza?” I suoi occhi brillavano, sembravano contenere una saggezza senza pari.


“Sei debole,” disse, fissando Meng Hao negli occhi. “Quando incontri dei nemici potenti, non hai nessuna libertà, né indipendenza, tutto questo a meno che tu non sia la persona più potente. Tuttavia, il cielo stellato è vasto e i Cieli stessi sono vasti. Forse quando crederai di essere la persona più potente in esistenza, ti chiederai continuamente se ci sono altre persone nell’orizzonte che come te si credono al picco?”


“Io—” Meng Hao era sul punto di rispondere, ma venne interrotto da Zong Wuya.


“Hai un’interpretazione incorretta del Dao. La tua libertà non è un Dao, è una tua ossessione. E un’ossessione… allo stesso modo non è un Dao!”


Le sue parole riecheggiarono, facendo vacillare la mente di Meng Hao.


“Questo è quello che desideravo spiegarti. Sai cos’è davvero il Dao? Non importa se sei tu o altre persone, in tutta la Sfera della Montagna e del Mare… c’è solo un Dao. A prescindere dalle illuminazioni o linee di pensiero che compongono i Dao degli altri, quelli che inseguono, sono tutti dei falsi Dao.”


“Quindi, le vostre magie Daoiste e abilità divine, quando vengono in contatto con il vero Dao che io seguo, verranno sempre disperse... Questo perché, quando messe dinnanzi alla verità, le illusioni naturalmente svaniscono.”


Meng Hao stava ansimando mentre guardava Zong Wuya, come se il suo cuore fosse ricolmo di ondate di shock. Meng Hao non aveva mai ascoltato parole del genere prima d’ora, parole che sembravano create per sovvertire tutto quello in cui credeva.


Zong Wuya continuò: “La vita che vivi, i tuoi pensieri, le tue parole, le cose che hai ascoltato, l’illuminazione che hai raggiunto, sono tutte falsità. Niente di questo è reale: è tutto contraffatto. Meng Hao, rigetta la Schiera e vieni a vivere il VERO mondo. Ti porterò io e insieme lasceremo questo posto. Potrai contemplare il vero Dao e poi sarai in grado di capire… cos’è il vero mondo!”


“Non dirmi che non hai mai considerato il perché gli Immortali vengono classificati come veri e falsi? I falsi Immortali raggiungono l’Ascensione Immortale venendo illuminati riguardo la vera Immortalità di altri!”


“Riguardo il Reame Antico allora? E’ lo stesso!”


“E il Reame Dao…? Sempre uguale!” Gli occhi di Zong Wuya brillavano di una strana luce. Nel profondo, quello sguardo di reminiscenza si fece più forte, quasi come se non stesse parlando a Meng Hao, ma a sé stesso.


Era come se queste, erano parole che gli venivano dette da qualcun altro nel passato, parole che avevano mosso il suo cuore, che avevano cambiato la sua vita. Ora, lui occupava la stessa posizione che aveva occupato quell’altra persona anni fa. Stava proferendo delle parole scioccanti per cambiare la vita di Meng Hao e nel mentre… rinforzava la sua stessa decisione!


“Vivi in un mondo di un Eccelso e quell’Eccelso non era l’Eccelso che ha fondato la Schiera, Sogno Marino. No, lui era l’entità più potente nel Reame Immortale Eccelso, l’Eccelso Nove Sigilli!”


“Tu vivi nel mondo che lui ha creato e quindi, tutta la tua illuminazione, ha riguardato il SUO Dao. Infatti, l’unico Dao della Sfera della Montagna e del Mare è il SUO Dao!”


“Sai quale sarà il risultato finale di tutto questo? Te lo dico io, Meng Hao. Il risultato finale sarà che tutti voi, ogni singolo coltivatore nella Sfera della Montagna e del Mare, sarete soltanto del carburante, carburante usato per permettere la resurrezione dell’Eccelso Nove Sigilli!”


“Alla fine… sarà resuscitato e tutti voi… perderete voi stessi per tutta l’eternità. Diventerai il suo sangue, le sue ossa e tutte le altre parti del suo corpo!”


“Forse se diventerai abbastanza potente, potrai persino diventare una delle sue dita!”


“Quindi, questo è il motivo per cui ti ho detto che tutti quegli altri Dao sono delle semplici fabbricazioni. Tutti quei Dao sono falsi. Solo lasciando questo posto potrai mai ottenere l’illuminazione su tuo proprio Dao. Allora, potrai capire… cosa si prova davvero nell’acquisire il vero Dao. Allora capirai chiaramente… cos’è il Dao!”


“Abbandona il tuo corpo fisico e rinuncia al tuo posto nella Schiera. Condurrò la tua anima a provare il battesimo della tribolazione. Spazzerà via quello che ti sigilla alla Sfera della Montagna e del Mare. Nel mondo esterno, ci sono persone che hanno già preparato un corpo fisico per te. Entra in quel corpo fisico, fuggi da quello che è fabbricato e potrai diventare… una persona reale!”


“Solo in quel momento sarai qualificato a ricercare la tua libertà e la tua indipendenza!”


“In quel momento vedrai il vero mondo. Lì, vedrai il vero cielo stellato, non un sole e una luna mere materializzazione degli occhi di Nove Sigilli. La magia lì non è la magia dei cinque elementi, i quali non sono altro che la manifestazione dei cinque organi di Nove Sigilli. I fiumi e i mari lì, non sono fatti dal sangue di Nove Sigilli, quella non è una Sfera della Montagna e del Mare formata da un oggetto magico di Nove Sigilli.”


“Più importante di tutto, otterrai l’illuminazione di quello che NON è il Dao e la volontà di Nove Sigilli, NON le leggi naturali delle Montagne e Mari, NON il Dao delle Montagne e Mari!”


“Meng Hao, perché rifiuti di aprire gli occhi! Nel mondo reale, il simbolo più reale non è altri che la farfalla! Nel mondo reale, le terre fluiscono con il vero Dao! Ottieni l’illuminazione del vero Dao e potrai diventare persino un Eccelso!”


“Lascia questo posto insieme a me. Vieni con me… a vivere il vero Dao.” Quando Zong Wuya finì di parlare, i suoi occhi stavano brillando ancora più intensamente di prima.


NOTE:


1. (nota del traduttore inglese) La scena in cui Shui Dongliu dipinse un quadro e chiese a Meng Hao cosa ne pensava viene descritta nel capitolo 208.
                                


                                


                                


                                



