---
title: Capitolo 1132 - Disonorato fino alla Rabbia!
pubDate: 2025-03-20T11:49:56.693Z
tags:
    - issth
---


Meng Hao si accigliò. Per qualche ragione, questa donna Xue’er non gli piacque all’istante. Poteva essere bellissima, forse più bella di qualsiasi donna che abbia mai incontrato. Ma la sensazione che gli arrivava era che questa donna era decisamente troppo manipolatrice.


Aveva ovviamente usato qualche tipo di tecnica speciale per seguirlo dall’ombra per chissà quanto tempo. Lei poteva chiamarlo semplicemente ‘osservazione’, ma i suoi metodi andavano decisamente oltre la definizione ordinaria di questa parola.


Tali metodi lasciarono Meng Hao in un freddo stato derisorio. Quando aveva combattuto contro Dao Celeste, fu in grado di capire quanto lei fosse importante per lui. Lui aveva provato a nasconderlo, ma Meng Hao riuscì facilmente a vedere oltre l’inganno.


Lei era il tipo di donna che, anche se sapevi che non stava complottando contro di te, ti invogliava lo stesso ad essere cauto. E una volta alzata la guardia, non ti saresti più rilassato. Xu Qing era l’esatto opposto. Quando lui era con Xu Qing, si sentiva completamente rilassato. Lei non orchestrava dei piani o complotti e quando lo guardava, tutto quello che lui voleva fare era risponderle con un tenero sorriso.


Anche se questi pensieri correvano per la sua mente, la sua espressione facciale non cambiò.


“Io provengo dall’Antico Rito Daoista Immortale,” disse Xue’er. “Non l’Antico Rito Daoista Immortale che trovi in tutte le Montagne e Mari. Io sono il solo e unico vero successore del reale Antico Immortale.” Poi sorrise a Meng Hao, il suo sorriso era radioso come un giglio in fiore, ricolmo di fiducia in sé. Il sorriso fece risaltare lei e tutto quello che la circondava ancora di più.


“Di tutti i coltivatori della Schiera che ho incontrato,” continuò lei, “l’unico che si è avvicinato ai miei requisiti è stato il Fratello Maggiore Chen della Prima Montagna, e li ha raggiunti solo per metà. Stavo per scegliere lui, ma in quel preciso momento, ho improvvisamente sentito apparire te, Fratello Maggiore Meng.”


“E questo è il motivo per cui sono venuta a cercarti con l’intento di giocare una partita a Go [1] con te.” In seguito scosse la sua mano, facendo apparire un tavolo da gioco tra di loro.


Le pietre nere erano ammucchiate su un lato del tabellone, le bianche dall’altro.


La ragazza non disse molto, ma Meng Hao fu lo stesso in grado di percepire la profonda altezzosità presente nelle sue parole, un’arroganza che era insita nelle sue ossa. Non era sua intenzione mostrare quella superbia, ma comunque venne fuori lo stesso.


“Fratello Maggiore Meng, prego, dopo di te.” Disse lei lievemente.


“Io non gioco a Go.” Rispose Meng Hao con freddezza.


“Fratello Maggiore Meng, per favore coopera. Sono venuta qui per accordarti una buona fortuna.” Poi iniziò a guardarlo ardentemente.


Meng Hao si accigliò e poi all’improvviso sorrise. Anche se era un sorriso glaciale. I suoi occhi erano ricolmi di un profondo bagliore.


“Non so che tipo di decisione tu stia prendendo, né so perché gli altri coltivatori della Schiera vogliono avvicinarsi a te. Ma per quanto mi riguarda, vorrei invece farti una domanda. Cosa ti fa credere di potermi imporre di giocare a Go con te? Inoltre, cosa ti da la sicurezza necessaria nel decidere di seguirmi di nascosto, per poi saltare fuori e improvvisamente iniziare a blaterare roba? E’ perché sei un qualche tipo di successore?” Poi fece un passo in avanti, sbattendo il suo piede a terra e facendo tremare ogni cosa. Una potente onda di pressione si innalzò verso Xue’er.


“Fratello Maggiore Meng, per favore, calmati.” Disse lei con freddezza. “Attaccarmi non servirà a nulla. Per di più, sei ancora ferito.”


Gli occhi di Meng Hao balenarono di freddezza. “Anche se sono ferito, posso comunque farti del male!”


Fece un secondo passo in avanti. Dietro di lui, il mastino piegò la testa all’indietro e ruggì, facendo innalzare un’aura omicida. Più a lungo guardava Xue’er più si intensificava l’aura nell’aria. Improvvisamente, le saltò addosso.


Nello stesso momento, Xue’er si accigliò e scosse la sua mano. Immediatamente, venne prodotto un raggio di luce bianca che poi si trasformò in una gru bianca. La gru rilasciò un verso melodico insieme a delle fluttuazioni di una base di coltivazione al Reame Antico.


“Fratello Maggiore Meng,” disse lei con freddezza. “Per favore, siediti e gioca questa partita a Go con me, d’accordo?” In risposta, Meng Hao colpì la sua borsa da trasporto facendo uscire fuori il pappagallo. Non appena il nuovo arrivato posò gli occhi sulla gru, emise un grido di eccitazione e si lanciò contro di essa.


La gru bianca guardava con occhi spalancati e pochi momenti dopo, poté essere udito uno strillo agonizzante. Simultaneamente, Meng Hao fece un terzo passo e la sua energia si innalzò. Formò un pugno e poi lo lanciò.


“Impudente!” disse Xue’er, i suoi occhi divennero gelidi. Quando vide la situazione miserevole in cui si trovava la gru, eseguì un incantesimo e poi ondeggiò un dito verso Meng Hao. Tuttavia, mentre ondeggiava il suo dito, il dito indice di Meng Hao si estese e ondeggiò nello stesso modo.


Venne rilasciata l’Ottava Maledizione del Sigillo del Demone, Xue’er tremò e poi impallidì. Meng Hao fece un quarto passo, un quinto e poi rilasciò un pugno.


Dei rimbombi riempirono l’aria mentre Xue’er improvvisamente cercò di evitare il colpo muovendosi all’indietro. Mentre lo faceva, Meng Hao sbuffò con freddezza e disse, “Torna qui!”


La sua mano destra si aprì e dal pugno si trasformò in un palmo. Poi la afferrò, usando la Magia Afferra Stella. Xue’er si sentì trascinare verso Meng Hao. In seguito eseguì in fretta un incantesimo facendo apparire una tempesta di neve intorno a lei.


L’espressione di Meng Hao rimase invariata mentre compiva un sesto passo, poi un settimo. La sua energia si innalzò mentre un enorme piede faceva la sua comparsa nel cielo, il quale poi iniziò a precipitare verso Xue’er.


Nello stesso tempo, Meng Hao si lanciò come un fulmine verso di lei.


Xue’er stava ansimando. Non avrebbe mai immaginato che Meng Hao, nonostante ferito, potesse essere cosi forte. Nel momento critico, estese la sua mano destra, all’interno di cui apparve una campana. Velocemente la fece suonare, facendo risuonare un tintinnio. Un’aura omicida esplose all’esterno e dietro di lei, apparve una gigantesca immagine illusoria.


Era un vecchio uomo, gigante e antico, che indossava una veste Daoista. Sembrava infinitamente saggio e apparentemente era sul punto di tenere un sermone sul Dao. Sollevò la sua mano destra nell’aria e scosse un dito contro il piede in arrivo.


Il piede gigante dei Sette Passi di Dio collassò in pezzi. Con la faccia livida, Xue’er scosse la sua mano destra, cosa che fece ondeggiare ancora una volta il dito alla figura dietro di lei, questa volta verso Meng Hao.


L’attacco attraversò l’aria in direzione di Meng Hao, il quale in risposta tremò. Tuttavia, a quel punto la figura del vecchio uomo si fece più sbiadita, sorprendendo totalmente Xue’er.


Vedendo che Meng Hao stava continuando ad avanzare minaccioso, strinse i denti. All’improvviso apparve una bottiglia di elisir medicinali nella sua mano.


“Ecco, prendi questi elisir come risarcimento!” disse lei, lanciando la bottiglia verso il suo avversario.


Gli occhi di Meng Hao iniziarono a brillare mentre afferrava la bottiglia.


“Quello è un elisir Immortale,” proferì lei, “prodotto, non da piante medicinali, ma dall’Essenza di un grande Dao. Consuma quell’elisir e tutte le tue ferite guariranno; ti riprenderai completamente. Questa è una dimostrazione di buona fede! Non sono un tuo nemico.”


“Eee?” disse lui, guardando la bottiglietta di elisir medicinali, i suoi occhi risplendevano di una strana luce. La esaminò da vicino per un momento, poi stappò la bottiglia, chiuse gli occhi e odorò la fragranza. Dopo un lungo momento, i suoi occhi si spalancarono.


“Un Elisir del Tempo!!” mormorò.


Xue’er si stava iniziando a calmare in questo momento, quando all’improvviso sentì le parole di Meng Hao e ancora una volta rimase completamente sconvolta.


“Non avrei mai pensato che la tua abilità nel Dao dell’Alchimia avesse raggiunto un tale livello, Fratello Maggiore Meng. Tu sei il primo coltivatore della Schiera… a riconoscere quell’elisir. Hai ragione, è davvero un Elisir del Tempo. Dato che puoi identificare di che elisir si tratta, allora saprai sicuramente che un elisir del genere è in grado di guarire tutte le tue ferite. Come puoi vedere, non ti sto imbrogliando.”


“Una medicina che aggiunge almeno un anno di trasformazione del corpo è un qualcosa di davvero raro nei tempi moderni.” Meng Hao mise da parte la bottiglietta e cessò ogni tipo di aggressione. Poi richiamò il pappagallo, anche se quest’ultimo non sembrava troppo entusiasta della cosa. La tremolante gru bianca tornò all’istante indietro da Xue’er.


Poi, Meng Hao fluttuò verso il tavolo da Go, raccolse una pietra nera e la piazzò sul tabellone.


Gli occhi di Xue’er iniziarono a brillare e dentro di lei, emise un sospiro di sollievo. Questo Meng Hao era problematico da gestire, la infastidiva davvero. Tuttavia, c’era qualcosa che poteva fare a proposito. Vedere che Meng Hao aveva giocato una pietra nera, la fece accigliare leggermente. Si avvicinò al tavolo di gioco, raccolse una pietra bianca, fece la sua mossa e poi aspetto che Meng Hao continuasse.


“Ho perso,” disse lui, scuotendo le sue maniche. Non degnando il tabellone di un altro sguardo, si voltò e si diresse verso il mastino.


“TU!” ruggì lei, delle vene blu iniziarono a pulsare sulla sua fronte. Non aveva mai, prima d’ora, incontrato qualcuno come Meng Hao. “Ti informo che abbandonare la partita significa anche abbandonare la buona fortuna che ho per te!”


“Non sono interessato!” disse lui tranquillamente, poi iniziò ad ignorarla completamente.


La ragazza si accigliò ancora di più. Stringendo le mani formando dei pugni, urlò, “Potrai non essere interessato al momento, ma lasciami dire, se vincerai, otterrai il mio aiuto! Con il mio aiuto, il tuo cammino nella Schiera continuerà molto più facilmente!”


“E’ stato abbastanza facile anche prima di incontrarti,” rispose lui. Poi colpì la sua borsa da trasporto e tirò fuori la bottiglietta di elisir. I suoi occhi brillarono per un momento, ma poi altrettanto in fretta la rimise a posto. Non osò consumare l’elisir al suo interno prima di duplicarlo.


Incapace di trattenersi dall’elencare tutti i benefici, Xue’er continuò: “S-sai, tutti gli altri coltivatori della Schiera desiderano il mio aiuto! Io sono il successore dell’Antico Immortale, ed il mio scopo nella vita è aiutare la Schiera. Se vinci, potrai persino avermi come tua amata compagna!”


“Sono già sposato.” Meng Hao si voltò a guardare pensierosamente in direzione della Terza Nazione. Non era sicuro di quanto tempo gli avesse fatto guadagnare Zong Wuya, né come avrebbe fatto a risolvere l’intera situazione con la Terza Nazione.


“Posso renderti più forte! Posso renderti il più forte della Schiera! Posso aiutarti a portare a compimento con successo il piano dell’Eccelso Sogno Marino!” Xue’er sbatté a terra il suo piede con rabbia. Se Meng Hao avesse continuato a comportarsi in questo modo, sarebbe stato impossibile finire il compito che le aveva affidato il suo maestro. Iniziava ad innervosirsi. Aveva viaggiato attraverso le Nove Montagne e Mari e aveva incontrato un’intera generazione di coltivatori della Schiera, alcun di loro erano altezzosi, alcuni gentili, altri dominanti e altri sinistri.


Tuttavia, a prescindere dalle loro personalità, aveva sempre trovato il modo di gestirli. Anche il più restio alla fine aveva acconsentito a giocare una partita di Go con lei. Meng Hao era completamente diverso da tutti gli altri. Da quello che lei era in grado di percepire, l’unica ragione per cui aveva deciso di compiere quell’unica mossa… era per ottenere l’elisir medicinale.


“Cosa devo fare per farti giocare una partita di Go con me?” disse a denti stretti. “Non immagini nemmeno che tipo di aiuto io possa darti!”


Improvvisamente Meng Hao si voltò e le chiese, “Sei il successore di prima generazione dell’Antico Immortale?”


Xue’er lo fissava scioccata, poi disse, “No, non—”


Prima che potesse finire, Meng Hao la interruppe. “Se non sei il successore di prima generazione dell’Antico Immortale, allora significa che ci sono stati altri successori prima di te. Attraverso gli anni, ci sono anche state generazioni successive di coltivatori della Schiera. Bene dunque, come mai nessuno di loro è mai riuscito nell’impresa allora? Come mai il piano dell’Eccelso Sogno Marino non è stato compiuto persino dopo molteplici generazioni?”


“Diventare il più forte della Schiera e compiere il piano dell’Eccelso Sogno Marino sono entrambi… questioni della Schiera! Non hanno nulla a che vedere con i successori dell’Antico Immortale!”


“Se volessi essere completamente diretto,” continuò con freddezza, “ti direi che tutto l’aiuto provveduto dalle generazioni di persone come te, è finito per essere un completo fallimento!”


“Puoi andare ad aiutare chiunque pensi abbia bisogno del tuo aiuto,” continuò lui con indifferenza. “Per quanto mi riguardo, non ho bisogno del tuo aiuto.” Poi scosse le sue maniche. Anche se sembrava molto predominane all’esterno, dentro di lui si sentiva alquanto depresso. <em>Che cavolo!? Le ho detto che non so giocare a Go, e lei mi vuole far giocare lo stesso? Hmph!</em>


Essenzialmente, Meng Hao era cresciuto da solo e in povertà. Era una cosa difficile per lui anche il semplice studiare, solo per quello era finito per indebitarsi di tre pezzi di argento con il Signor Zhou. Crescendo in tale povertà, come avrebbe mai potuto eccellere in cose come suonare lo zither o le partite di Go? Quindi… non sapeva davvero giocare a Go. Lei non gli aveva semplicemente creduto.


Che cosa deprimente!


NOTE:


1. Il Go è un gioco di origine cinese, il quale come obiettivo ha quello di conquistare una parte di tabellone maggiore di quella dell’avversario tramite il piazzamento di pietre. Si tratta di un gioco molto antico, se non il più antico ancora praticato al giorno d’oggi. Dato che le mie conoscenze del gioco sono decisamente scarse non aggiungo altro, se volete sapere altro a riguardo https://it.wikipedia.org/wiki/Go_(gioco)
                                



