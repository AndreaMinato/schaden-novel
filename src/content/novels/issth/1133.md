---
title: Capitolo 1133 - Cosa Metterai da Parte?!
pubDate: 2025-03-20T11:49:56.693Z
tags:
    - issth
---


Xue’er era sul punto di impazzire. Non capiva il motivo per cui Meng Hao si era offeso. Tutto quello che aveva fatto era stato seguirlo in segreto per un po’ di tempo, non aveva nessuna cattiva intenzione nei suoi confronti.


Per di più, gli aveva regalato anche un incredibile elisir solo per fargli giocare una partita di Go con lei. Quelle erano le istruzioni che le aveva dato il suo Maestro, cioè trovare tutti i coltivatori della Schiera di questa generazione e scovare colui che era destinata ad aiutare.


Tutti gli altri coltivatori della Schiera erano stati facili da convincere; Meng Hao era l’unico a non voler cooperare.


Guardandolo andar via, Xue’er stinse i denti.


“Voglio solo giocare una partita di Go!” pianse lei. “Non ha importanza chi vince o chi perde, ti darò lo stesso la buona fortuna, qualcosa che ti aiuterà a fuggire dalle persone vestite di nero della Terza Nazione!


“Posso aiutarti ad uscire da questa situazione pericolosa!” Xue’er serrò i suoi denti. Questa era la prima volta in cui, durante i suoi scambi con i coltivatori della Schiera, aveva offerto i benefici che poteva concedere prima di aver fatto una scelta vera e propria.


Meng Hao si fermò e si voltò a guardare Xue’er. Sapeva dall’inizio che se a Dao Celeste importava cosi tanto di questa donna, ci doveva essere sicuramente qualcosa di molto speciale in lei. Per di più, dal loro scambio fu in grado di capire che la ragazza era molto importante per la Schiera.


“La tua ossessione è troppo radicata in te,” disse lui con calma, la sua espressione era tranquilla e impossibile da leggere, persino trascendentale.


Le sue parole fecero percorrere l’intero corpo di Xue’er da un tremito. In seguito, raccolse le braccia dietro la schiena e iniziò a parlare, il suo tono era leggero. Per lui, era come un dibattito e considerando i tempi in cui discuteva il Dao dell’alchimia, sapeva di non aver mai perso.


“La parola ossessione è composta da due caratteri, uno relativo ai pensieri, il secondo alle azioni. Se i tuoi pensieri sono occupati dal gioco e le tue azioni concernono solo il tabellone di gioco, allora… non stai semplicemente cercando delle pedine al posto di coltivatori della Schiera?”


“Giocare a Go è solo un metodo per aiutarti a prendere la decisione, giusto? Ma le decisioni… possono essere prese in diversi modi. Tu però sembri essere ossessionata da questo metodo. Invece di dire che stai cercando delle persone per fare una partita, sarebbe più preciso dire… che tu sei bloccata dal gioco stesso.”


“Nel grande schema delle cose, il gioco è insignificante, eppure ci sei sprofondata dentro come se il gioco stesso fossero i Cieli e la Terra. Dato che sei bloccata nel gioco, il tuo percorso è stato interrotto, il tuo Dao è stato limitato. Il gioco del Go… è per te, non per me.”


Xue’er tremò e dall’espressione sulla sua faccia, sembrava quasi che stesse sperimentando un’illuminazione. Dopo un lungo momento, prese un profondo respiro, giunse le mani e si inchinò profondamente a Meng Hao.


“E’ colpa mia per essermici fissata troppo,” disse lei. “Capisco anche perché non eri disposto a giocare a Go con me, Fratello Maggiore Meng. Se avessi dato tutto te stesso al gioco, ti saresti perso nel tabellone di gioco, ricadendo in quel mondo.”


“Quindi, hai giocato una singola pietra e poi ti sei girato allontanandoti. Era come andare via lasciando un solo pensiero nei Cieli e nella Terra, in modo che le montagne rimangano incontaminate e le acque indisturbate. Non ti sei lasciato dietro alcuna increspatura o onda, al contrario hai scelto di rimanerne fuori, osservando… guardando mentre avvenivano grandi cambiamenti…” Eventualmente la sua voce smise di risuonare. Alla fine, giunse le mani e si inchinò profondamente a Meng Hao un’altra volta.


“Tante grazie, Fratello Maggiore Meng!” La sua espressione era completamente sincera e infatti, la sua aura sembrava ancora più straordinaria di prima. Era come se avesse davvero vissuto un qualche tipo di illuminazione, come se all’improvviso avesse una più vasta conoscenza della vita. Apparentemente, persino la sua base di coltivazione sperimentò un avanzamento.


Meng Hao sembrava spaventato, ma poi in fretta recuperò il suo contegno e la sua espressione enigmatica. Sorrise leggermente e uno sguardo di lode poté essere visto all’interno dei suoi occhi.


In verità era completamente scioccato dalla trasformazione che era avvenuta in Xue’er. L’unica ragione per cui aveva fatto il suo piccolo discorso era in verità a causa del fatto che non sapeva giocare a Go. Non avrebbe mai potuto immaginare che le sue parole avrebbero avuto questo effetto su Xue’er.


“Fratello Maggiore Meng, sono già consapevole del fatto che non ha importanza chi vinca e chi perda questo gioco. Tuttavia, le istruzioni del mio Maestro sono difficili da aggirare. Fratello Maggiore Meng, per favore fammi il piacere di fare la tua mossa.” L’espressione di Xue’er era molto sincera e tutta l’altezzosità di un momento fa era sparita. Adesso sembrava molto rispettosa quando lo guardava, come se per lei, le sue parole fossero il Dao.


Meng Hao stava brontolando tra sé e sé, non sicuro sul da farsi. Tuttavia, la sua espressione di lode divenne più marcata. Varie idee balenavano nella sua mente, poi guardò in basso verso il tavolo di gioco e sorrise leggermente.


“Capisci davvero?” chiese lui, la sua voce diventò all’improvviso molto arcaica mentre cercava di imitare il modo in cui gli aveva parlato Zong Wuya pochi momenti fa. “Sai, proprio ora, qualcuno mi ha chiesto cos’è il Dao.”


“La mia risposta è stata che il Dao è collegato ai pensieri che si hanno nel cuore. Su qualsiasi cosa tu concentri i tuoi pensieri, quello è il tuo Dao. Il Dao è privo di forma e non può essere toccato; può essere solo contemplato, proprio come il fuoco.”


Xue’er si accigliò; questa volta non era riuscita a capire esattamente quello che Meng Hao intendeva.


“La vita?” chiese lei.


Meng Hao non le rispose. Si voltò verso il mastino e iniziò ad accarezzare gentilmente la sua pelliccia. I suoi occhi feroci improvvisamente si fecero dolci, dopodiché leccò Meng Hao.


All’inizio, Meng Hao stava semplicemente cercando di fregare Xue’er. Tuttavia, la loro conversazione gli fece ripensare al coltivatore nella miniera di giada Immortale. Poi pensò all’uomo vestito di nero della Terza Nazione. Pensò a molte cose.


“Guarda, questo è il mio mastino, il quale ho cresciuto da quando era un piccolo cucciolo.”


“Non è limitato dalla morale, né soggetto ad alcuna regola. Ha solo i suoi desideri primordiali a guidarlo. L’unica cosa non soggetta ad essi, sono io. Io sono la sua famiglia e lui è la mia. Oltre questo, tutto quello che ha sono istinti. Persino quando uccide, non è una questione di buono o cattivo.”


“La Sfera del Vortice del Vento è simile. I coltivatori forestieri possono perdersi per sempre qui e finire per agire guidati solo dai loro istinti.”


“Quella è una sorta di libertà primitiva ed indipendenza, quella è la vita che stanno vivendo.”


“Se tu definissi la vita in differenti Reami, allora quello sarebbe… il Reame Naturale.” All’improvviso, fu come se la sua mente si fosse innalzata ad un livello superiore. Era come se avesse raggiunto un livello di illuminazione filosofica che gli stava facendo illuminare gli occhi di una strana luce.


Xue’er rimase lì pensierosa.


“Considera loro,” disse lui, indicando i soldati non troppo lontani e i coltivatori della Sfera della Montagna e del Mare. “Ora considera te stessa.”


“Tu hai uno status speciale. Tu sei il successore dell’Antico Immortale. Sei innatamente superiore, con una speciale identità e posizione, con uno straordinario potere e autorità. Riguardo tutti gli altri soldati e coltivatori invece? Anche loro posseggono tali cose. I forti hanno il loro potere, i deboli… hanno i loro intrighi.”


“Riguardo l’un l’altro, l’unica che cosa che noi umani facciamo, è paragonarci agli altri in ogni singola cosa. Compariamo chi abbia la base di coltivazione più alta, chi è più ricco, chi ha il miglior status, chi ricopre la posizione più alta, chi ha maggior potere, chi ha il retroscena famigliare più potente, chi è il più intelligente, o chi è il più forte.”


“Il debole col debole ed il forte con il forte, tutte le persone si comparano costantemente tra di loro. A causa di questi paragoni, le persone desiderano quello che non hanno e quello che hanno, sono meno disposte a perderlo.”


“Quello è un altro tipo di vita e più importante, quello è il tipo di vita… che vive la maggior parte delle persone. Mi piace chiamare questo tipo di vita che è il secondo Reame, il Reame Pragmatico!”


“Tu sei in questo Reame, come anche lo sono io.” Quando finì di parlare, la voce di Meng Hao era lieve. Scosse la testa e sospirò.


Xue’er stava tremando, non riusciva a staccargli gli occhi di dosso. Le parole di Meng Hao riecheggiavano nella sua testa come dei tuoni, facendo diventare il respiro di lei completamente irregolare.


Lei fu in grado di capire che Meng Hao stava parlando dal profondo del suo cuore, accennando a cose che aveva visto o fatto. Era giunto all’idea del primo Reame solo dopo aver visto i coltivatori che si perdevano nei loro desideri. Anche lei aveva visto questi coltivatori perduti durante il suo periodo nella Sfera del Vortice del Vento.


Secondo la sua opinione, il concetto del secondo Reame era giunto a causa delle lotte nella Schiera e a come i coltivatori della Schiera gareggiavano costantemente l’uno con l’altro. Era anche in risposta alle parole di lei e la sua forza.


“Quindi… c’è un terzo Reame?” chiese lei lentamente.


“Ovviamente!” Meng Hao volse il suo sguardo verso di lei, la sua espressione era ancora più arcaica e la sua aura vorticava ancora più misteriosa. I suoi occhi brillavano di luce luminosa, come due lampade gemelle in una notte senza luna.


“Il terzo Reame è… quando ti lasci alle spalle qualcosa,” disse lui lievemente.


Xue’er rimase lì, interdetta.


“Sei disposta ad abbandonare quel qualcosa?” chiese lui, scuotendo leggermente la sua testa. “Lo lascerai andare? Sei almeno in grado… di lasciartelo alle spalle?”


“Il terzo Reame è il Reame dell’abbandono. Dopo che ottieni qualcosa, lo abbandoni, o forse potresti chiamarlo… metterlo da parte!”


“Metti tutto da parte e avrai il vuoto. In quel momento, tu… potrai finalmente spiegare cos’è il Dao!” In seguito prese un profondo respiro e guardò Xue’er, la quale lo stava fissando con uno sguardo vuoto. Improvvisamente, alzò la voce per rimproverarla. “Non capisci?!”


“Considera il tabellone. Cos’è? Il Tabellone è il tuo mondo e nel tuo cuore, è il tuo tutto. A conti fatti, ha dei confini, delle limitazioni, cosa che va a creare un perimetro intangibile sotto i tuoi piedi, un’area nel tuo cuore la quale non puoi lasciare!”


“Se non la metterai da parte, allora rimarrai per sempre nel secondo Reame. Per tutta l’eternità… sarà per te impossibile spiegare… il Dao!” la sua voce sembrava contenere uno strano potere che lasciò scossa Xue’er. La sua espressione era una di dibattimento, ma dopo un momento, lo guardò profondamente, poi allungò la mano e la poggiò sul tabellone di gioco. Si sentì un pop e il tabellone venne fatto a pezzi.


In seguito chiuse gli occhi e all’improvviso sembrò rilassarsi. Quando riaprì gli occhi, chiese, “Qual è il nome del terzo Reame?”


Le labbra di Meng Hao si mossero senza emettere il minimo rumore per un momento, poi disse con calma, “Io chiamo quel Reame… il Dao!”


“Il Dao…” Dopo un momento di riflessione, Xue’er guardò più da vicino Meng Hao, come se stesse cercando di imprimere nella sua mente le fattezze di lui. Poi scosse la mano, facendo volare all’esterno un raggio di luce di cinque colori.


All’interno di quel raggio di luce c’era un cristallo a cinque colori che brillava di luce radiosa. Sembrava una sorta di tesoro incredibilmente prezioso.


Non appena apparve la luce brillante, si innalzò il vento e ogni cosa iniziò a tremare. Sembrava quasi come se il mondo si stesse dipanando. Non appena Meng Hao posò gli occhi sulla luce brillante, il marchio della Schiera sulla sua fronte iniziò ad illuminarsi.


Non era solo lui. Dao Celeste al momento stava volando per aria, quando all’improvviso, si fermò sul posto. Si voltò a guardare in direzione del tempio centrale e dopo un momento, uno sguardo di incredulità e rabbia coprì la sua faccia.


“Il Cuore della Schiera. SGUALDRINA!” ruggì lui. “Il cuore della Schiera dovrebbe appartenere a me! Nessun’altro è qualificato ad averlo!!” Cambiò direzione come un lampo, dirigendosi verso l’aria del tempio centrale. Sapeva che il Cuore della Schiera sarebbe finito nelle mani di Meng Hao, ma nonostante non fosse completamente sicuro di essere in grado di sconfiggerlo in combattimento, la sua rabbia non gli lasciò altra opzione se non quella di andarci a provare.


Lin Cong, Han Qinglei, Yuwen Jian e tutti gli altri coltivatori della Schiera nella Sfera del Vortice del Vento realizzarono che i marchi sulle loro fronti stavano brillando luminosi. Erano anche in gradi di sentire la chiamata della Schiera che proveniva dalla regione del tempio centrale.


Quella chiamata era un qualcosa come la sete, che poteva essere percepita da tutti i coltivatori della Schiera. Immediatamente, le loro facce sbiancarono.


“E’ il Cuore della Schiera!! Possibile che Miss Xue’er abbia finalmente scelto Dao Celeste?!”


“Deve trattarsi di Dao Celeste. Diventerà ancora più potente all’interno della Sfera del Vortice del Vento!!”


Tutti quanti erano scossi, persino Meng Hao. Il marchio sulla sua fronte brillava luminoso e la luce a cinque colori sembrava chiamarlo. Prese un profondo respiro.


“Che cos’è quello?” chiese.


“Il Cuore della Schiera. Ogni generazione della Schiera avrà un membro che sarà approvato dall’Antico Immortale. Quella persona sarà ricompensata con... Il Cuore della Schiera!”


“Questo significa che ho ricevuto l’approvazione!?” chiese lui, guardando la giovane donna.


“Non sei in grado di giocare a Go, eppure mi hai fatto volontariamente rompere il tavolo da Go,” rispose lei con calma. “Hai vinto il Cuore della Schiera. Tuttavia, non hai vinto la mia futura assistenza. Semmai raggiungerai quel terzo Reame di cui mi hai parlato, vienimi a cercare.” Detto questo, scosse la mano facendo volare i cinque raggi di luce colorata verso di lui. Meng Hao allungò la mano e lo afferrò. In quell’esatto momento, il suo senso divino esplose all’infuori coprendo l’intera area.


“Appartiene… a te.” disse lei, lanciandogli un’altra occhiata profonda. Poi si voltò e si affrettò nella distanza.
                                


                                



