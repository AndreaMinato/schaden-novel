---
title: Capitolo 1134 - Il Cuore della Schiera!
pubDate: 2025-03-20T11:49:56.693Z
tags:
    - issth
---


Xue distrusse la sua tavola da gioco, gli donò il Cuore della Schiera e poi scomparve all’orizzonte. Meng Hao rimase indietro, in affanno. A causa della stimolazione del Cuore della Schiera il suo senso divino continuò ad espandersi rapidamente in tutte le direzioni e il suo corpo tremò violentemente.


“Il Cuore della Schiera…” pensò con gli occhi che brillavano. Il suo senso divino aveva presto riempito la regione del tempio centrale e aveva iniziato a diffondersi per tutte le Nove Nazioni.


Mentre oltrepassava i coltivatori e i soldati, le loro facce si illuminavano. Quando guardarono in alto videro le nuvole addensarsi nel cielo fino a ricoprirlo.


Era come se i Cieli si fossero oscurati e così le terre sotto di essi. Al centro di tutto quello c’era Meng Hao. I mortali e i soldati tra loro non potevano vederlo ma i coltivatori, specialmente Fan Dong e gli altri, potevano vedere la tempesta traslucida che infuriava intorno a Meng Hao.


Quella tempesta era la causa della comparsa delle nuvole e del vento che stava soffiando in ogni direzione.


Meng Hao si accigliò: “Non dirmi che l’unica funzione di questa cosa è quella di aumentare il mio senso divino e inviarlo in ogni direzione?!”


Aveva usato un po’ di astuzia per sconfiggere Xue e acquisire il Cuore della Schiera. Ad ogni modo, non aveva vinto il suo aiuto e l’uso del Cuore della Schiera era un mistero per lui.


“Può rendere i coltivatori della Schiera più forti, huh…” i suoi occhi brillarono e senza ulteriore esitazione chiuse la mano destra intorno al Cuore della Schiera scintillante.


Strinse forte la presa e la sua mente iniziò a girare quando il Cuore della Schiera si fuse con il palmo della sua mano. Non appena si sciolse dentro di lui, si trasformò in cinque auree che sorsero attraverso i suoi passaggi del qi. Si diffusero separatamente, riempendo il suo intero corpo. Quattro di loro scomparvero, nascondendosi dentro di lui e svanendo senza lasciare traccia. Rimase solo un’aura arancione, che scoppiò nella sua mente e poi esplose.


Quell’eruzione fece colare sangue dai suoi occhi, dalle orecchie, dal naso e dalla bocca. Grugnì e il suo senso divino crebbe improvvisamente fino ad un livello esagerato, vorticando intorno a lui. In un battito di ciglia ricoprì ogni cosa nelle Nove Nazioni. Presto il senso divino di Meng Hao ricoprì tutte le catene montuose e i fiumi, persino la nona Montagna dell’Aura della Nazione. In poco tempo l’intera Sfera del Vortice di Vento venne completamente ricoperta dal suo senso divino.


Vide tutte le creature viventi e tutti i coltivatori. Vide Zong Wuya, che aveva una strana espressione sul volto ed era seguito da una serie di coltivatori vestiti di nero.


Sulla Montagna dell’Aura della Terza Nazione vide l’imperatore, il cui volto si illuminò. Vide anche Lin Cong , Han Qinglei e Yuwen Jian, e tutti quanti stavano correndo verso di lui insieme al furioso Dao Celeste.


Tutto era visibile al suo senso divino. Poi, mentre respirava con affanno, continuò a crescere fino a raggiungere il vuoto oltre ogni cosa!


Fuori, nel nero vuoto, poté vedere la Sfera del Vortice di Vento nella sua interezza, e vide che stava salendo verso l’alto.


La Sfera del Vortice di Vento si stava muovendo, innalzandosi, sollevandosi sempre più in alto nel vuoto.


La mente di Meng Hao vorticò mentre guardava verso l’orizzonte e vide due sfere di luce che si scontravano una contro l’altra ripetutamente, come se stessero combattendo. In una di quelle sfere di luce c’era l’Eccelsa del Sogno Marino, in abiti bianchi. La persona che stava combattendo era un uomo di mezza età, un uomo… che sembrava esattamente come la statua che aveva visto quando aveva scalato per la prima volta la Montagna dell’Aura della Nazione, quando era entrato nella Sfera del Vortice di Vento!


Continuarono a combattere senza dirsi una parola, circondati dalla distruzione più completa.


Meng Hao era in affanno. Percepiva un pericolo incredibile e non osò inviare oltre il suo senso divino. Lo richiamò indietro rapidamente nelle terre della Sfera del Vortice di Vento.


“Proprio come pensavo,” pensò, con occhi che brillavano. “Un’importantissima catastrofe ha colpito la Sfera del Vortice di Vento…Non potevo restarne coinvolto nemmeno se avessi voluto… Per ora sembra che l’unico scopo del Cuore della Schiera sia quello di permettermi di vedere di più, di permettere al mio senso divino di ricoprire l’intera Sfera del Vortice di Vento. Eppure, come può questo aiutare la mia base di coltivazione?”
Improvvisamente un brivido lo percorse.


“Oh, cos’è… Ah, allora non è poi così inutile, dopotutto! Ricoprire l’intera Sfera del Vortice di Vento con il mio senso divino mi permette di contemplare l’illuminazione delle leggi naturali e delle Essenze di questo posto! Non ho bisogno di alcun Sigillo del Mondo, perché posso percepire tutta la Sfera nella sua interezza. Teoricamente, dovrei riuscire a percepire direttamente le leggi naturali e le Essenze! Anche se non ho i Sigilli del Mondo richiesti, dovrei comunque esserne in grado! Dopotutto, i Sigilli del Mondo sono una semplice manifestazione delle leggi naturali e delle Essenze della Sfera del Vortice di Vento!” In affanno, i suoi occhi iniziarono a brillare. Consolidò il potere del suo senso divino e iniziò immediatamente la contemplazione.


Aveva già la consistenza donatagli dal Sigillo del Mondo della Nona, Ottava, Settima, Sesta e Quarta Nazione. Per questo agì semplicemente secondo il suo piano e usò il suo senso divino per iniziare la contemplazione.


I boati riempirono la sua mente quando si sedette a gambe incrociate e iniziò a lavorare.


Ora aveva accesso a molte più leggi naturali ed Essenze di quante gliene avesse date un qualunque Sigillo del Mondo. Di quelle che era in grado di percepire, circa la metà erano quelle di cui aveva già raggiunto l’illuminazione grazie ai Sigilli del Mondo in suo possesso. Ora, con l’abilità di percepirle come un'unica cosa, l’illuminazione gli arrivò ancora più velocemente di prima.


“Ci sono un totale di 3000 grandi Dao. 2700 si trovano nelle varie Nazioni, con gli ultimi 300 collocati nel tempio centrale. Se riesco ad ottenere l’illuminazione di tutti i 3000 grandi Dao, allora potrò assorbire completamente il mio secondo Frutto del Nirvana e diventare… un vero Immortale Onniceleste! A quel punto Dao Celeste sarà alla mia portata! Sarà anche il momento in cui potrò raggiungere la prominenza nella Sfera del Vortice di Vento!”


Vide molte leggi naturali e molte Essenze, e immediatamente iniziò a guadagnarne l’illuminazione.


Un’aura incredibile apparve su di lui, diffondendosi in ogni direzione e crescendo sempre di più. Le nuvole si addensarono sopra la sua testa, allargandosi fino a riempire l’intera Sfera del Vortice di Vento.


Tutti erano sconvolti e anche Dao Celeste si fermò a mezz’aria, con il volto illuminato dallo sconcerto. Si allungò e prese un pezzo della nuvola più vicina, guardandola attentamente e poi il suo volto si oscurò.


“Questa è l’aura di Meng Hao!”


ROOOOOOAAAARR!!


13000 Essenze!


I capelli di Meng Hao frustarono l’aria intorno a lui mentre sedeva a gambe incrociate, e le terre sotto di lui tremarono. Quella era la sua buona fortuna, la più grande buona fortuna che avesse mai acquisito fino a quel momento nella Sfera del Vortice di Vento.


La velocità della sua illuminazione crebbe mentre diffondeva il suo senso divino per contemplare e osservare le leggi naturali e le Essenze.


Chiuse gli occhi, rendendo impossibile per chiunque vedere il luccichio di premonizione che vi era contenuto. Al momento le sue ferite non erano importanti.


La sua anima si espanse insieme al suo senso divino fino a coprire tutte le terre.


1400 Essenze!


1500 Essenze!


Stava guadagnando l’illuminazione attraverso la sua forza bruta e confiscando con violenza tutta la buona fortuna che riusciva a trovare. Stava oltrepassando i limiti posti precedentemente dai Sigilli del Mondo, percorrendo un cammino di illuminazione che nessuno aveva mai intrapreso prima di allora.


La sua aura crebbe ancora e la sua illuminazione stava accelerando di nuovo!


1600 Essenze!


1700 Essenze!


La tempesta infuriava intorno a lui, che ne stava al centro.


Il mastino si accucciò al suo fianco con gli occhi che brillavano di ferocia mentre si guardava intorno. Avrebbe fatto sì che nessuno si avvicinasse a Meng Hao, nemmeno qualcuno di familiare.


La sua stazza di 300 metri era quella di una piccola montagna e i suoi occhi erano una rappresentazione di brutalità e di puro massacro.


Fu a quel punto che l’Imperatore nella Terza Nazione iniziò ad urlare, spazientito e furioso. Quando la sua voce riecheggiò nelle orecchie di Zong Wuya e degli altri, Zong Wuya sospirò leggermente. Non poteva ritardare oltre quella faccenda. In risposta alle parole dell’Imperatore, l’intento omicida dei coltivatori vestiti di nero si innalzò. Avevano aspettato a lungo quel momento. Non avevano osato dire nulla di come Zong Wuya avesse interferito poco prima, ma i loro cuori erano da tempo pieni di scontento.


D’accordo con gli ordini conferiti, ignorarono Zong Wuya e si lanciarono in avanti bruciando di intento omicida, diretti verso la regione del tempio centrale e verso Meng Hao.


Zong Wuya li seguì ma non fece altro se non entrare nell’area e guardare Meng Hao da lontano, con occhi pieni di un complesso miscuglio di emozioni e speranza.


Tutto quanto tremò quando gli uomini vestiti di nero si trasformarono in lampi di luce che si lanciarono attraverso il cielo, avvicinandosi sempre di più a Meng Hao. Il mastino ruggì e scattò in piedi. La sua figura di 300 metri eruttò di energia e brutalità e i suoi occhi erano iniettati di sangue mentre guardava freddamente verso i coltivatori in arrivo.


Meng Hao era il suo padrone e la sua unica famiglia. Il suo scopo nella vita, la sua missione, era quella di proteggerlo. Era disposto a sacrificare qualunque cosa per lui.


Era stato così sin da quando era piccolo e ora che era cresciuto era lo stesso.


“Uccidetelo!” Tra i coltivatori vestiti di nero ce n’erano tre che erano più veloci degli altri.


Eseguirono un incantesimo, evocando un’abilità divina che formò un’enorme impronta che si lanciò direttamente contro Meng Hao.


Il mastino lanciò indietro la testa e lasciò uscire un ruggito assordante che riecheggiò in tutte le direzioni. Balzò verso i tre nemici e iniziò a soffiare un fortissimo vento. Con una singola zampata distrusse l’abilità divina e poi aprì la bocca per divorare gli uomini.


Si avvertì un boato e tutti e tre gli uomini caddero indietro con i volti pieni di sconcerto. Uno di loro fu troppo lento e il mastino lo afferrò. Si sentirono degli scricchiolii e delle urla strazianti, mentre il coltivatore veniva masticato. Poi le urla cessarono e il mastino lo ingoiò.


Rimase in piedi di fianco a Meng Hao, fissando i coltivatori vestiti di nero con una feroce freddezza, irradiando ostilità.


Fu a quel punto che la mente di Meng Hao tuonò di nuovo, e la sua aura insorse nuovamente, Aveva appena raggiunto l’illuminazione di 1800 Essenze!
                                


                                




                                



