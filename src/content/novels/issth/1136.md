---
title: Capitolo 1136 - Meng Hao Esplode!
pubDate: 2025-03-20T11:49:56.694Z
tags:
    - issth
---


Immortale Onniceleste!


Mentre era circondato da una luce azzurra, l’energia di Meng Hao si innalzò ulteriormente ed emanò un forte intento omicida. Si era trattenuto per tutto il tempo che era stato sulla Sfera del Vortice di Vento ma ora era arrivato il momento di raggiungere la notorietà.


Tutti coloro che avevano ferito il suo mastino sarebbero morti!


Non sentiva apprensione; ora che sarebbe partito all’offensiva, avrebbe messo a ferro e fuoco il Cielo e la Terra. Si era trattenuto per troppo tempo!


“Tutti voi, preparatevi a MORIRE!”


Accelerò in aria a velocità talmente esplosiva da lasciare dei boati dietro di sé. Un momento dopo apparve di fronte ad uno degli uomini vestiti di nero e gli diede un pugno.


Quel pugno non era il Pugno dello Sterminio della Vita, era un semplicissimo pugno rilasciato dalla forza del suo corpo fisico mentre si trovava nel Reame dell’Immortale Onniceleste.


Tutto tremò. L’uomo vestito di nero era un esperto del Reame Antico con otto Lampade dell’Anima spente. Ad ogni modo non era riuscito a scansare o a bloccare il colpo di Meng Hao. Prima che potesse reagire venne colpito dal pugno.


In un battito di ciglia crollò e il suo corpo cadde in pezzi, lasciandolo completamente morto.


L’uccisione di un esperto del Reame Antico con un solo pugno fece sussultare gli altri uomini vestiti di nero. Comunque, le cose non erano finite.
Dopo aver dato il primo pugno, Meng Hao si lanciò in aria per apparire di fronte ad un altro coltivatore vestito di nero, sopra cui rilasciò un altro pugno.


Il volto dell’uomo si dipinse di un’espressione feroce e sputò una spada volante dalla bocca. Meng Hao sbuffò freddamente e non si fermò. Lo seguì con il suo pugno, distruggendo la spada volante che venne ridotta in pezzi. Il suo avversario sconvolto poté solo osservare mentre il pugno di Meng Hao ricadeva su di lui.


BOOOOOOOOOM!


Meng Hao si mosse come un fulmine. Si teletrasportò sette volte di fila e ogni volta rilasciò un pugno. Ogni pugno era seguito da una serie di grida di dolore, e dalla morte di uno degli uomini vestiti di nero. Sette di loro esplosero in una nuvola di sangue.


Quel massacro si era svolto nell’esatto momento in cui Meng Hao era asceso al Reame dell’Immortale Onniceleste.


Gli uomini vestiti di nero intorno a lui rimasero completamente sconvolti e increduli. Anche se erano arrivati lì per Meng Hao, non sapevano molto su di lui, effettivamente. Erano rimasti scioccati nello scoprire che la persona che avevano inseguito… era un individuo terrificante e indescrivibile.


Proprio quando le espressioni degli uomini vestiti di nero si contrassero, uno di loro lasciò uscire un grido di rabbia: “Attacchiamo insieme!” gridò.
“Anche se fosse più forte di quanto non lo sia adesso, non c’è modo che possa gestire tutti noi allo stesso momento! Uccidiamolo!”


Un momento dopo la testa dell’uomo stava volando per aria. Un momento prima che morisse, si dipinse uno sguardo di sconcerto sul suo volto. Da dietro il suo corpo decapitato, camminò Meng Hao con una spada in mano.


Una spada di legno.


“Come ho detto, tutti voi morirete oggi.” La sua voce era fredda e un’aura micidiale si innalzò dal suo corpo.


Gli altri uomini vestiti di nero iniziarono a tremare di paura. Potevano anche essere inseguitori del vero Dao, ma questo non significava che non avessero paura della morte. Vedere Meng Hao in uno stato tale di potenza riempì le loro menti di sconcerto e iniziarono ad indietreggiare.
Comunque, fu a questo punto che l’Imperatore, ancora seduto di fianco a Zong Wuya, guardò gli uomini con un lampo di luce rossa negli occhi.
Eseguì un incantesimo a due mani e poi mosse il dito verso di loro.


Improvvisamente negli occhi degli uomini che stavano indietreggiando comparve lo stesso lampo di luce.


“Per il Vero Dao!”


“Per il Vero Dao!”


Si innalzarono degli ululati simili a quelli di bestie infuriate. Gli uomini avevano un’espressione di fanatismo e pazzia mentre si lanciavano verso Meng Hao, con una luce violetta che vorticava intorno a loro. Guardandoli, stavano effettivamente bruciando le loro forze vitali.


Una dozzina di loro volarono in aria per attaccarlo, evocando numerose abilità divine. Ci fu una raffica di luce violetta, una bestia selvaggia illusoria, dei tesori magici luccicanti e anche una mano magica gigante.


I boati riecheggiarono mentre oltre dieci differenti abilità divine e oggetti magici riempivano il cielo e discendevano verso Meng Hao.


Gli occhi di Meng Hao brillarono di intento omicida. Vide nella distanza l’Imperatore e sbuffò freddamente. La spada nella sua mano scomparve e lui fece un passo avanti, trasformandosi in un turbinio che attraversò la luce violetta e corse verso l’uomo che l’aveva rilasciata. Si allungò e spinse il suo dito contro la fronte dell’uomo e poi, senza nemmeno guardarsi indietro, si girò e si diresse verso il secondo uomo. In una singola mossa l’abilità divina del coltivatore collassò e Meng Hao si allungò e toccò la sua fronte.


Si mosse nuovamente verso il terzo uomo vestito di nero, ignorando i suoi oggetti magici, avvicinandosi e poi colpendolo dritto nello stomaco. Poi si girò, attaccando con il piede destro e facendo innalzare un forte vento che si scontrò contro le teste dei tre nemici vestiti di nero.


Quando riapparve, era di fronte al settimo coltivatore. Gli diede un pugno, distruggendo immediatamente la bestia selvaggia creata dalla magia Daoista dell’uomo.


Superò la creatura, scontrando il suo pungo nel petto del settimo uomo. Poi si mosse di lato usando la schiena per schiantarsi contro l’ottavo uomo vestito di nero. Allo stesso tempo allungò la sua mano sinistra, dentro alla quale apparve una lancia dalla punta d’osso. La lanciò, piantandola nella fronte del nono uomo vestito di nero. Poi si sentirono dei boati quando si rimboccò la manica facendo vorticare la Fiamma Divina intorno ad altri quattro nemici.


Con quell’ultimo movimento apparve sopra la testa del quattordicesimo uomo, dopodiché lo prese a pugni con cattiveria e ferocia.


L’aria si mosse e un’ondata di sconcerto si diffuse in ogni direzione colpendo i tre coltivatori vicini e facendoli tremare violentemente fino a farli urlare.


Descrivere tutte queste azioni richiede del tempo ma il tutto accadde nel tempo necessario ad una scintilla di abbandonare la pietra focaia. Meng Hao ci mise lo stesso impegno e la stessa fatica che avrebbe impiegato per voltare una mano e i venti uomini intorno a lui morirono uno dopo l’altro.
I suoni del combattimento continuarono a riecheggiare sopra il campo di battaglia.


Poi tutto si fece silenzioso.


I rimanenti uomini vestiti di nero erano rimasti senza parole. Guardarono Meng Hao con terrore e sconcerto, avendo risvegliato la loro pazzia e il loro ardore poco prima.


Ora si stavano allontanando da lui, tremanti.


“Che base di coltivazione ha??"


“Come può essere così forte? E’ nel Reame dello Pseudo Dao?!”


“E’ così veloce! In pochi respiri ha eliminato quasi venti dei nostri!”


Nella distanza, l’espressione dell’Imperatore si incupì. Quando guardò Meng Hao, era pieno di intenso terrore. Per quanto riguardava Zong Wuya, la speranza nei suoi occhi si fece più profonda e allo stesso tempo sembrava desiderare di poter combattere.


Dao Celeste aveva un’espressione indecifrabile sul volto mentre si faceva indietro. Semplicemente non osava fare nulla per provocare Meng Hao.
Proprio mentre Dao Celeste si stava ritirando, gli occhi di Meng Hao brillarono di freddezza. Guardando verso Dao Celeste, disse: “Ora che mi sono riscaldato, è il tuo turno!”


Non appena i loro sguardi si incrociarono, l’espressione di Dao Celeste si corrucciò e iniziò a scappare a velocità maggiore. Eseguì un incantesimo a due mani facendo apparire diverse bestie illusorie che si lanciarono contro Meng Hao.


Meng Hao volò in aria come una freccia. Si schiantò sulle bestie senza nemmeno rallentare; non gli lasciarono nemmeno un graffio e il suo passaggio le fece esplodere in mille pezzi.


“Dannazione!” Dao Celeste continuò a ritirarsi, muovendo la sua mano destra per fare un incantesimo. L’aria vibrò quando apparve un gigantesco portale: dal portale emerse un pugno nero che si lanciò verso Meng Hao.


“Spezza” disse Meng Hao con occhi luccicanti mentre rilasciava il Pugno dello Sterminio della Vita. Quando si scontrò con il pugno nero, il Cielo e la Terra tremarono e il pugno esplose. Per quanto riguardava il portale, iniziò immediatamente a disintegrarsi. Il pugno di Meng Hao gli passò attraverso ed entrò in contatto con il pugno di Dao Celeste.


Si sentì un’esplosione. Il sangue spruzzò dalla bocca di Dao Celeste e il suo dito esplose, facendolo barcollare indietro come un aquilone a cui avevano tagliato il filo.


Allo stesso tempo, il cantilenare di una maledizione si poteva sentire da dentro il portale che si era appena frantumato.


“In quanto Diavolo Immortale, richiamo il potere del mio nome per maledire il tuo sangue…”


Meng Hao sbuffò freddamente e senza aspettare che la maledizione si completasse, allentò il pugno fino a raggiungere la porta, afferrando quello che si trovava all’interno: una bestia umanoide nera con tre corna.


La bestia lo guardò scioccata e poi lasciò uscire un grido di sconcerto e terrore.


“T-t-tu… puoi raggiungere il portale?!”


La mano di Meng Hao si mosse quando apparve la Fiamma Divina. La bestia umanoide ne venne inglobata e liberò un urlo straziante. In un battito di ciglia venne ridotta in cenere.


“Dao Celeste!” ruggì Meng Hao mentre si lanciava in aria alla sua ricerca, emanando una forte onda d’urto. Fu sopra a Dao Celeste in un istante e lo colpì con un altro pugno. In risposta Dao Celeste urlò e rilasciò tutto il potere della sua base di coltivazione. La potenza accumulata dal raggiungere il Reame Antico nove volte venne mandata contro Meng Hao.


Si sentì un boato e Dao Celeste tossì sangue. Meng Hao continuò ad avanzare. Un pugno. Due pugni. Tre pugni!


Dao Celeste continuò a tossire delle boccate di sangue. Gridò quando la sua base di coltivazione insorse e poi si morse la punta della lingua, sputando un po’ di sangue che, subito dopo, si trasformò in un intero mare di sangue. Non insorse contro Meng Hao, ma piuttosto esplose. Il grande rilascio di energia rese capace Dao Celeste di separarsi da Meng Hao. Si lanciò indietro con il volto pallido e tossendo sangue. Poi allungò la mano destra in aria: il cielo si illuminò e insorse un’aura di omicidio. Molti tentacoli di fumo nero apparvero e andarono a formare la figura di una pergamena.


“Meng Hao, ho colpito lo scudo del tuo mastino di sangue solo due volte!” disse a denti stretti. “Non ho fatto del male al tuo cane! Siamo entrambi nella Schiera. Sono stati quegli strambi della Terza Nazione a darti la caccia e a ferire il duo Mastino di Sangue, non io!” puntò un dito accusatorio contro l’Imperatore. Non ebbe scelta se non quella di dire quelle cose, ma allo stesso tempo afferrò la pergamena nell’altra mano. La pergamena era il suo asso nella manica e anche una potente minaccia. In quel momento stava rimpiangendo la sua precedente impulsività e desiderava non essere andato in giro a creare problemi a Meng Hao.


Fu a quel punto che, siccome Meng Hao aveva raggiunto l’illuminazione di 2700 Essenze, la Montagna dell’Aura della Prima Nazione crollò. Una colonna di luce si innalzò da essa, la nona.


Un nono vortice apparve nell’aria.


Il nono vortice assicurò che le terre della Sfera del Vortice di Vento fossero completamente ferme nel vuoto.


I tuoni riempirono l’aria e l’Imperatore stava respirando ansiosamente, in affanno.


“Zong Wuya,” disse. “Puoi tenertene fuori, ma il piano non fallirà! Devi capire la verità di tutto questo.” Ignorando Zong Wuya, allungò la mano destra dentro alla quale apparve un vaso in terracotta.


Il vaso era del colore del sangue e pieno di sangue bollente.


“Innumerevoli anni di preparazione hanno creato speranza per la Sfera del Vortice di Vento. Non importa se sarò visto come un santo o come un peccatore, guiderò la Sfera del Vortice di Vento per liberarla dal dominio dei 33 Cieli. I 33 Cieli diventeranno 34 e i coltivatori della Sfera del Vortice di Vento riceveranno l’illuminazione del Vero Dao! Per tutti questi anni è impossibile dire quante vite siano state sacrificate per la causa, per questa speranza! Userò il tuo sangue per aiutarci ad attivare la Formazione del Mondo di Sangue!”


Gridando, l’Imperatore ruppe con ferocia il vaso a terra.
                                


                                



