---
title: Capitolo 1140 - Eterno Immortale Onniceleste!
pubDate: 2025-03-20T11:49:56.695Z
tags:
    - issth
---


All’esterno della Sfera della Montagna e del Mare vi era uno sconfinato vuoto oscuro, al cui interno la Sfera del Vortice del Vento stava risalendo ad una velocità indescrivibile. Il vuoto si contorceva e deformava, emanando increspature in tutte le direzioni.


Poco a poco, divenne chiaro che lontano, al di sopra del vuoto, vi era una sorta di barriera invisibile. Normalmente, era invisibile, ma adesso che la Sfera del Vortice del Vento vi si stava avvicinando, iniziarono a propagarsi delle increspature dalla sua superficie. La barriera aveva l’aspetto di una grossa rete, e in quel momento, vi si poteva vedere una leggera conca, che si espandeva dappertutto.


Quell’enorme rete era appena visibile, ed era cosparsa da innumerevoli fulmini luminosi, che danzavano attorno ai tuoni.


Dall’altro lato dell’enorme rete vi erano luci brillanti, caos e sembrava persino vi fossero altri mondi.


La grossa rete ricopriva l’intera Sfera della Montagna e del Mare, assicurandosi che essa… fosse completamente sotto chiave.


Nel frattempo, fuori dalla Sfera del Vortice del Vento vi erano due globi di una luce magnificente che si scontravano senza sosta. Ad ogni impatto, il vuoto andava in pezzi, per poi riformarsi rapidamente.


Improvvisamente, una voce antica proruppe da uno dei globi di luce, e disse con tono esausto: “Sogno Marino, non ti sei ancora ripresa della ferite. Potrò anche non essere in grado di batterti, ma posso senza dubbio tenerti ferma per un po’. Perché mi vuoi rendere le cose difficili?


Quella stanchezza non era data dalla battaglia magica, ma apparteneva a qualcuno che aveva vissuto per molto, molto tempo, e la sua forza vitale si stava affievolendo.


“Sei tu a rendermi le cose difficili, Vortice del Vento!” disse l’Eccelsa del Sogno Marino, gelida.


“Sono prima di tutto diventato il Signore del Vortice del Vento. Solo dopo ciò, sono diventato il Signore Imperiale del Mondo Immortale. Dopo tutti quegli anni, sto finalmente conducendo il mio mondo verso la libertà. È così sbagliato?”


“E' esattamente ciò che hanno detto i 3.000 Reami ribelli all’epoca!”


Continuarono a combattere provocando boati fragorosi. Anche se sembrava che le due sfere di luce si stessero solo scontrando ripetutamente, guardando da vicino, si poteva vedere che ogni impatto avveniva con una violenza tale da poter fare a pezzi il Cielo e la Terra. Anche il vuoto ne fu colpito. Se un esperto del Reame del Dao si fosse avvicinato troppo, sarebbe stato ferito gravemente da quelle increspature, se non addirittura ucciso.


Mentre combattevano, la rete si fece sempre più vicina alla Sfera del Vortice del Vento. Anche l’avvallamento su di essa divenne più evidente. Inoltre, si iniziarono a intravedere numerose, enormi figure in attesa al di là della rete.


Una di loro sembrava essere un gigante, con gli occhi che brillavano. Un’altra era una sorta di bestia, con il corpo di un serpente e la testa di un grado, ed esalava nuvole ad ogni respiro. Una figura sembrava indossare un’armatura dorata, come se fosse un guerriero celeste. In una mano reggeva una poderosa spada, ed osservava la battaglia in corso da dietro la rete.


Vi era un’altra figura, a mala pena visibile. Era un anziano in cime ad un Bue Bianco. Sospirava.


Più lontano vi era un gigante a tre teste e con sei braccia, nero come la pece, che emanava un’aura spaventosamente omicida.


Erano tutti potenti esperti dei 33 Cieli, ed erano lì per osservare l’approccio della Sfera del Vortice del Vento, come an che la battaglia tra Sogno Marino e Vortice del Vento.


Nessuno varcò la rete per assistervi. Si limitarono a guardare. Era come se stessero cercando di decidere se il Signore Imperiale del Vortice del Vento, che in passato aveva lasciato dietro di sé una scia di distruzione nei 33 Cieli, stesse davvero… diventando un traditore!!


In tal caso, avrebbero permesso alla Sfera del Vortice del Vento di lasciare la Sfera della Montagna e del Mare, per diventare poi il 34esimo Cielo!


Oltre alla battaglia tra il Signore Imperiale della Sfera del Vortice del Vento e l’Eccelsa del Sogno Marino, stavano osservando anche le terre della Sfera del Vortice del Vento in avvicinamento. Per questo motivo, potevano vedere con chiarezza tutto ciò che vi stava avvenendo, compreso il processo d’illuminazione delle leggi naturali e delle Essenze intrapreso da Meng Hao e gli altri.


Una di quelle enormi figure, quella con tre teste e sei braccia, aveva uno sguardo particolarmente freddo ed omicida, e sembrava essere particolarmente interessato a… Meng Hao! [1]


Le parole dell’Imperatore stavano ancora riecheggiando attraverso il tempio nelle terre del Vortice del Vento. Dao Celeste e gli altri proseguivano il processo ad una velocità ancora più elevata, soprattutto Dao Celeste. Non poteva sopportare l’idea di essere sconfitto da Meng Hao, ed i suoi occhi erano di un rosso acceso. Anche se sapeva che non avrebbe dovuto osare prendere così tanto flusso di qi del Vortice del Vento dall’Imperatore, digrignò i denti.


“Flusso di Qi!” urlò. L’Imperatore scoppiò a ridere e fece un gesto con la mano. Dao Celeste iniziò ad emanare una luce brillante, come se fosse diventato una fonte di luce infinita. Era persino difficile distinguere Dao Celeste dal raggio di luce che lo circondava. La luce fluì dentro il suo corpo, dando l’impressione che il suo stesso corpo fosse fatto di luce.


Si udirono dei boati, Dao Celeste portò indietro la testa e ruggì. Il suo senso divino esplose, facendosi dieci volte più potente di prima. In un battito di ciglia, raggiunse 2.000 Essenze.


Il numero crebbe ad una velocità inimmaginabile!


2.400!


2.600!


2.800 Essenze!


Dao Celeste era impazzito. La sua energia era diversa da quella di chiunque altro, ed una potente tempesta lo circondò. I suoi occhi s’illuminarono di uno strano bagliore, ed iniziò a tremare con violenza, come se avesse trovato il suo cammino, la sua direzione verso il Dao.


In quello stesso momento, Lin Cong decise di abbandonare ogni precauzione e chiese altro flusso di qi. L’Imperatore fece un gesto con la mano, facendo discendere su Lin Cong altra luce, mentre la sua risata continuava ad echeggiare. Lin Cong tremava, delle vene blu si gonfiarono sulla sua fronte. Rilasciò allora la sua magia dell’Eccelso, e i Cieli tremarono. La velocità della sua illuminazione era inferiore solo a quella di Dao Celeste. Arrivò rapidamente a 2.000 Essenze, fino a 2.500.


Dopo di lui vi era Han Qinglei, che raggiunse velocemente 2.000 Essenze.


Il coltivatore della Schiera della Quinta Montagna digrignò i denti e chiese anche lui altro flusso di qi. La risata dell’Imperatore continuava a riecheggiare. Discese altra luce, e la velocità dell’illuminazione del giovane andò alle stelle, facendogli superare in poco tempo le 2.000 Essenze.


L’unico ancora esitante era… Yuwen Jian. Vedeva che Meng Hao non aveva chiesto il flusso di qi, anzi lo stava addirittura allontanando con il suo senso divino. Considerando quanto lo conosceva, aveva la sensazione che doveva esserci un buon motivo.


Combattuto, digrignò i denti. Nei suoi occhi si accese un bagliore di determinazione quando decise di non chiedere altro flusso di qi, facendo affidamento solo sui mezzi già a sua disposizione per contemplare l’illuminamento.


Passò più del tempo di dieci respiri. Improvvisamente, Meng Hao tremò, ed i suoi occhi si colmarono di una luce incredibilmente luminosa. Fece un respiro profondo, e tutto tremò. Caddero dei fulmini quando l’aura del mondo intero sembrò essere risucchiata dal suo corpo.


Il suo corpo iniziò a crescere, emettendo boati. Aveva raggiunto i 210 metri di altezza e continuava a crescere! Un’energia incredibile si levò dal suo corpo.


3.000 Essenze!


Giunto a quel momento, Meng Hao aveva raggiunto l’illuminamento di… 3.000 Essenze!!


Non una di più né una di meno!


In quel momento, era come se 3.000 Fiamme del Dao gli bruciassero nel cuore, gli illuminassero il cammino, gli colmassero il cuore, facessero sparire ogni dubbio.


Tutto il suo corpo irradiava luce, una luce azzurra, che rappresentava l’estremo livello di rispetto. Rappresentava… un Immortale Onniceleste!


Dentro di lui avvennero delle trasformazioni radicali. Il secondo Frutto del Nirvana era adesso parte integrante delle sue ossa, del suo sangue, della sua anima, di tutto sé stesso! Era completamente assorbito!


Non era più un’entità separata, e non sarebbe mai più riuscito dalla sua fronte. Adesso, era un Immortale Onniceleste, per sempre, senza alcun limite. Avrebbe potuto rilasciare, quando e dove voleva… tutto il potere di un potente Immortale Onniceleste!


Meng Hao portò la testa indietro e ruggì, mentre il suo corpo continuava a crescere. Presto, raggiunse i 300 metri di altezza, assumendo le sembianze di un enorme gigante. Ma a quel punto, iniziò improvvisamente a rimpicciolirsi.


Forse non si trattava di un rimpicciolimento, ma di una compressione!


Tale compressione produsse suoni sinistri, che si propagarono dall’interno del suo corpo. La risplendente luce azzurra tremolava, la sua energia continuava ad aumentare, come anche la sua base di coltivazione!


I suoi 123 meridiani Immortali si fusero tra di loro, divenendo un unico meridiano dentro al suo corpo. A prima vista, non sembrava diverso da un normale coltivatore. Sembrava uguale a prima. Tuttavia, vi era in realtà un segno di una trasformazione totale!


Sembrava lo stesso, ma nel profondo, era completamente diverso.


Si sarebbe potuto persino dire che, in quel momento, Meng Hao aveva raggiunto un momento cruciale nel suo cammino verso l’Immortalità.


Immortale!


Immortale Onniceleste!


Lanciò un urlo prolungato che riecheggiò facendo tremare il mondo intero. Fan Dong’er, Bei Yu e gli altri coltivatori non appartenenti alla Schiera della Sfera della Montagna e del Mare stavano tremando. Quando volsero lo sguardo verso Meng Hao, fu come se stessero guardando un santo, una Divinità Immortale. Gli era impossibile scostare lo sguardo, e sentivano persino il desiderio pressante di prostrarsi dinnanzi a lui.


Era difficile dire chi lo fece per primo, ma presto tutti, inclusi Fan Dong’er e i coltivatori della Sfera della Montagna e del Mare, s’inginocchiarono e si prostrarono a terra.


In quel momento, Meng Hao era circondato da un fascio di luce azzurra che toccava le nuvole. Nonostante tutti quei inaspettati avvenimenti, Meng Hao si trovava adesso al centro dell’attenzione di tutti.


Persino i coltivatori della Schiera non rimasero indifferenti. Negli occhi di Zong Wuya apparve una strana luce, e stava tremando. L’Imperatore rimase senza fiato, e nonostante fosse privo di occhi, e vedesse solo l’oscurità, intravide improvvisamente la luce azzurra, e la figura al suo interno!


Nel frattempo, fuori dalla Sfera del Vortice del Vento, oltre l’avvallamento nell’enorme rete, le figure avvolte dalle nuvole esprimevano il loro stupore.


“Quella luce azzurra…”


“Un Immortale Onniceleste!”


“Non posso credere che ci sia davvero… un Immortale Onniceleste nella Sfera della Montagna e del Mare!!”


“è impossibile! Le linee di sangue degli Immortali Onnicelesti sono state da tempo estirpate. Come può esserne apparso un altro!?”


“Chi è costui…?” Si udirono numerose urla d’incredulità e stupore al di là dell’enorme rete. Tutti gli occhi erano adesso puntati su Meng Hao, che stava lì, in piedi, sulla Sfera del Vortice del Vento.


La figura a tre teste e a tre braccia nera come la pece lo osservò, con gli occhi infuocati d’odio.


Persino Vortice del Vento e Sogno Marino non poterono fare a meno di interrompere la battaglia per osservare quella luce azzurra che brillava attraverso le nuvole.


Quella luce azzurra sembrava dover annunciare a tutti che… un Immortale Onniceleste era apparso ancora una volta nella Sfera della Montagna e del Mare, nel Mondo Immortale!!


“Non male,” disse il Signore Imperiale del Vortice del Vento pensieroso, ritraendo lo sguardo.


“Non è solo un Immortale Onniceleste,” disse con freddezza l’Eccelsa del Sogno Marino. Poi fece un gesto con la mano, al quale si levò un forte vento, per poi tornare alla battaglia.


NOTE:


1. Non intendo né confermare né smentire questa connessione, ma sono sicuro che questa figura a tre teste ricorderà ad alcuni lettori gli eventi del capitolo 1023.
                                                


                                



