---
title: Capitolo 1141 - La Schiera combatte Meng Hao!
pubDate: 2025-03-20T11:49:56.695Z
tags:
    - issth
---


Una scioccante luce azzurra si alzò verso il cielo!


Il corpo di Meng Hao rapidamente regredì da 300 metri a soltanto 150 metri, ma nonostante questo la sua base di coltivazione stava aumentando vertiginosamente.


Poi, in un battito di ciglia, da 150 metri si abbassò alla misura di una persona normale. E tuttavia la sua energia sembrava tingere di azzurro l'intero cielo.


“Cielo Azzurro....” mormorò Meng Hao. La sua mente tremò mentre veniva improvvisamente riempita da una nuova illuminazione. Questo era un segno che si sarebbe sicuramente presentato alla comparsa di un nuovo Immortale Onniceleste.


Allo stesso modo, rappresentava un'innata abilità divina di un Immortale Onniceleste!


Il Cielo Azzurro!


Il Cielo Azzurro sopraffà tutta la forza di volontà!


Persino il lontano Reame della Montagna e del Mare era scosso. Dopotutto, nonostante il Reame del Vortice del Vento ora fosse lassù nell'oscurità del vuoto, era ancora... nel Reame della Montagna e del Mare!


E poiché ora Meng Hao era un Immortale Onniceleste, riguardava... l'intero Reame.


Nel Reame della Montagna e del Mare, i Nove mari ruggivano torbidi. Innumerevoli bestie marine fremevano d'eccitazione, con la sola eccezione di quelle del Nono Mare. Il Nono Mare era l'unico che stava tremando di paura, e questo sentimento non era limitato alle bestie marine!


Tutto il Nono Mare era improvvisamente piombato nel terrore più incontrollabile.


Gradualmente, il Nono Mare iniziò a cambiare colore, divenendo azzurro. Ogni bestia marina che avesse in passato mostrato ostilità verso Meng Hao si ritrovò degli azzurri segni di sigilli che brillavano sulle loro fronti. I segni baluginarono numerose volte prima di dissolversi. Tuttavia, l'intensa paura del massacro ancora aleggiava nelle loro menti.


Questo a causa del giuramento che Meng Hao aveva fatto: la sua voce mentre lo pronunciava sembrava ancora riecheggiare in tutto il Nono Mare. [1]


Allo stesso modo stavano tremando i membri dell'Orda dei Coltivatori Demoniaci nel Mondo del Dio dei Nove Mari. Ai loro occhi sembrava che un'orribile catastrofe, un enorme disastro, fosse in arrivo.


Anche le vette delle montagne oscillavano. Le Nove Montagne tremavano, e tutti i coltivatori nel Reame della Montagna e del Mare poterono sentire qualcosa, pur non riuscendo bene ad identificare di cosa si trattasse.  Semplicemente avevano la sensazione che ci fosse qualcosa lì fuori, che  una figura maestosa fosse comparsa.


Le Montagne ed i Mari erano scossi, e ovunque si potevano sentire grandi boati. La luce azzurra era particolarmente intensa nel Pianeta Paradiso Meridionale, soprattutto in tutti i luoghi che Meng Hao aveva visitato in passato.


Anche nel Pianeta Vittoria Orientale accadeva la stessa cosa, così come con il Patriarca Affidabilità, che adesso stava fluttuando da qualche parte nell'Ottava Montagna e Mare. Tremava mentre una luce azzurra brillava dallo Stato di Zhao alle sue spalle.


Ancora più scioccante era quanto accadeva nella Quarta Montagna, dove Xu Qing sedeva a gambe incrociate, in meditazione. Improvvisamente, venne circondata da una stupefacente luce azzurra. Le vecchie donne che le facevano la guardia intorno erano stupefatte, e persino Ksitigarbha, il Signore della Quarta Montagna e Mare, spalancò improvvisamente gli occhi.


“Un Immortale Onniceleste....” mormorò.


Mentre le Montagne ed i Mari rimbombavano, il sole e la luna improvvisamente cessarono di muoversi, e, apparentemente, fuggirono dai loro posti nelle Nove Montagne e Mari, e iniziarono a volare in direzione dell'aura Immortale Onniceleste.


La scena fece dilagare la sorpresa per tutto il Reame della Montagna e del Mare. Nel tempio del Reame del Vortice del Vento, Meng Hao si ergeva nel mezzo di quella maestosa luce azzurra e fece un sospiro profondo.


“I primi due Frutti del Nirvana che ho assorbito non erano miei, ma piuttosto del Patriarca di prima generazione” mormorò, con gli occhi che gli brillavano luminosi. “Il prossimo che assorbirò sarà davvero... il mio Frutto del Nirvana!”


Fece un passo avanti, ed un fulmine si abbatté. Boati echeggiavano ovunque mentre quell'unico passo lo portava fino al tempio, dove fece ondeggiare la sua mano destra verso il tempio stesso e fece il gesto di agguantare qualcosa.


Quello che voleva era... il Dao supremo presente nel tempio stesso.


Dei boati riempirono il tempio. La mano di Meng Hao era satura di potere Immortale Onniceleste, ma comunque non abbastanza da scuotere il tempio: riuscì a provocare soltanto la diffusione di crepe, accompagnate da scricchiolii.


Meng Hao si accigliò, scontento. L'imperatore, invece, sbiancò in volto. Non riusciva a vedere nulla al di fuori di Meng Hao, circondato da una luce azzurra, e di quel tempio centrale più che sacro.


“E'... davvero riuscito a far comparire delle crepe sulla superficie del tempio. Una base di coltivazione come quella... quell'abilità in battaglia... è praticamente equivalente alla vetta del Reame Antico! E' a meno di un passo dallo Pseudo-Dao!”


Contemporaneamente, Dao Celeste ruggì con ansia, richiamando ancora più flussi di qi a far incrementare la velocità della propria illuminazione!


2.900 Essenze!


3.000!


Dopo aver raggiunto 3.000 Essenze, buttò indietro la testa rilasciando un lungo grido. Una strana luce gli apparve negli occhi; non era mai stato più chiaro prima riguardo il suo futuro cammino. La sua energia continuava ad aumentare, e tutto il suo corpo emanava scricchiolii. La sua base di coltivazione subì un'improvvisa impennata, crescendo sempre di più. In un battito di ciglia, aveva raggiunto un livello ben oltre il precedente.


Per mezzo della volontà divina aveva trovato il proprio cammino, e questo avrebbe cambiato il suo modo di praticare la coltivazione. D'ora in poi, avrebbe viaggiato sul giusto cammino, e avrebbe sperimentato un'incredibile crescita della sua base di coltivazione.


La sua energia si alzò mentre si trasformava in un fascio di luce che subito sfrecciò verso il tempio.


“Meng Hao, quel grande Dao supremo appartiene a me, Dao Celeste!”


Si avvicinò a Meng Hao a incredibile velocità, facendo ondeggiare la mano e causando l'apparizione di un'enorme impronta di una mano. Sembrava grande abbastanza da sostenere i Cieli, e subito iniziò a scendere verso Meng Hao.


“Levati di torno!” disse Meng Hao, con fredda calma. Mentre la mano si abbatteva su di lui, una luce azzurra esplose. Improvvisamente, la luce di tutto il mondo diventò azzurra.


Ci fu un lampo, e gli occhi di Dao Celeste si sgranarono d'incredulità. Sputò sangue, e fu scagliato indietro, come un un aquilone a cui fossero stati tagliati i fili.


“T-tu...” balbettò, stupefatto. Improvvisamente realizzò che Meng Hao era decisamente molto più potente di quanto non lo fosse mai stato in passato. Anche se lui stesso era più forte, semplicemente non poteva essere alla sua altezza.


Quasi nello stesso istante in cui Dao Celeste cadeva al suolo, Ling Cong buttò indietro la testa e ruggì. Un'impressionante tempesta scoppiò intorno a lui mentre acquisiva l'illuminazione di 3.000 grandi Dao. I suoi occhi brillarono di una luce bizzarra, e la sua energia si impennò con la sua base di coltivazione. Contemporaneamente, sfrecciò verso Meng Hao.


“Meng Hao!” ruggì. Fece ondeggiare la sua mano destra, facendone volare fuori una quantità di fantasmi urlanti, che coprirono il cielo emanando un'aura di morte. Si trasformarono in una nebbia grigia che diventò una lunga lancia che si avventò su Meng Hao.


Ma nel momento in cui la lunga lancia grigia si spingeva verso di lui, Meng Hao fece ondeggiare il dito. Risuonò una scarica di esplosioni, e lampeggiò un'accecante luce azzurra. La lancia grigia si distrusse in innumerevoli frammenti, e Lin Cong cadde indietro, sputando sangue, il suo viso una massa di stupore e incredulità.


Meng Hao non gettò nemmeno uno sguardo su Dao Celeste o Lin Cong. Invece, alzò la sua mano sinistra e una volta ancora la fece abbattere verso il tempio. Riecheggiò un'enorme esplosione, e il tempio tremò: apparvero crepe ovunque, e sembrò essere sull'orlo del collasso.


Voleva distruggere completamente il tempio e farne uscire a forza il Dao supremo!


Gli occhi di Dao Celeste baluginarono freddi. “Non possiamo lasciarlo entrare!” gridò. “Tutti dovremmo avere una possibilità di averlo. Lin Cong, attacchiamolo insieme!”


Per quanto ne sapeva, ora che Meng Hao aveva il Cuore della Schiera, se avesse ottenuto anche il supremo Dao dell'Essenza del Mondo, sarebbe decisamente diventato il più potente membro della Schiera!


In effetti, questo avrebbe potuto anche renderlo il più potente coltivatore del Reame Immortale in tutte le generazioni successive della Schiera!


Dao Celeste ruggì, lanciandosi in attacco e facendo ondeggiare la mano per invocare la sua magia Eccelsa. Il rotolo si spiegò, e la figura al suo interno alzò lo sguardo.


Negli occhi di Lin Cong baluginò un'intenzione omicida. Da tempo ormai aveva catalogato la sua ostilità con Meng Hao come insuperabile. Meng Hao aveva spaccato il suo cuore del Dao, e si era lasciato dietro un'apparentemente irraggiungibile versione ombrosa di se stesso. Se non fosse stato in grado di acquisire un'illuminazione di 3.000 grandi Dao... probabilmente non avrebbe avuto il coraggio di fare nemmeno una mossa. Digrignando i denti, ruggì e rilasciò la propria magia Eccelsa.


Mentre i due attaccavano, Han Qinglei buttava indietro la testa, lanciando un lungo grido. Era il quarto coltivatore della Schiera a raggiungere un'illuminazione di 3.000 Essenze. Mentre la sua energia si impennava, e la sua base di coltivazione esplodeva di potere, guardò ferocemente Meng Hao, e scintillò, lanciandosi in attacco verso di lui. Mentre sfrecciava attraverso l'aria, fece ondeggiare la mano, facendo apparire attorno a sé innumerevoli ossa e un fulmine verde.


“Meng Hao, è tempo per noi di combattere di nuovo!”


Tre coltivatori della Schiera stavano unendo le forze per attaccare contemporaneamente Meng Hao.


Ognuno di questi tre coltivatori avrebbe potuto essere considerato un sole splendente. Quando apparivano sulla scena, tutti i coltivatori tremavano di fronte alla loro forza. Da tempo avevano oltrepassato il proprio Reame. I coltivatori del Reame Antico, persino i defunti esperti del Reame Antico, avrebbero tremato di paura di fronte a loro.


Ma ora, considerando che l'attuale base di coltivazione di Meng Hao era pari alla vetta del reame Antico, a meno di un passo dallo Pseudo-Dao, tutto quello che doveva fare era assorbire un altro Frutto del Nirvana, e sarebbe stato in grado di contrastare gli onnipotenti esperti dello Pseudo-Dao.


In effetti, se avesse assorbito un quarto Frutto del Nirvana, e la sua base di coltivazione avesse sfondato il Reame Immortale per entrare nel Reame Antico, allora, pur essendo nel Reame Antico, sarebbe comunque stato in grado di tenere testa al Reame del Dao.


Nel Reame della Montagna e del Mare, gli esperti del Reame del Dao erano tutti allo stesso livello dei Patriarchi delle sette e dei clan più potenti.


Sarebbe possibile dire che Meng Hao avesse già raggiunto un livello nel quale chiunque di fronte a lui avrebbe tremato. Era una fugura tremenda che nessuno potrebbe permettersi di sottovalutare.


Meng Hao irradiava una luce azzurra mentre impassibile si preparava ad affrontare l'attacco dei tre coltivatori della Schiera. Sembrava minaccioso anche senza la necessità di sembrare arrabbiato, un vero Immortale dei Cieli e della Terra.


“Prima,” disse con fredda calma. “ero diventato una montagna che ostruiva i cammini del Prescelto della Nona Montagna e Mare. Oggi... Diventerò un'altissima vetta che intralci tutti i coltivatori della Schiera di questa generazione nel Reame della Montagna e del Mare!” Schizzò avanti in un lampo per incontrarsi con Dao Celeste e gli altri. Mentre i quattro si avvicinavano gli uni agli altri, Meng Hao fece ondeggiare il suo dito verso Han Qinglei.


Han Qinglei urlò, e la sua magia Eccelsa crollò. Sputò sangue mentre ruzzolava via.


Poi Meng Hao si buttò verso Lin Cong, aggredendolo con il suo palmo. Quel colpo fece sbiadire i Cieli e la Terra, e divenne il mondo intero di Lin Cong. La sua magia Eccelsa andò in pezzi, e fu del tutto incapace di difendersi. Sputò sangue e urlò, mentre vorticava indietro, fuori controllo.


Tutto questo era successo nel tempo necessario a far scoccare una scintilla da una pietra focaia! Poi Meng Hao si girò a guardare Dao Celeste, e caricò il pugno.


Quel pugno fece cadere tutto in pezzi. La statua nel dipinto di Dao Celeste emanava un'aura omicida, ma prima che potesse essere completamente srotolato, gli occhi di Meng Hao baluginarono, e guardando verso Dao Celeste, a voce bassa disse, “Ritirati!”


A ritirarsi, però, non fu il dipinto, ma fu Dao Celeste!


NOTE:


1. Il giuramento di Meng Hao riguardante il Nono Mare è nel capitolo 1068.
                                


                                



