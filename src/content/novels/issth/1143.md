---
title: Capitolo 1143 - La Schiera combatte!
pubDate: 2025-03-20T11:49:56.696Z
tags:
    - issth
---


Meng Hao guardò l'Eccelso vestito in nero e la sua schiacciante aura assassina, talmente intensa da poter essere in grado di impersonare la morte stessa. La sensazione che ne ebbe fu quella di trovarsi di fronte ad un Eccelso senza pari, qualcuno con una dignità incredibile, ma nascosta dentro la quale si poteva riconoscere una sorta di vuoto. E tuttavia, quella strana confusione non contribuiva a diminuire l'energia dell'uomo, un'energia tale da poter scuotere i Cieli.


Stava allontanandosi sempre di più, e infine fece un passo nel vuoto. Fu a questo punto che echeggiò il ruggito di Dao Celeste.


“Meng Hao, rendimi la mia magia Eccelsa! Rendimi il mio Maestro!” Dao Celeste sfrecciò in avanti, con il volto sconvolto dalla rabbia, invocando con entrambe le mani un incantesimo che fece ricoprire di fuoco tutto il suo corpo. Si diffuse attorno a lui creando un mare nero di fiamme, dentro il quale apparvero numerose creature enormi, ruggendo ferocemente come fiere primitive.


In totale erano diciotto bestie, che si unirono a Dao Celeste che si stava avvicinando. Fece ondeggiare la mano e le diciotto fiere emisero ruggiti scioccanti che scossero i Cieli e la Terra talmente violentemente da far credere che tutto sarebbe stato fatto a pezzi. Sembrava quasi che stessero balzando fuori dai tempi antichi al solo scopo di distruggere Meng Hao.


Contemporaneamente, Lin Cong digrignò i denti e di nuovo si ripetè che non poteva permettersi di essere sconfitto un'altra volta. Aveva ottenuto un'illuminazione di 3.000 Essenze, e quindi non aveva alcuna ragione per essere battuto.


Aveva trovato il proprio cammino per il potere, il cammino che si adattava di più al suo Dao della coltivazione Immortale!


“Non sarò sconfitto!!


“Dao delle Fonti Gialle; Apri l'Oltretomba!” ruggì, alzando entrambe le mani nell'aria e tirandole da entrambi i lati come nell'atto di strappare qualcosa. Risuonò un enorme lacerazione, mentre l'aria veniva spaccata, e ne schizzò fuori un fiume delle Fonti Gialle, che subito si estese per tutto il cielo. All'interno delle Fonti Gialle si contavano innumerevoli anime vendicative che emettevano urla raccapriccianti.


All'estremità del fiume si trovava una città illusoria, dall'apparenza molto sinistra. Sembrava incredibilmente antica, e recava tre parole scritte sopra la porta principale.


La Città Fantasma di Fengdu! [1]


La città si ergeva alta e forte, e le Fonti Gialle si attorcigliavano in modo esplosivo. L'Oltretomba era stato aperto, rilasciando un'intensa, sconfinata pressione, come se tutto il suo potere fosse stato sprigionato. Lin Cong lo afferrò come una frusta a la alzò sopra la sua testa, facendo calare un'incredibile pressione su Meng Hao.


Poco in disparte, Han Qinglei si pulì il sangue dalla bocca e ruggì: “Meng Hao, per te è ora di MORIRE!!”


Un fulmine verde gli vorticò intorno, e tutta la sua persona iniziò a trasformarsi in quella che sembrava essere una spranga di fulmine. La sua carne ed il suo sangue avvizzirono finché non si ridusse ad essere niente di più che pelle e ossa, e poi ancora di più fino a diventare nient'altro che uno scheletro.


Aspirò tutto il potere della sua carne e del suo sangue per infonderlo nel suo scheletro, e poi brandì il fulmine verde. La sua energia si impennò, e il fulmine scricchiolò mentre sferzava verso Meng Hao. Oltre a questo, all'attacco si aggiunse anche un veleno aggressivo, che perforò la testa di Meng Hao come a voler distruggere la sua anima!


I tre coltivatori della Schiera unirono le mani, senza trattenersi e rilasciando un potere folle.


Lo stesso Dao Celeste non si lasciò alcuna possibilità di rimanere indietro; odiava Meng Hao dal più profondo del suo essere!!


Lin Cong non sarebbe riuscito ad accettare un'altra sconfitta. Voleva rimuovere l'ombra di Meng Hao dal suo cuore, e voleva usare questa battaglia per liberarsene del tutto.


L'onore e la dignità di Han Qinglei non gli avrebbero permesso di accettare un'altra sconfitta nel suo stato attuale. Voleva vincere, e alla fine brindare con il sangue di Meng Hao!


Risuonarono boati mentre i tre coltivatori si avvicinavano. Contemporaneamente, negli occhi di Meng Hao brillò una luce fredda. Alzò in aria il suo piede destro e fece un passo fuori dal tempio. Il tempio stesso venne violentemente scosso, e iniziò a spaccarsi in due.


Meng Hao usò il potere di quel passo per emergere all'aperto. Si mosse talmente velocemente da lasciarsi dietro solo immagini residue, mentre scoppiava avanti nella forma di Roc dorato.


Il Roc dorato sfrecciò nell'aria scintillando di luce, mentre il suo colore diventava azzurro. Ora era un Roc azzurro, e comparve improvvisamente di fronte a Han Qinglei. Meng Hao ignorò completamente il fulmine verde, squarciandolo ferocemente con gli artigli.


Un'intensa esplosione riecheggiò mentre il fulmine si distruggeva. Han Qinglei sgranò gli occhi mentre Meng Hao, nella sua forma di roc azzurro, gli squarciava il petto con artigli affilati come rasoi.


Han Qinglei ringhiò e usò entrambe le mani per fare un incantesimo. Il suo corpo andò in fiamme, e la sua base di coltivazione ruggì di potere. Tuttavia, nello stesso momento in cui la sua energia si impennava, Meng Hao nella forma di Roc azzurro emise un potente urlo e pugnalò la testa di Han Qinglei con il  suo senso divino.


Han Qinglei emise un urlo agghiacciante, e sputò sangue. Stava per indietreggiare in ritirata, quando Meng Hao si abbatté di nuovo su di lui, e squarciò la parte alta della sua testa con i suoi artigli di Roc azzurro.


“Vuoi distruggere la mia anima? Che ne dici, se invece IO distruggessi LA TUA?!”


Risuonò un'esplosione mentre la testa di Han Qinglei esplodeva. Poi, il suo corpo tremò e seguì l'esempio della testa, esplodendo in mille pezzi.


Meng Hao stava per assassinarlo un'altra volta quando la magia Daoista di Dao Celeste, le diciotto fiere primitive, si avvicinarono. A Meng Hao stava bene ignorare Han Qinglei, e persino Lin Cong. Per lui, non contavano quasi nulla. Ma Dao Celeste, nonostante non fosse totalmente all'altezza di Meng Hao, era il più pericoloso tra i tre.


Con uno sbuffo freddo, Meng Hao scintillò e sfrecciò verso Dao Celeste. Artigli affilati come rasoi fendettero l'aria verso le diciotto bestie primordiali.


Un'esplosione riecheggiò tra i due, e ne scaturì una potente onda d'urto. Un solo attacco di Meng Hao era stato sufficiente a eliminare tutte le diciotto fiere. Fu come una striscia di luce azzurra che li distrusse come se fossero nient'altro che legno marcio.


Infine, il Roc azzurro scintillò, e Meng Hao riprese la sua forma umana, stese la mano destra e la spinse verso Dao Celeste.


Dao Celeste ruggì e fece ondeggiare entrambe le mani, facendone emergere delle fiamme nere che si trasformarono in una mano gigantesca che andò ad abbattersi verso Meng Hao.


Da distante, Meng Hao sembrava incredibilmente piccolo se paragonato a quella mano enorme. In effetti, sembravano impossibili da comparare l'uno all'altro. Tuttavia, come la mano gli si avvicinò, gli occhi di Meng Hao brillarono.


Sigillo del Demone, Quinta Maledizione!


Maledizione dell'Interno e dell'Esterno!


Nel mezzo del palmo steso apparve una frattura che, in un battito di ciglia, si allargò di dozzine di metri. Sembrava quasi un occhio che prima si ridusse, per poi ingrandirsi rapidamente.


RUUUUUUMMMMBLLLLE!


Mentre si allargava, la mano di fuoco nero esplose, poi le fiamme si ritirarono in direzione di Dao Celeste, come se fossero state ricacciate indietro da un vento indescrivibilmente violento.


Dao Celeste sbiancò in volto, e subito si ritirò. Nello stesso momento, Meng Hao si lanciò improvvisamente all'attacco, facendo ondeggiare la sua mano sinistra per mandare un raggio di luce azzurra a bloccare il fulmine verde di Han Qinglei. Subito dopo, trapassò la pressione dell'Oltretomba di Lin Cong, comparendo di nuovo di fronte a Dao Celeste, verso cui aveva fatto partire la sua mano destra.


Dao Celeste sputò sangue mentre il palmo della mano di Meng Hao improvvisamente si trasformava in un pugno, il Pugno dello Sterminio degli Dei.


Intensi boati riempirono l'aria, e Dao Celeste subito sfrecciò indietro con espressione feroce, mentre il sangue gli sgorgava da varie ferite. A questo punto, il pugno di Meng Hao si trasformò in un dito che ondeggiò verso Dao Celeste con intento omicida. I suoi occhi iniziarono a brillare di rosso, e la sua mano improvvisamente si liberò e andò a chiudersi sul braccio di Meng Hao.


“Divoramento del Demone Celeste!” ruggì Dao Celeste con gli occhi che gli brillavano di follia e di intento omicida.


Intanto, il tempo sembrava scorrere al contrario nel luogo in cui Han Qinglei era morto pochi momenti prima. Carne e sangue velocemente si ritornarono e Han Qinglei apparve di nuovo, con il viso pallido. Non appena ricomparve, cadde indietro, guardando Meng Hao con terrore e intento omicida insieme.


Vedendo che Dao Celeste apparentemente aveva immobilizzato Meng Hao, Han Qinglei digrignò i denti, emise un ruggito, e caricò ancora.


Lin Cong fece la stessa cosa. Entrambi i coltivatori approfittarono della situazione per sfrecciare come fulmini verso Meng Hao. Il più veloce dei due fu Han Qinglei, che schizzò avanti come una folgore verde!


Lin Cong si morse la punta della lingua e sputò un grumo di sangue, facendo diventare rosso scarlatto il suo Reame dell'Oltretomba, e andando ad abbattersi ferocemente verso Meng Hao.


“MUORI!”


Fu in quell'esatto momento che il coltivatore della Quinta Montagna, il giovane sovrappeso, improvvisamente ottenne un'illuminazione di 3.000 Essenze.


Mentre cresceva considerevolmente , l'aria venne riempita da boati. Subito la sua aura cambiò, e la sua energia si impennò. I suoi occhi brillarono di luce, mentre si buttava nella mischia, unendosi agli altri tre coltivatori per competere contro Meng Hao.


Nonostante non lo avesse mai incontrato prima, e sarebbe dovuto essere Dao Celeste il suo vero nemico, in quel momento... poteva riconoscere che il più forte tra loro non fosse più Dao Celeste. Se non avessero abbattuto Meng Hao in quel momento, allora nessuno di loro avrebbe mai avuto la possibilità di acquisire quella suprema Essenza del Mondo.


Tuttavia, proprio mentre il coltivatore della Quinta Montagna iniziava a muovesi, Yuwen Jian emise un potente ruggito. Con il volto stravolto da un sorriso feroce, fece un balzo in alto, alzandosi nel cielo per invocare il tesoro del Reame Antico, l'ascia di guerra, che subito si abbatté sul giovane coltivatore grasso.


Echeggiarono dei boati, e il coltivatore della Schiera della Quinta Montagna scartò di lato, con volto tremulo.


“Yuwen Jian, cosa stai facendo!?”


“Oh, niente. Semplicemente, mi irriti!” replicò Yuwen Jian con una risata acuta. Non aveva raggiunto un'illuminazione di 3.000 Essenze, ma tuttavia aveva scelto di interrompere la meditazione. Senza altre parole, si gettò avanti un'altra volta con l'ascia, e tra lui e il coltivatore della Schiera della Quinta Montagna si scatenò un feroce combattimento.


Nel frattempo, sia Lin Cong che Han Qinlei si stavano avvicinando. La mano destra di Dao Celeste era chiusa intorno al braccio di Meng Hao e stava rilasciando il Divoramento del Demone Celeste. Contemporaneamente, Meng Hao allungò il resto delle dita a formare un palmo, che sbattè sul braccio di Dao Celeste alla velocità del fulmine.


Già mentre Dao Celeste rilasciava il Divoramento del Demone Celeste, Meng Hao, freddo, stava dicendo “Grande Magia del Demone di Sangue!”.


Riecheggiarono boati ovunque, e il corpo di Meng Hao si stava indebolendo: la sua forza vitale, la sua carne ed il suo sangue, e tutto quanto, stavano venendo rapidamente assorbiti dal Dao-Celeste. Tuttavia, quando venne rilasciata la Grande Magia del Demone di Sangue, fu la forza vitale di Dao Celeste, la sua anima, la sua carne ed il suo sangue e tutto lui stesso, a venire risucchiati a sua volta dal palmo di Meng Hao.


Due magie Daoiste molto simili stavano venendo rilasciate contemporaneamente, e ciò fece vacillare l'espressione di Dao Celeste. Dopo tutte le volte che aveva combattuto contro Meng Hao, questa era la prima volta che gli vedeva usare una magia Daoista che assomigliava tanto al suo Divoramento del Demone Celeste.


In effetti, era scioccato di scoprire che il suo Divoramento del Demone Celeste non riusciva ad eguagliare la Grande Magia del Demone di Sangue di Meng Hao in termini di assorbimento e consumo. Sbiancò e iniziò ad ululare mentre la sua base di coltivazione ruotava al contrario, e un potere esplosivo si consolidava nel suo braccio.


Essendo familiare come era con il Divoramento del Demone Celeste, era chiaramente al corrente di come contrattaccare magie di questo tipo. Tra lui e Meng Hao si svilupparono dei boati, e fu improvvisamente spinto indietro. Il prezzo da pagare fu il suo braccio, che esplose in mille pezzi. Dao Celeste sfrecciò indietro con il volto cereo. Ad un tratto andò a sbattere contro un coltivatore casuale del Reame della Montagna e del Mare, e prima che l'uomo potesse reagire, Dao Celeste gli sbatté la mano sul petto, rilasciando di nuovo il Divoramento del Demone Celeste. L'uomo urlò mentre il suo corpo si distruggeva. Contemporaneamente il braccio destro di Dao Celeste si riformò.


NOTE:


1. La Città Fantasma di Fengdu è una famosa città cinese dedicata alla vita nell'aldilà.
                                


                                



