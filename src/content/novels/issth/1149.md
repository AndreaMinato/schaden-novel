---
title: Capitolo 1149 - Una Freccia Distrugge i Cieli!
pubDate: 2025-03-20T11:49:56.696Z
tags:
    - issth
---


L’espressione di Meng Hao vacillò. Non sarebbe stato impossibile districarsi da quella situazione pericolosa. Dopo tutto, gli sarebbe bastato arrendersi per quanto riguardava il Sutra Traditore del Dao Ribelle, e poi utilizzare il pieno potere della sua base di coltivazione per cooperare con l’Eccelsa del Sogno Marino. In quel caso, sarebbe riuscito a scappare in pochi istanti.


Sfortunatamente, il prezzo da pagare per un’azione del genere sarebbe stata la perdita permanente dell’occasione di ottenere il Sutra Traditore del Dao Ribelle.


Inoltre, avrebbe anche sprecato tutto l’aiuto che gli avevano dato Dao Celeste e gli altri, così come il sacrificio di Chu Yuyan.


Quelle erano cose che Meng Hao non poteva accettare!


Dopo tutto, le ricompense venivano solo con il rischio. Senza l’inclinazione a dare il tutto e per tutto, sarebbe stato difficile acquisire qualunque tipo di buona fortuna che le altre persone non possedevano! Gli occhi di Meng Hao si iniettarono di sangue. In quel momento critico serrò la mascella e, invece di farsi indietro o arrendersi, allungò la mano dentro alla quale, incredibilmente, apparve il suo terzo Frutto del Nirvana, brillante e misterioso.


Senza un momento di pausa, lo spinse sulla propria fronte. Venne assorbito immediatamente, e per questo i boati lo riempirono insieme ad una forza scioccante ed esplosiva.


L’intensità assurda di quell’eruzione fece sì che Meng Hao emanasse un’aura dello Pseudo Dao che distorse immediatamente ogni cosa, facendo comparire increspature sull’intera area.


Il suo corpo tremò e il sangue iniziò a colargli dagli occhi, dalle orecchie, dal naso e dalla bocca.


Il suo unico meridiano Immortale sembrava essere stato spazzato via, trasformando le sue interiora in un buco nero che iniziò ad assorbire le auree della zona.


Le leggi naturali e le Essenze ruggirono verso di lui.


Era come se fosse diventato improvvisamente affamato. La sensazione era difficile da sopportare; si sentiva affamato come se non avesse mangiato da migliaia di anni. Voleva consumare immediatamente tutta la vita e tutta l’energia del Cielo e della Terra.


Il volto di Meng Hao impallidì; era la prima volta che assorbiva il terzo Frutto del Nirvana e non avrebbe mai immaginato che sarebbe stato così, che lo avrebbe riempito di una fame insopportabile.


Il suo corpo tremò e, a causa della fame stessa, iniziò ad avvizzirsi.


Nello stesso momento, i suoi 33 Cieli collassarono trasformandosi in una serie infinita di frammenti che vorticarono nel suo corpo. Il risultato finale fu che iniziò ad emanare una sensazione simile a quella del Reame del Dao.


Era… il Reame di Immortale del Dao Onniceleste!


Tremò violentemente e il sangue spruzzò ovunque.


Spingersi nel Reame dell’Immortale Dao Onniceleste era stata una mossa troppo azzardata!


Comunque, con una fame intensissima, percepì anche un immenso potere, un potere che sembrava essere ad un passo da quello di un esperto del Reame del Dao e comparabile a quello di un Eccelso dello Pseudo Dao!


Gli occhi di Meng Hao iniziarono a brillare di una strana luce e i suoi respiri si fecero più decisi. Una splendente luce azzurra lo circondò come se fosse una sorgente di azzurro. La sensazione dell’eruzione del Dao fece brillare di colore e tremare ogni cosa, compresa l’intera Sfera del Vortice di Vento.


Quando i membri della Schiera e gli altri coltivatori che erano stati spinti via dall’Eccelsa del Sogno Marino, videro quello che stava accadendo, i loro occhi si spalancarono e iniziarono a respirare con affanno, specialmente Dao Celeste. Guardarono lo svolgersi di quegli eventi con stupore. “Quindi prima... non era nel suo stadio più potente!”


“Non posso crederci… è così forte!” Lin Cong, Han Qinglei e Yuwen Jian erano sbalorditi.


Il sangue colava dalla bocca di Chu Yuyan mentre guardava Meng Hao. Il suo sguardo era gentile e il suo sorriso continuava ad allargarsi.


Improvvisamente le altre figure oltre la grande rete volsero la loro attenzione a Meng Hao.


Alcune, quando videro la luce azzurra che lo circondava e realizzarono cosa significava, iniziarono ad urlare dallo stupore.


“L’Immortale Dao Onniceleste!”


Comunque, anche quando realizzò che Meng Hao era nel Reame dell’Immortale Dao Onniceleste, la figura con sei braccia e tre teste grugnì freddamente.


Invece di fermarsi e rallentare, si mosse ancora più velocemente verso Meng Hao.


“Tu ti sopravvaluti!” disse con poca considerazione. Era come se per lui Meng Hao non fosse altro che una piccola formica, mentre lui era ampiamente più forte, qualcuno capace di schiacciarlo all’istante. Fece come per afferrare qualcosa, facendo tremare il vuoto. Era come se l’intera area intorno a Meng Hao stesse per collassare, seppellendolo dentro la mano.


Quando la mano ricadde verso di lui, era ovvio che non sarebbe stato capace di scansarla o resisterle. I suoi occhi iniziarono a brillare di una luce luminosa e lanciò indietro la testa con una risata. Sapeva già che non sarebbe stato possibile rimanere in quello stato ancora a lungo; al massimo per il tempo di qualche respiro.


In quel breve tempo non sarebbe stato capace di fare nulla di significativo alla mano che si stava allungando dal buco nero. Comunque, la sua intenzione non era quella di fare personalmente qualcosa.


Meng Hao non sentiva la minima paura o timore verso quell’enorme palmo dalla forza distruttiva che trasudava pressione. Le sue pupille si ridussero quando, improvvisamente, usò il potere del suo terzo Frutto del Nirvana per attivare la goccia del sangue dell’Eccelso dei Nove Sigilli che era dentro di lui.


Il sangue dell’Eccelso non lo aveva solo aiutato ad assorbire il primo Frutto del Nirvana in un momento critico. Lo aveva anche fuso con il suo corpo, rendendo la sua Magia della Maledizione del Sigillo del Demone ancora più potente di prima. Inoltre, aveva ricevuto il grandissimo onore dell’approvazione dell’Eccelso dei Nove Sigilli!


Cosa più importante, grazie all’approvazione, l’intera Sfera della Montagna e del Mare era rimasta colpita e Meng Hao era diventato il futuro Signore della Sfera della Montagna e del Mare. Stimolare il sangue dell’Eccelso dei Nove Sigilli era esattamente quello che Meng Hao voleva fare, In quel momento critico in cui si rifiutava di rinunciare al Sutra Traditore del Dao Ribelle, era l’unica cosa che poteva fare!


“Sono la Nona generazione di Sigillatori del Demone, l’ultima generazione della Lega dei Sigillatori del Demone!”


“Io sono il successore dell’Eccelso dei Nove Sigilli! Sono il futuro Signore della Sfera della Montagna e del Mare! In futuro controllerò il destino dell’intera Sfera della Montagna e del Mare, così come tutto quello al suo interno! Sole e luna, non importa se un tempo eravate gli occhi dei Nove Sigilli o dei suoi vecchi strumenti magici. In questo momento richiamo l’autorità del mio nome per ordinarvi di distruggere il braccio di questo ribelle!!” Quelle parole vennero gridate internamente, non dette ad alta voce. Comunque, nel momento in cui il sangue dell’Eccelso venne stimolato dentro di lui, sembrò formarsi una connessione tra esso e la Sfera della Montagna e del Mare. Era come un passaggio che collegava le parole del suo cuore a tutte le Montagne e a tutti i Mari della Sfera. Era… connesso al volere della Sfera della Montagna e del Mare!


Stava usando il suo nome per richiamare la Sfera della Montagna e del Mare e per controllarla.


Sembrava un piano assurdo ma Meng Hao sapeva che, date le circostanze, per diventare più potente avrebbe dovuto fare qualcosa di pazzesco, o non l’avrebbe avuta vinta.


Lanciò indietro la testa e urlò, allungando entrambe le mani e allargandole mentre faceva la sua chiamata mentale. Allo stesso tempo, l’intera Sfera della Montagna e del Mare tremò. Le nove Montagne oscillarono e i nove Mari ribollirono.


Le tartarughe Xuanwu in cima ad ogni montagna lanciarono indietro la testa e ulularono.


Era come se l’intera Sfera della Montagna e del Mare fosse stata colpita da delle onde gigantesche!


Le increspature erano percepibili dall’Eccelsa del Sogno Marino, così come dalle figure nella grande rete del buco nero e dal Signore Imperiale del Vortice di Vento.


Tutte le loro facce si illuminarono in risposta.


Ancora più scioccante per tutti fu che il sole e la luna che normalmente orbitavano intorno alle nove Montagne e Mari, improvvisamente smisero di muoversi.


Allo stesso tempo, da loro esplose un’indescrivibile aura micidiale.


Non appena accadde, il sole e la luna iniziarono a brillare di una luce splendente, e divenne gradualmente possible vedere che dentro al sole... c’era una spada.


Comunque, la spada mutò rapidamente forma e divenne un arco!! [1]


“Ehi, cosa sta succedendo?”


“Dannazione, non puoi semplicemente infilare la mano nella Sfera della Montagna e del Mare! Hai incitato il volere omicida del tesoro prezioso dei Nove Sigilli!”


“Impossibile, come può un semplice braccio provocare una reazione del genere dal tesoro dei Nove Sigilli? Non dovrebbe nemmeno avvicinarsi al suo limite!”


Mentre tutti guardavano la scena con stupore, gli occhi della figura con sei braccia e tre teste si spalancarono e provò un’intensa sensazione di pericolo. Comunque, invece di ritirare la mano, strinse i denti e si lanciò con ancora più velocità verso Meng Hao, avvolgendolo come per volerlo stritolare.


“MUORI!” quasi nello stesso momento in cui parlò, la luce che scintillava dal sole reagì di colpo. L’arco si tese automaticamente, risucchiando una serie innumerevole di raggi luminosi.


Un momento dopo l’arco si allentò, scoccando una freccia di luce alla massima velocità.


La freccia di luce si mosse ad una velocità tale da superare persino il Reame del Dao.


Nello spazio di un solo respiro arrivò molto distante dalla sua posizione iniziale, così lontana dalle Montagne e dai Mari, penetrando il vuoto e scuotendo i Cieli, fino ad apparire proprio fuori dalla Sfera del Vortice di Vento.


Si mosse più rapidamente di un fulmine, provocando un’esplosione sonica che riecheggiò ovunque, lasciando le figure nel buco nero senza parole.


Il sangue colava dalla bocca del Signore Imperiale del Vortice di Vento mentre la freccia di luce si lanciava contro la grande mano che stava minacciando Meng Hao.


La mano aveva appena iniziato a chiudersi, ma prima di poter anche solo toccare Meng Hao la freccia giunse a destinazione e la ferì.


Si sentì un boato quando la mano gigante venne completamente distrutta. Non poté resistere al potere della freccia di luce; sembrava poco più che un ramo marcio che era crollato in pezzi per poi diventare cenere. Comunque, l’effetto del colpo non si fermò lì. Si diffuse attraversando incredibilmente il buco nero. Con orrore dell’enorme figura a tre teste, che ora aveva solo cinque braccia e che stava scappando alla massima velocità, la luce continuò a diffondersi in tutto il suo corpo.


“NO!! Eccelso, risparmiami! Eccelso...” La grande figura si lasciò sfuggire un grido disperato che terminò in un grugnito quando il suo corpo esplose, trasfromandosi in niente più che un cumulo di cenere. L’intero mondo rimase di stucco.


La figura a tre teste e con sei braccia era come un Signore Imperiale all’interno dei 33 Cieli. Una figura potente come quella era stata distrutta da una semplice freccia di luce, schiacciata come erba secca, sradicata dall’esistenza.


Non importava che fosse rimasta nascosta all’interno del buco nero; aveva comunque incontrato un destino di completa eradicazione.


Le altre figure dentro al buco nero iniziarono a tremare con violenza. Delle espressioni di terrore e di stupore si dipinsero sui loro volti, e a malapena riuscivano a credere a quello che era appena successo. Era come se stessero pensando a qualcuno dal passato, una qualche terrificante figura che perseguitava i loro pensieri.


Proprio mentre tutti erano scossi dalla freccia, gli occhi di Meng Hao brillarono e si lanciò in avanti verso la luce del Sutra Traditore del Dao Ribelle.


In un battito di ciglia la sua mano si era allungata ed era entrata in contatto con la luce!


BOOOOOOOOOOM!


NOTE:


1. La spada nel sole viene menzionata nel capitolo 1056. Qualcuno di voi potrebbe ricordare la confusione nel capire se fosse una spada o un arco. Ora sapete perché.
                                


                                



