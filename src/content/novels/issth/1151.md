---
title: Capitolo 1151 - Mettendo in Dubbio il Sogno Marino!
pubDate: 2025-03-17T11:17:35.046Z
tags:
    - issth
---


La Sfera del Vortice di Vento era svanita e non faceva più parte della Sfera della Montagna e del Mare. Se n’era andata per sempre!


Meng Hao guardò nel vuoto e nei suoi occhi comparve un luccichio. Poi girò la testa quando la luce di convergenza dell’Eccelsa del Sogno Marino lo spinse davanti al resto del gruppo che si era radunato fuori dalla sua Grotta dell’Immortale.


Nessuno parlò. Guardarono scomparire la Sfera del Vortice di Vento e poi guardarono davanti a loro quando il vuoto tornò al suo placido stato abituale. Non c’era un solo cuore calmo tra tutti. Tutto quello che era successo, collegato alla Sfera del Vortice di Vento, aveva lasciato una forte impressione dentro tutti loro.


Avevano iniziato combattendosi e uccidendosi a vicenda e avevano finito per collaborare.


Quando ripensarono a tutto quello che avevano vissuto, sospirarono.


Ripensandoci, la loro inimicizia e i loro conflitti di prima ora sembravano insignificanti.


Lin Cong si sentiva in quel modo, e così anche Han Qinglei. Persino Dao Celeste pensava le stesse cose.


Per quanto riguardava Yuwen Jian, inizialmente aveva odiato Dao Celeste perché aveva ucciso Hong Bin. Comunque, dopo aver visto l’anima di Hong Bin, aveva capito che il suo vero uccisore era l’Imperatore.


Rimasero lì in silenzio e gli eventi che si erano appena svolti ripercorsero le loro menti. Quelle cose non potevano essere dimenticate facilmente; sarebbero rimaste impresse nelle loro anime.


Dopo tutto avevano appena assistito a qualcosa di mai sentito prima di allora: una giusta ribellione!


Niente del genere era accaduto nella Sfera della Montagna e del Mare per numerosi anni. Comunque, tutti i presenti erano appena passati per quell’esperienza. Infatti, se l’Eccelsa del Sogno Marino non avesse usato il raggio di convergenza, tutti loro sarebbero stati risucchiati insieme alla Sfera del Vortice di Vento nei 33 Cieli.


I coltivatori della Schiera riuscirono a concentrare i loro pensieri sugli avvenimenti meglio degli altri.


Dopo tutto, la loro comprensione degli eventi riguardanti la Sfera della Montagna e del Mare era superiore di quella dei coltivatori ordinari.
Comunque, gli altri coltivatori presenti erano comunque scossi fino al midollo.


I Cieli esistevano oltre la loro immaginazione. Chiunque fosse venuto a sapere di una cosa del genere sarebbe stato colpito da grandi onde di stupore.
Meng Hao si voltò per guardare Chu Yuyan. Lei distolse lo sguardo facendosi anche indietro di qualche passo, agendo come se non avesse alcun desiderio di entrare in contatto con lui. Rimase lì in silenzio per un momento, finché improvvisamente si sentirono dei passi venire dalla Grotta dell’Immortale. Ne uscì una donna che non era l’Eccelsa del Sogno Marino. Era Li Ling.


Sembrava diversa da prima, più elegante, come se si fosse liberata di tutti gli elementi mortali.


Quando uscì, Lin Cong e gli altri strinsero solennemente le mani e si inchinarono. Anche Dao Celeste lo fece. Comunque, gli occhi di Fan Dong e Chu Yuyan si spalancarono e la fissarono con sconcerto.


Meng Hao non si inchinò. Dopo tutto, aveva praticamente consegnato Li Ling all’Eccelsa del Sogno Marino. Come poteva inchinarsi di fronte a lei?


Li Ling lo fissò accigliata per un momento, poi mosse lo sguardo verso gli altri.


“Ascoltate gli ordini dell’Eccelsa del Sogno Marino,” disse freddamente. “Quello che è successo con la Sfera del Vortice di Vento non è affar vostro. Le notizie dell’accaduto non devono diffondersi fuori da questo gruppo. Nessun briciolo di notizia! Assistere ad eventi simili è stata un’immensa fortuna per tutti voi. Lei spera che tutti quanti continuiate a praticare la coltivazione e a trovare il giusto cammino. Quando sarete entrati tutti nel Reame Antico, il tempo di portare avanti il piano sarà arrivato!” Poi mosse la mano e apparve al suo fianco un vortice bianco.


“Entrate nel vortice e ritornerete da dove siete venuti!”


Molti dei presenti, compresi Dao Celeste e i coltivatori della Schiera, così come Fan Dong e gli altri, erano lì. Comunque… del gruppo originale di quasi cento persone, ne erano rimasti poco più di una dozzina.


Tutti loro serrarono le mani e si inchinarono in silenzio verso la Grotta dell’Immortale. Lin Cong fu il primo ad avvicinarsi al vortice. Si fermò di fronte ad esso e si voltò per guardare Meng Hao.


“Meng Hao,” disse, con voce calma e sincera. “Ti aspetterò sulla Quarta Montagna. Anche Xu Qing sarà lì! Quando verrai, ti sfiderò certamente a combattimento. Dopodiché, io e te saremo amici. Quando tornerò sulla Quarta Montagna, la prima cosa che farò sarà trovare Xu Qing e dirle che ti ho visto. C’è qualcosa… che vuoi che le dica?”


“Se non è un problema, Fratello Anziano Lin,” rispose gentilmente Meng Hao, “ti prego di dirle che non mi sono dimenticato del nostro accordo!” mosse la mano facendo volare un elisir medicinale verso Lin Cong.


Era un Elisir della Coltivazione Cosmetica.


“Ti prego di darglielo da parte mia.”


Lin Cong afferrò l’elisir e annuì. Poi si voltò, entrò nel vortice e scomparve.


Dopo fu il turno di Han Qinglei. Guardò verso Meng Hao con un’espressione indecifrabile, poi scosse la testa ridacchiando amaramente.


“Potrai anche chiamarti Meng, ma fortunatamente non sei connesso con il clan Meng dell’Ottava Montagna...”


“Forse… lo sono,” disse Meng Hao con una strana espressione sul volto.


Han Qinglei sbatté le palpebre sconvolto, guardando Meng Hao per un momento.


Alla fine sospirò, non sapendo che altro dire. Strinse le mani ed entrò nel vortice per poi scomparire.


Dopo di lui ci fu Yuwen Jian. Camminò verso Meng Hao, afferrandolo per le spalle e guardandolo negli occhi. Meng Hao sorrise e lo spinse più vicino per abbracciarlo.


“Non dimenticarti di venire a trovarmi sulla Settima Montagna!” mormorò Yuwen Jian. “Ti porterò alla Valle della Tomba Divina dove potrai trovare il Sangue degli Dei!” ridendo si voltò e si diresse verso il vortice.


Prima di entrarvi gridò: “Oh, porterò con me quest’ascia da battaglia!”


Poi saltò dentro al vortice e svanì, come se fosse preoccupato che Meng Hao avrebbe posto un veto a quell’idea.


Meng Hao guardò la scena scioccato. Si era completamente dimenticato dell’ascia da battaglia e ora che gli era tornato in mente, un’onda di dolore lo percorse.


Comunque, non poté fare altro se non ridacchiare con un pizzico di disappunto.


“Meng Hao!” disse Dao Celeste, guardandolo negli occhi. “Sono felice di essere venuto nella Sfera del Vortice di Vento e di essere riuscito a vedere con i miei occhi che i Cieli esistono oltre quello che pensavamo esistesse. Inoltre, mi hai aiutato a capire… che una persona esiste oltre quello che immaginavo esistesse. Hai spazzato via la mia magia dell’Eccelso e, dopo una lunga riflessione, ho realizzato che la ragione di tutto ciò è che non ero abbastanza qualificato per controllarla. Alla fine mi hai salvato. Eppure, ti sfiderò comunque un giorno. Se mi batterai, ti sfiderò una seconda volta. Se mi sconfiggerai di nuovo ti sfiderò una terza volta e continuerò così finché non ti avrò battuto! Inoltre, non pensare di essere davvero il primo coltivatore della Schiera! La Schiera originalmente aveva tredici membri. Comunque, anche includendo Hai Dongqing, solo dieci sono venuti nella Sfera del Vortice di Vento. Ce ne solo altri tre, e sono persone di cui devi stare attento. Quei tre… sono assolutamente terrificanti!” Dao Celeste dovette fermarsi per un momento prima di mormorare l’ultima parola, “terrificanti”.


Considerando quanto fosse arrogante, era chiaramente difficile per lui dire delle cose simili.


Meng Hao lo fissò sconvolto.


“Assolutamente terrificanti?”


“Per essere più precisi, non appartengono a questa generazione della Schiera...” Dao Celeste guardò verso la Grotta dell’Immortale con quella che sembrava paura, come se avesse appena realizzato qualcosa di importante. Poi guardò verso Meng Hao e i loro occhi si incontrarono. Meng Hao poteva chiaramente vedere una certa disperazione negli occhi del Dao Celeste, così come una rabbia cieca. Alla fine Dao Celeste entrò nel vortice e scomparve.


Fan Dong se ne andò e così fece anche Bei Yu insieme a tutti gli altri. Anche Chu Yuyan se ne andò; per tutto quel tempo aveva evitato lo sguardo di Meng Hao e non gli aveva rivolto una singola parola.


Alla fine Meng Hao rimase lì da solo. Invece di andarsene, però, si voltò verso la Grotta dell’Immortale.


“Eccelsa del Sogno Marino, mi devi una spiegazione!” il suo tono di voce era sia stupefacente che glaciale. Non le aveva mai parlato in quel modo prima di allora. Le prime due volte che si erano incontrati era stato cauto e solenne. Ora, però, il suo cuore bruciava di furia e per questo le parole che disse all’Eccelsa del Sogno Marino non contenevano alcun tipo di rispetto.


“Come osi!” disse Li Ling, chiaramente scioccata dalle sue parole. I suoi occhi si spalancarono mentre guardava Meng Hao. Nonostante avesse appena urlato, gli lanciò anche una serie di sguardi significativi, come per ricordargli di non offendere l’Eccelsa del Sogno Marino.


Meng Hao ignorò completamente i suoi ammonimenti e fissò con freddezza la Grotta dell’Immortale.


Dopo un lungo momento, la voce fredda dell’Eccelsa del Sogno Marino risuonò da dentro la grotta. Suonava spietata e glaciale. “Dimentichi il tuo posto! Ci sono molti Prescelti nella Sfera della Montagna e del Mare. Forse dovrei liberarmi di te.”


“Meng Hao,” esclamò Li Ling, “cosa ti fa pensare di poter parlare così all’Eccelsa del Sogno Marino? Scusati immediatamente!” si voltò con ansia verso la Grotta dell’Immortale e unì le mani.


“Maestra, vi prego di calmarvi. Dopo i drastici avvenimenti nella Sfera del Vortice di Vento Meng Hao deve essere solo confuso. Deve aver sbagliato le parole. Vi prego di perdonarlo solo per stavolta!”


“Considerando le parole di Li Ling, ignorerò questa faccenda, Meng Hao,” disse con calma l’Eccelsa del Sogno Marino. “Comunque, se dovesse succedere di nuovo, allora ti strapperò il marchio della Schiera. Se avrai ancora l’ardire di provare a parlarmi in quel modo una terza volta, allora ti ucciderò sul posto.”


Li Ling fece un respiro di sollievo poi si voltò per guardare Meng Hao. Stava giusto per dire qualcosa quando Meng Hao rise. Era una risata fragorosa, piena di orgoglio e priva di qualsiasi tipo di compromesso. Infatti, sembrava una risata molto arrogante.


“Ho dimenticato il mio posto? Sai bene qual è il mio posto, Eccelsa del Sogno Marino! Sai anche esattamente cosa stavo facendo nella Sfera del Vortice di Vento. Non mi importa essere usato, ma quando vengo usato… è meglio che non sia per nulla! E’ ancora più intollerabile se si pensa che quando stavo acquisendo un po’ della buona fortuna che era mia di diritto, hai provato a fermarmi! Eccelsa del Sogno Marino, esattamente perché pensi che sia irragionevole per me chiedere una spiegazione?” mentre la voce di Meng Hao risuonava, gli occhi di Li Ling si spalancarono.
Le sue parole la lasciarono senza fiato.


Passò un lungo momento in cui non si avvertì alcuna voce provenire dalla Grotta dell’Immortale. Alla fine una luce bianca iniziò a brillare quando l’Eccelsa del Sogno Marino emerse, vestita di bianco. Quando mise piede fuori, il vuoto si allargò e si irradiò la stessa pressione che Meng Hao aveva avvertito le prime due volte che si erano incontrati.


Quella pressione era la pressione di un’Eccelso. Era come se un singolo pensiero di quella donna potesse far crollare il Cielo e la Terra, o far passare il tempo e le ere. Guardò freddamente verso Meng Hao e disse: “Hai davvero del fegato.”


Le sue parole fecero tremare il cuore di Meng Hao. Barcollò indietro di qualche passo e il sangue spruzzò dalla sua bocca. Comunque, una luce azzurra esplose immediatamente dal suo corpo, stimolando il sangue dell’Eccelso dei Nove Sigilli dentro di lui. L’intera Sfera della Montagna e del Mare tremò e il sole e la luna si fermarono. In quell’istante, un volere di massacro sembrò bloccare l’Eccelsa del Sogno Marino!


“Hai ragione, ne ho!” disse Meng Hao stringendo i denti.


Un brivido percorse l’Eccelsa del Sogno Marino che non riuscì ad evitare un’espressione di serietà mentre lo guardava.


“Bene, non so di cosa tu stia parlando,” disse con calma. Al suo fianco, il cuore di Li Ling stava battendo selvaggiamente. Anche se non accompagnava l’Eccelsa del Sogno Marino da molto tempo, era ben consapevole di quanto facilmente perdesse la pazienza. Non perdeva mai troppo tempo per spiegarsi alla gente, e ora aveva proferito quelle parole. Anche se non sembrava propriamente una spiegazione, il solo fatto che le avesse dette era considerevole.


Meng Hao la guardò per un momento, poi disse improvvisamente: “Ho incontrato una giovane donna che si è chiamata “successore dell’Immortale Antico”. Il suo nome era Xue. Vorrei tanto che mi spiegassi, Eccelsa del Sogno Marino, perché… non l’hai estratta dalla Sfera del Vortice di Vento? Perché l’hai lasciata andare nei 33 Cieli?!”
                                


                                



