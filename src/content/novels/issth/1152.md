---
title: Capitolo 1152 - Una Messa in Scena!
pubDate: 2025-03-17T11:17:35.046Z
tags:
    - issth
---


In risposta alle parole di Meng Hao l’Eccelsa del Sogno Marino gli rivolse un’espressione gelida. Non disse niente, al punto che sembrava quasi rimasta indifferente.


“Forse la <u>Porta</u> dell’Immortalità è crollata a causa della forza di quel buco nero,” disse Meng Hao, guardando serenamente l’Eccelsa del Sogno Marino. “Tuttavia, nel momento in cui è crollata, la potenza del tuo raggio di convergenza è aumentata.” Ovviamente, Meng Hao non aveva intenzione di cedere. Meng Hao era così: potevi usarlo, ma c’era un prezzo da pagare. Non faceva niente gratis!


“Infatti, quando ho deciso di dare la caccia al Sutra Traditore del Dao Ribelle, la tua vera intenzione era quella di ostruirmi la strada!


“Se provassi a dirmi che non sapevi dell’avvento della ribellione, Eccelsa del Sogno Marino, beh lascia che te lo dica, non ti crederei neanche per un secondo!


“Forse il tradimento dell’Imperatore era reale, ma non provare a convincermi che anche il Signore Imperiale del Vortice del Vento era un traditore!” Meng Hao parlò con una decisione tale da spezzare unghie e fare a pezzi l’acciaio, ed i suoi occhi s’illuminavano come fulmini. Nonostante ciò, osservò con cautela l’espressione che l’Eccelsa del Sogno Marino gli rivolse in risposta. Nonostante parlasse in maniera molto decisa, in realtà non era del tutto sicuro. C’erano sicuramente stati dei segni che qualcosa bollisse in pentola. Anche Dao Celeste li aveva colti. Un attimo prima che se ne andasse, quando guardò Meng Hao, entrambi compresero cosa stava succedendo. Tuttavia, non vi erano prove concrete.


“Sciocchezze!” disse l’Eccelsa del Sogno Marino. Portò avanti la mano destra, al che si levò un forte vento che catturò Meng Hao e lo condusse verso il vortice del teletrasporto. Era chiaro che stesse cercando di mandarlo via.


Quando venne spinto indietro, una luce azzurra si sprigionò ed i suoi occhi s’illuminarono. La sua base di coltivazione esplose di potenza quando iniziò a contrattaccare. Tuttavia, nonostante fosse un Immortale Dao Onniceleste, non poteva fare nulla contro un Eccelso. Quando il vortice si fece vicino, Meng Hao lanciò un grido e invocò il sangue dell’Eccelso dei Nove Sigilli. La Sfera della Montagna e del Mare tremò. Il sole e la luna tremarono, e Meng Hao riuscì a fermarsi ad un passo dal vortice. Ed anche allora, continuava ad essere spinto inesorabilmente indietro.


“Non sono stato l’unico a non crederci,” riprese immediatamente. “Persino i 33 Cieli probabilmente non ci hanno creduto. Ecco perché, dall’inizio alla fine, non hanno fatto altro che starsene a sedere a guardare. Nessuno di loro ha mosso un muscolo.


“Hanno iniziato ad agitarsi solo all’apparizione del Sutra Traditore del Dao Ribelle. In quel momento hanno iniziato a farsi bramosi. Considerando la loro base di coltivazione ed intelligenza, la Sfera del Vortice del Vento verrà sicuramente messa sotto stretta osservazione.” Tuttavia, l’Eccelsa del Sogno Marino si era già avviata verso la sua grotta dell’Immortale. Era come se fosse sicura che il movimento della sua manica avrebbe spedito Meng Hao nel vortice e lontano da lei, come se fosse completamente impossibile che rimanesse lì.


Lo vide avvinarsi sempre di più al vortice, e poteva avvertire il potere del teletrasporto farsi più intenso. Negli occhi di Meng Hao vi fu un lampo di determinazione.


“Arma da Combattimento!” disse, dando un colpo alla sua borsa da trasporto, dalla quale uscì lo specchio di rame. Nonostante lo specchio di rame fosse all’apparenza uno specchio normale, non appena apparve, la base di coltivazione di Meng Hao iniziò a ruotare, rilasciando una luce azzurra che fluì nello specchio. All’istante, lo specchio… iniziò a sciogliersi!


Divenne bronzo liquido che si levò in aria e ricoprì la mano di Meng Hao. [1] Come se fosse senziente il liquido continuò a espandersi fino a raggiungere il suo gomito. In un battito di ciglia, tutto il suo avambraccio e la sua mano si trasformarono in una lama lunga un metro!


Era di bronzo, ed aveva un aspetto arcaico, come esistesse da innumerevoli anni. Poco a poco, iniziò ad emanare un chiarore stellare, quasi come una gemma, come se fosse l’oggetto più importante al mondo!


La superficie della lama era luminosa come uno specchio, e brillava di una luce gelida che sembrava in grado di fare a pezzi qualsiasi creatura vivente. Emanava anche un’aria di incredibile mistero.


Dal suo avambraccio si sprigionò un’aura indescrivibile, un’aura oscura che fece sì che provocò rumori sinistri dall’interno del vortice del teletrasporto, come se lo stesse congelando e non potesse più fare niente.


Tutte le leggi naturali e l’Essenza nel vuoto vicino a loro erano andate in pezzi. Si propagarono delle increspature invisibili, al cui centro vi era la lama affilata. Era come se, ovunque si dirigessero tali increspature, il vuoto rimanesse pur sempre il vuoto, ma allo stesso tempo non lo fosse più!


Al susseguirsi di tali eventi inaspettati, l’Eccelsa del Sogno Marino si fermò di colpo e si voltò. Il suo corpo fu attraversato da un tremito, e si voltò per guardare il braccio destro di Meng Hao. Il suo volto ebbe un fremito e varie emozioni si susseguirono dentro di lei.


“Immortale Dao Onniceleste,” mormorò. “Quindi hai già raggiunto il punto che ti permette di attivare il secondo stato!” Alle sue parole, gli occhi di Meng Hao furono attraversati da un fremito impercettibile, anche se sospettava da tempo che fosse a conoscenza dello specchio di rame.


Li Ling’er aveva gli occhi spalancati, ed iniziò lentamente ad indietreggiare. La lama affilata sul braccio destro di Meng Hao la lasciò senza parole. Era come guardare infinite stelle cadere dal cielo, e allo stesso tempo, udire innumerevoli voci gridare furiose nelle sue orecchie.


Il braccio destro di Meng Hao si era trasformato in una lama affilata, con nove seghettature che sembravano onde. Era una visione scioccante, una lama che aveva essenzialmente nove punte!


Si trattava del secondo stadio dello specchio di rame di Meng Hao, l’Arma da Combattimento!!


Come aveva detto il pappagallo, una volta che Meng Hao avesse raggiunto il Reame dell’Immortale Dao Onniceleste, avrebbe potuto portare lo specchio di rame al secondo stadio. Adesso ce l’aveva fatta, nonostante la fusione don il terzo Frutto del Nirvana fosse solo al 50 per cento, anziché al cento per cento!


La mano destra di Meng Hao emanava una sensazione esplosiva, incontrollabile anche per lui stesso. Il respiro cominciò a farglisi affannato quando si rese conto che adesso era in grado di squarciare i 33 Cieli!


Era una sensazione di potere intenso ed incredibile, una sensazione che lo faceva tremare e sentire come se stesse per perdere il controllo. Riuscì ad allontanarsi dal vortice, e poi, l’Arma da Combattimento svanì, tornando ad assumere le sembianze di uno specchio di rame nelle mani di Meng Hao.


Sapeva che anche se adesso poteva trasformare lo specchio di rame nell’Arma da Battaglia, era comunque ancora incapace di sferrare anche un solo colpo con la lama. Forse…ciò sarebbe avvenuto solo quando avesse ottenuto il potere completo dell’Immortale Dao Onniceleste. Forse a quel punto sarebbe stato in grado di sfruttare la lama!


Era possibile che maneggiando quella lama la sua base di coltivazione venisse assorbita. Tuttavia, un solo colpo avrebbe sicuramente privato i Cieli della loro luce, ed avrebbe sterminato qualsiasi forma di vita. Avrebbe fatto a pezzi le leggi naturali e le Essenze.


Meng Hao non vedeva l’ora che quel momento arrivasse. Con il fiato corpo, fece un gesto con la mano, allontanando lo specchio di rame e guardando l’Eccelsa del Sogno Marino, che aveva un’espressione complessa e confusa sul volto.


L’eccelsa del Sogno Marino aveva osservato lo specchio di rame, e una volta perso di vista, rimase lì, in piedi, in silenzio.


Meng Hao fece un respiro profondo. Con gli occhi che brillavano, riprese a parlare: “Eccelsa del Sogno Marino, non ho finito di parlare ancora. Adesso che la Sfera del Vortice del Vento è entrata nei 22 Cieli, il sospettato principale sarà il Signore Imperiale del Vortice del Vento. Infatti, temo che perderà ogni sua libertà. Per lui, il fatto che la Sfera del Vortice del Vento diventi il 34esimo Cielo è… un enorme pericolo!


“Infatti, è quasi certo che la sua mossa fallirà. E tuttavia, ha voluto farlo!


“Ed ecco perché è stata tutta una messa in scena!


“Immagino che la ragione per la quale non hai riportato indietro Xue’er sia che lei è il tuo asso nella manica!”


L’Eccelsa del Sogno Marino osservò lo specchio di rame svanire, poi guardò Meng Hao con una strana, complessa espressione. Passò un lungo istante. Alla fine, disse, “Bene allora, perché pensi che abbia fatto tutto ciò?” Era la prima volta che rispondeva in maniera diretta ad una sua domanda!


Meng Hao strinse gli occhi e fece un respiro profondo.


“Il motivo delle tue azioni, Eccelsa del Sogno Marino, molto probabilmente è legato al piano che hai menzionato. Sono abbastanza sicuro che la Sfera del Vortice del Vento e Xue’er siano stati allontanati per uno ed un solo motivo!


“Per creare un portale di teletrasporto!”


Dopo un attimo di silenzio, l’Eccelsa del Sogno Marino disse, “Hai sia torto che ragione.”


Non accennò a cosa fosse giusto e cosa fosse sbagliato in ciò che aveva affermato. Tuttavia, nonostante il fatto che avesse risposto con una sola frase, ciò era segnale che Meng Hao era riuscito ad obbligarla a fornirgli una spiegazione.


Non poteva ignorare l’esistenza di Meng Hao. Che fosse per il suo status di successore dei Nove Sigilli, o per il suo futuro in qualità di Signore della Sfera della Montagna e del Mare, o per… l’Arma da Combattimento che era apparsa. Tutti questi fatti fecero sì che guardasse Meng Hao con un profondo bagliore negli occhi.


Nonostante non disponesse di una base di coltivazione tale da preoccuparla, Meng Hao possedeva una quantità di Karma dentro di sé che la obbligava a fornire una spiegazione.


Meng Hao non chiese chiarimenti. Non voleva in realtà sapere quale parte di ciò che aveva detto era corretta, e quale sbagliata. Con gli occhi che brillavano, giunse le mani e s’inchinò all’Eccelsa del Sogno Marino.


Si schiarì la gola, e con un’aria leggermente timida e di disagio, disse, “Tutto ciò non era altro che un’ipotesi, Eccellenza. Ho agito un po’ d’impulso prima, ed ho detto cose offensive. Ti prego di non prenderla sul personale, Eccelsa del Sogno Marino. Tuttavia, è stato dovuto al fatto che ho rischiato di morire in varie occasioni, ed è stato difficile. Ho affrontato numerose situazioni mortali nella Sfera del Vortice del Vento, ed ogni volta, nella mia mente si sono susseguiti diciannove rimpianti. Ogni volta che pensavo a quei diciannove rimpianti, mi sento come se il mio cuore fosse trafitto da un coltello. Il primo rimpianto ha a che vedere con il fatto che non sono stato in grado di portare via con me un pezzo delle Rovine dell’Immortalità. Se l’avessi fatto, avrei potuto morire nella Sfera del Vortice del Vento senza rimpianti.” La sua espressione era mutata del tutto.


Era come se avesse appena attraversato un grande tunnel tortuoso, come se avesse mostrato rabbia, indignazione e avesse persino lasciato che al sua energia aumentasse, tutto solo per quel momento, tutto per preparare la parole che aveva appena pronunciato.


L’Eccelsa del Sogno Marino aveva una strana espressione sul volto quando disse, “Un pezzo delle Rovine dell’Immortalità?”


Meng Hao si schiarì ancora la voce. Un po’ imbarazzato, sospirò.


“Eccelsa del Sogno Marino, vorrei chiederti aiuto con questo mio primo rimpianto. Ogni volta che vedo le Rovine dell’Immortalità, non posso fare a meno di pensare allo splendore di cui godeva un tempo la Sfera Immortale Eccelsa. Poi ho iniziato a pensare che, se avessi potuto prendere un pezzo delle Rovine dell’Immortalità come ricordo, sarebbe stata una grande motivazione per la mia coltivazione. Mi avrebbe aiutato a migliorare, e a- -” Prima che Meng Hao potesse finire di parlare, l’Eccelsa del Sogno Marino fece un gesto con la mano, al che boati fragorosi colmarono l’aria. Allo stesso tempo, si aprì una crepa gigantesca.


Quella crepa sembrava condurre in un altro mondo.


Era un mondo delle Rovine dell’Immortalità. Le rovine dell’Immortalità erano enormi, e si estendevano attraverso la Sfera della Montagna e del Mare. Ogni loro parte era avvolta nel mistero. In quel momento, la parte che Meng Hao stava osservando aveva l’aspetto di un continente. All’improvviso, in un angolo, sembrò apparire un’enorme mano. Si udirono dei boati quando una 30.000 metri di terra iniziarono lentamente a staccarsi, per poi dirigersi verso la crepa.


Un’aura antica esplose, insieme a increspature di Tempo. VI era anche un’aria Immortale mai vista che fece martellare d’emozione il cuore di Meng Hao!


NOTE:


1. Combinando il carattere che significa azzurro e quello che significa rame, ottieni la parola che significa bronzo.
                                


                                


                                



