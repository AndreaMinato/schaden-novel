---
title: Capitolo 1153 - Troppo Buono, Troppo Onesto!
pubDate: 2025-03-17T11:17:35.046Z
tags:
    - issth
---


Le Rovine dell’Immortalità erano resti del Mondo Immortale. Era un luogo in cui nemmeno gli esperti del Reame del Dao sapevano muoversi, figuriamoci portarsene via un pezzettino come ricordo. L’unica cosa che potevano fare era osservare quelle eterne rovine fluttuanti.


Solo gli esperti potenti come il Signore delle Nove Montagne e Nove Mari poteva forse esserne in grado. Per esempio, il Patriarca della prima generazione del Clan Fans si era appropriato di un pezzo delle rovine dell’Immortalità per costruire il suo mausoleo.


Quando Meng Hao vide il pezzo di 30.000 metri delle Rovine dell’Immortalità fluttuare in aria, il suo cuore iniziò a palpitare avido, e la sua gola si fece completamente secca. Quel pezzo non era grande come quello preso dal Patriarca della prima generazione, ma equivaleva al suo trenta per cento, che era comunque enorme.


La dimensione di quel frammento era tale che, se usato per colpire qualcuno, il risultato avrebbe lasciato tutti senza parole.


“Che bottino!” Meng Hao allungò immediatamente la mano per afferrarlo.


Quasi in quello stesso istante, mentre il frammento delle Rovine dell’Immortalità fluttuava nel vuoto verso di lui, facendo tremare tutto ed emanando incredibili increspature, esso iniziò a rimpicciolirsi.


Gli occhi di Meng Hao brillarono, e mormorò tra sé e sé che l’Eccelsa del Sogno Marino era davvero premurosa. I suoi occhi sprizzavano gioia. Fluttuò in basso verso di lui, rimpicciolendosi fino ad assumere le dimensioni di una mano, per poi scendere verso il suo palmo.


Poi atterrò, e sul suo volto si disegnò un’espressione gioiosa. Tuttavia, un istante più tardi, cambiò espressione, avendo realizzato che non poteva sorreggerlo. Esso riprese immediatamente a scendere; pur essendosi rimpicciolito, la sua massa era esattamente la stessa di quando misurava 30.000 metri!


Non era un normale pezzo di terreno, era un resto del Mondo Immortale!! Si sarebbe potuto definire… un continente del Mondo Immortale!!


Si udì un forte boato, quando quel peso insostenibile provocò dei rumori sinistri dalla mano di Meng Hao. Di colpo, gli cadde di mano, e sfrecciò giù nel vuoto sottostante. Nonostante il vuoto sembrasse infinito, quando vide sprofondare lontano il suo prezioso tesoro delle Rovine Immortali, gli occhi di Meng Hao si fecero rossi di sangue. Senza la minima esitazione, sfrecciò giù all’inseguimento.


“Solo perché non riesci a reggerlo non significa che io non te l’abbia dato, disse l’Eccelsa del Sogno Marino. “Il terreno, nelle Rovine dell’Immortalità, è impregnato del potere di ciò che era la Sfera dell’Eccelso Immortale. È intrinsecamente… un tesoro prezioso. La parte che ti ho consegnato non era nemmeno così grande, e tuttavia pesa circa quanto… un decimo del Pianeta della Vittoria Orientale”


“Consideralo il tuo premio per quanto avvenuto nella Sfera del Vortice del Vento. Se riesci a tenerlo con te o meno, bhè questo dipende solo da te.” Non appena tali parole raggiunsero le sue orecchie, Meng Hao iniziò a sentirsi estremamente irritato.


Li Ling’er era in piedi accanto all’Eccelsa del Sogno Marino, con una strana espressione disegnata sul volto. Guardò Meng hao scomparire nel vuoto, per poi riportare lo sguardo sull’Eccelsa del Sogno Marino. Dopo qualche secondo, sorrise, ma si trattenne dal ridere.


Meng Hao era estremamente arrabbiato, ed il suo cuore gocciolava sangue. Se quel pezzo delle Rovine dell’Immortalità non gli fosse mai appartenuto, allora non gli sarebbe importato se fosse andato perso. Ma l’Eccelsa del Sogno Marino gliel’aveva consegnato; il problema era che non era riuscito a sorreggerlo. Vederlo sprofondare lontano era come una pugnalata al cuore.


Non c’era tempo per rifletterci troppo. Una luce azzurra si accese attorno a lui, e ricorse persino al potere dell’Immortale Dao Onniceleste del terzo Frutto del Nirvana che aveva assorbito. Sfrecciò in basso ad una velocità incredibile…mentre inseguiva quel frammento di Rovine dell’Immortalità, si trasformò in una roccia azzurra, aumentando la sua velocità fino a raggiungere quella di un lampo.


“Torna qua! Sei mio. MIO!” Gli occhi di Meng Hao erano rosso sangue, ed il suo cuore era avvolto da un dolore intenso. Forse a causa del suo essere così estremamente ostinato, e per la frustrazione provata in quel momento, sfrecciò ad una velocità esplosiva che normalmente non avrebbe raggiunto neanche se avesse dovuto fuggire per salvarsi la vita. SI udirono dei boati mentre si avvicinava sempre di più al frammento di Rovine dell’Immortalità.


In quel momento, Meng Hao era completamente concentrato sul frammento di Rovine dell’Immortalità. Rilasciò numerose abilità divine e magie Daoiste, provocando dei boati. Fece tutto ciò che poteva fare, e, nel tempo necessario a bruciare un bastoncino d’incenso, riuscì finalmente a raggiungerlo. Poi, allungo la mano come per afferrare quel pezzo di Rovine dell’Immortalità.


Si udirono dei boati quando il frammento di Rovine dell’Immortalità si fermò di colpo. Meng Hao ripeté quel vesto, più e più volte, più veloce che poteva e mettendoci tutta la sua forza. Non fu facile, ma alla fine, il frammento di Rovine dell’Immortalità si trasformò in un raggio di luce che volò dentro alla sua borsa da trasporto.


Nonostante non lo avesse avvisato su quanto fosse pesante, l’Eccelsa del Sogno Marino aveva detto che gli avrebbe consegnato un pezzo delle Rovine dell’Immortalità, e non mentiva. Inoltre, nonostante fosse incredibilmente pesante, la sua potente magia lo aveva cambiato in modo che Meng Hao potesse conservarlo dentro alla sua borsa da trasporto.


Grazie all’alterazione magica dell’Eccelsa del Sogno Marino, il pezzo di terra che pesava quanto un decimo del Pianeta della Vittoria Orientale non pesava nulla dentro alla sua borsa da trasporto.


Meng Hao tirò un sospiro di sollievo, poi tornò rapidamente indietro, volando. Presto, tornò dove si trovava all’inizio, per rendersi conto che l’Eccelsa del Sogno Marino se ne era già andata. Sia Li Ling’er che la grotta dell’Immortale non erano visibili, e l’unica cosa che era rimasta di lei era la sua voce, che continuava a riecheggiare.


“Quello specchio è infausto. Farà del male al suo padrone. È comparso per la prima volta molto tempo fa, ed adesso è tornato.”


Oltre a quella voce, l’unica cosa rimasta attorno a lui era il vortice del teletrasporto congelato, che riprese poco a poco a girare quando il ghiaccio si sciolse, aspettando che entrasse. Meng Hao si guardò a torno stordito.


La grotta dell’Immortale era sparita, Li Ling’er era sparita, e l’Eccelsa del Sogno Marino era… sparita!


“Dove sono? Se ne sono andati? L’ha fatto di proposito! Sicuramente di proposito!” Dalla sua espressione, si sarebbe detto che Meng Hao fosse sul punto di perdere la pazienza.


“Avevo diciannove rimpianti! Io, io… io ho ottenuto solo il primo! Eccelsa del Sogno Marino, dove ti sei nascosta? Eh? Non è giusto, mi senti!? È davvero troppo! Non ho chiesto troppo! Avevo solo diciannove richieste, non sono poi così tante!” Meng Hao era molto depresso, poi, si sentì inondare dai rimpianti quando si rese conto di non aver parlato abbastanza in fretta. Se avesse saputo che le cose sarebbero andate così, avrebbe esposto subito anche tutti gli altri diciotto rimpianti. Sarebbe stata la scelta migliore.


“Lei è un’Eccelsa, una magnifica Eccelsa! Non è stato facile ottenere la possibilità di chiederle una remunerazione ragionevole, e alla fine, mi ha giocato un brutto tiro!


“Se avessi chiesto troppe cose, sarebbe stato diverso, e non l’avrei biasimata per essersene andata. Ma non l’ho fatto! Ho solo detto che avevo 19 richieste! Chiunque altro ne avrebbe avute un centinaio, se non un migliaio!


“Eh. Oggi nel mondo non ci sono più tante persone oneste ed affidabili come me. Ecco perché finisco per essere fregato. Queste persone sono ridicole! È come se fossero specializzate nel prendersela con gli onesti!” Meng Hao era furioso, ma non poteva fare altro che tirare continui sospiri di rimpianto.


“Bhè, almeno sono riuscito ad ottenere un pezzo di Rovine dell’Immortalità. Quando sarà il momento, tornerò sul Pianeta della Vittoria Orientale e sarò finalmente in grado di sottrarre il golem della battaglia che il Patrigno Ke mi ha dato.” Giunto a quel pensiero, Meng Hao si sentì leggermente meglio. Tuttavia, non riusciva ancora a smettere di pensare a quanto fosse stato ingiusto da parte dell’Eccelsa del Sogno Marino prendersela con una persona onesta come lui.


Si accigliò, risentito, ed entrò nel vortice, che rimbombò per un attimo prima che Meng Hao sparisse. Poi, il vortice stesso svanì, senza lasciare traccia.


La questione della Sfera del Vortice del Vento si era adesso completamente conclusa.


D’ora in poi, non ci sarebbe stata più una Sfera del Vortice del Vento nel vuoto della Sfera della Montagna e del Mare. Era svanita per sempre. Il Mondi delle Nove Montagne e Nove Mari non avrebbero più potuto svolgervi le prove del fuoco.


Solo l’Antico Rito Daoista Immortale e la Grotta della Spada del Flusso Sublime conservarono i propri mondi.


Nel frattempo, una figura vestita di nero si aggirava nel cielo stellato della Sfera della Montagna e del Mare. Passò di fronte a coltivatori, Montagne e Mari, passò attraverso il vuoto ma nessuno poteva vederla. Era come se fosse un’anima solitaria che si lasciava trasportare nelle Montagne e nei Mari…


Nel momento in cui la Sfera del Vortice del Vento entrò nei 33 Cieli, in un luogo lontano dall’infinito cielo stellato, le stelle in due aree diverse stavano tremando con violenza mentre due forze potenti emettevano boati.


Erano lontane, molto lontane dalla Sfera della Montagne e del Mare. Tuttavia, la distanza esatta non aveva importanza, esse… si facevano sempre più vicine!


Nel frattempo, vicino al confine del Nono Mare della Sfera della Montagne e del Mare, delle increspature si propagarono all’improvviso. Si fecero sempre più intense, fino a formare un vortice. Meng Hao ne uscì e si guardò attorno. Basandosi sugli elementi a lui familiari che vide attorno a sé, riconobbe all’istante il Nono Mare.


“Finalmente… sono tornato,” mormorò. Ripensò a tutto ciò che era avvenuto nella Sfera del Vortice del Vento e sospirò tra sé e sé. Poi rialzò lo sguardo verso il vuoto e pensò a Zong Wuya.


“Mi chiedo se abbia trovato o meno il suo vero Dao…” pensò, scuotendo lentamente la testa. Rimase lì in piedi per un attimo, poi i suoi occhi s’illuminarono.


“La Nona Montagna e il Nono Mare sono la mia casa. Sfortunatamente… devo andarmene adesso. Xu Qinf si trova nella Quarta Montagna e Quarto Mare, e devo andare da lei, rispettare il nostro accordo, e riportarla qua!” I suoi occhi si accesero di una luce luminosa. Il viaggio nella Sfera del Vortice del Vento gli aveva portato molta fortuna. Aveva assorbito completamente un Frutto del Nirvana, iniziato il processo per diventare un Immortale Dao Onniceleste, e raccolto alcuni indizi importanti su XU Qing. Oltre a tutto questo, aveva ottenuto il permesso di lasciare la Nona Montagna e il Nono Mare.


Il suo cammino, ed il suo mondo, non erano più limitati alla Nona Montagna e Nono Mare. Avrebbe avuto accesso…a un mondo ben più grande e vasto!


“Devo accaparrarmi un mucchietto di cambiali MOLTO più spesso!” pensò, colmo d’entusiasmo.


“Coltivatori della Schiera. Prescelti. Non importa chi. Farò sì che tutti quelli della mia generazione nella Sfera della Montagna e del Mare siano indebitati con me! E a quel punto… passerò alla vecchia generazione! Io…farò sì che anche loro mi debbano dei soldi!


“A quel punto sarò diventato il Signore della Sfera della Montagna e del Mare, a modo mio!” Meng Hao si rendeva conto che si trattava di una grande ambizione. Aveva un compito enorme da portare a termine, ma era sicuro di potercela fare.


Con gli occhi che gli brillavano, ebbe un fremito mentre si allontanava nel cielo.


“Dal momento in cui ho lasciato il pianeta del Paradiso Meridionale, non ho avuto occasione di tornarvi e vedere mia madre e mio padre. E c’è anche mia sorella… devo per forza tornarci per salutare mia madre e mio padre prima di partire.


“Pianeta del Paradiso Meridionale… vi è anche l’Essenza della Fiamma Divina. Dovrò decisamente tornarci e sfidare ancora una volta quel posto!” Meng Hao sfrecciò al massimo della velocità, un luminoso raggio di luce diretto verso il Pianeta del Paradiso Meridionale.


“in più, adesso che ho deciso di lasciare la Nona Montagna e il Nono Mare, dovrei andare a riscuotere un po’ di debiti. Ho tantissime cambiali, e adesso è il momento di riscuotere!!” Meng Hao iniziava a sentirsi come se fosse troppo compassionevole. Ogni volta che vedeva persone senza denaro, aveva sempre pietà di loro, e non li obbligava a pagare ciò che gli dovevano, a parte per alcuni interessi.


“Questa volta, niente più Signor Gentilezza!” si rimproverò. “Ah, Meng Hao, sei davvero troppo buono!”
                                


                                



