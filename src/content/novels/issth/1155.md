---
title: Capitolo 1155 - Signor Sacchi d'Oro!
pubDate: 2025-03-17T11:17:35.046Z
tags:
    - issth
---


“Compagno Daoista, co-cos'hai appena detto?” La giovane spalancò gli occhi, mentre il suo cuore iniziava a battere forte per l'incredulità.


“Ho detto che quelli sono i sette che NON voglio. Gli altri, li prendo.” Meng Hao rimase impassibile come sempre, ma quando vide l'espressione negli occhi della donna, sentì il cuore pervaso da un sentimento che non aveva mai conosciuto prima. Ricordò quella volta nella Provincia di Yunjie quando camminando nei pressi di un negozio gli capitò di notare Steward Zhou facendo acquisti proprio come stava facendo lui in quel momento.


L'espressione, ed il tono di voce, del venditore di allora,, erano esattamente gli stessi che stava vedendo in quella giovane donna.


Le era mancato il respiro, e si sentiva persino vagamente stordita. Durante tutti gli anni che aveva lavorato in quel posto aveva avuto modo di vedere molti, moltissimi tipi di coltivatori, tuttavia questa era la prima volta che incontrava qualcuno come Meng Hao.


“S-Signore... senza includere quei sette, ci sono un totale di 124 oggetti magici in mostra.” Senza neanche pensare, proseguì nella sua spiegazione. “Se lo paghi in pietre dello spirito, ti costerà almeno 40.000.000... Questo significa circa 4.000 giade Immortali...”


Meng Hao alzò il mento e chiese, “Beh, li vendi o no?” Al momento aveva centinaia di milioni di giade Immortali nella sua borsa da viaggio, e questo voleva dire che, se lo avesse voluto, avrebbe potuto comprare non soltanto quella collezione di oggetti magici, ma anche l'intero negozio, e persino l'intero bazar. Ne aveva abbastanza per comprare tutto il campo di asteroide.


A seguito delle sue avventure nel Mondo del Dio dei Nove Mari, Meng Hao era probabilmente diventata uno delle persone più ricche in tutto il Reame della Montagna e del Mare. Tuttavia, nemmeno quel livello di ricchezza gli garantiva alcun agio. Quando pensava a quanto lo specchio di rame amasse consumare pietre dello spirito e giade Immortali, veniva inondato da un persistente sentimento di ansia.


Nonostante questo, l'espressione della giovane, lo faceva sentire meravigliosamente bene. Alla fine avrebbe potuto godersi la vita da ricco. Facendo ondeggiare la mano, fece volare fuori dalla borsa 4.000 giade Immortali che si andarono ad ammucchiare in una montagnetta sul pavimento.


Immediatamente il qi Immortale crebbe, riempendo l'intero negozio, rendendolo una sorta di paradiso celestiale, incluso di nebbie fluttuanti e nuvole.


La vista di tutte quelle giade Immortali fece quasi uscire gli occhi dalle orbite alla donna. Non aveva mai visto tanta ricchezza in un posto solo. Anche le altre persone nel negozio stavano fissando la scena con meraviglia, e persino cupidigia.


Alcuni coltivatori inizialmente avevano sussultato alla vista di tutte quelle giade Immortali, e poi avevano guardato la borsa di Meng Hao. Velocemente si precipitarono via con gli occhi che brillavano.


Meng Hao li osservò con la coda dell'occhio, poi un'espressione leggermente ritrosa gli apparve in viso.


“Signore, per favore, aspetta un momento. Questo... va oltre le mie competenze. Il ragazzo andrà a chiedere all'Anziano del negozio di venire personalmente.” Ancora col fiato corto, la venditrice velocemente indietreggiò. Tuttavia, prima che potesse girarsi, una folata di vento soffiò dal campo dietro il negozio, e velocemente prese la forma di un vecchio uomo.


Era vestito di un abito fastoso e stravagante, ed aveva l'atteggiamento di un essere trascendentale. Subito unì le mani e si inchinò a Meng Hao.


“Io sono Shui Motian. I miei saluti, Compagno Daoista. Ti prego di considerarmi un buon amico e di permettermi di aggiungere anche quei sette oggetti come omaggio.” L'Anziano rise di cuore, e puntò il dito formando un incantesimo. Subito, l'invisibile incantesimo restrittivo sulle mura svanì, e gli oggetti magici volarono in cerchio attorno a Meng Hao, che subito iniziò ad emanare l'aura di quei gioielli e tesori.


Meng Hao gettò uno sguardo sull'anziano, annuendo piano, poi fece il gesto di afferrare qualcosa, e gli oggetti volarono all'interno della sua borsa.


“Shui Motian, ricorderò questo nome,” disse, girandosi per andarsene. L'Anziano quasi impazzì di gioia alle sue parole, e seguì Meng Hao, scortandolo fino all'uscita, con mille inchini e riverenze.


Vederlo comportarsi così lasciò tutti i venditori del negozio completamente scioccati. Nonostante la vendita a cui avevano appena assistito consisteva in una somma di denaro mai vista prima, continuavano a trovare incredibile che l'Anziano Shui Motian, che era un esperto del Reame Antico, fosse stato così servizievole con un semplice coltivatore del Reame Immortale.


La bella giovane, che era molto intima con Shui Motian, si piegò verso di lui a sussurrargli: “Anziano Shui, se quel ragazzo ha sganciato con tanta facilità 4.000 pezzi di giada Immortale, allora la sua borsa da viaggio deve--” Prima che potesse finire la frase, Shui Motian improvvisamente si voltò, e con gli occhi che bruciavano di rabbia la colpì con uno schiaffo in viso. Lei sputò sangue, barcollando indietro.


“Chiudi quella bocca!” le disse con tono glaciale. “Hai una vaga idea di chi fosse? Se osassi dire qualcosa del genere, considerando il suo status, sarebbe capace di uccidere te, me, e anche l'intera Setta dell'Inchiostro Celeste! Potrebbe persino annientare l'intero Bazar della Nuvola Celeste in un battito di ciglia!” Concluse con un freddo verso di disapprovazione.


Appena Meng Hao aveva tirato fuori i 4.000 pezzi di giada Immortale non aveva più avuto dubbi sulla sua identità. Nonostante avesse percepito qualcosa di familiare quando lo aveva scrutato con il suo senso divino, gli ci era voluto un po' per realizzare davvero chi fosse. Era stato a quel punto che aveva deciso di offrirgli come dono i setti oggetti magici.


“Chi... chi è?” chiese la bella giovane.


Se fosse stata qualsiasi altra persona, Shui Motian non avrebbe nemmeno risposto alla domanda, tuttavia, considerando che era stata lei a servire Meng Hao, si abbassò a sussurrarle all'orecchio: “Il Principe Ereditario del Clan Fang, l'unico discepolo aggiunto di tutte le Tre Grandi Società Daoiste. E' nel Reame Immortale, ma ha la capacità di assassinare esperti del Reame Antico. Quello era... Meng Hao!”


“Era lui!?!?” sussultò la donna, sgranando gli occhi. Girò il viso per guardare Meng Hao, ma era già scomparso dalla vista.


Improvvisamente, la giovane sembrò pensare a qualcosa, poi le scappò, “Oh no, questo è un male! Proprio ora c'erano alcuni clienti che sono sgattaiolati via dopo aver visto la sua giada Immortale. Probabilmente stanno architettando qualche sotterfugio!”


“Non preoccuparti di questo,” le rispose Shui Motian con una risatina fredda. “Si stanno semplicemente scavando la fossa da soli.” Shui Motian sapeva che nemmeno il Guru Nuvola Celeste poteva permettere che succedesse qualcosa di negativo, considerando chi era Meng Hao.


Nel frattempo, in un luogo discretamente remoto del bazar, c'era un edificio vicino al quale pochi avevano piacere di passare. Quando le persone ci passavano accanto, lo guardavano con ansia e terrore, per poi velocemente chinare il capo e affrettarsi ad andarsene.


Quattro coltivatori di mezza età sedevano a gambe incrociate fuori dall'edificio, tutti indossavano appariscenti vesti rosse e le loro basi di coltivazione erano in cima al Reame Immortale.


Dentro l'edificio era tutto molto tranquillo, e l'unica cosa che si poteva udire era un respiro regolare. La sua cadenza lo faceva sembrare in sintonia con i Cieli e la Terra, e occasionalmente faceva sfocare l'intero edificio.


In quel momento, due coltivatori si stavano affrettando verso l'edificio. Si stopparono di fronte ai coltivatori in rosso e si prostrarono al loro cospetto, e quando alzarono lo sguardo, uno dei due uomini disse qualcosa a uno degli uomini con le vesti scarlatte.


Il coltivatore in rosso subito si alzò ed entrò nell'edificio con gli occhi che luccicavano. Dopo un momento, ne emerse dicendo, “Vai e seguilo di nascosto, non importa dove vada. Cerchiamo di scoprire esattamente quante giade Immortali ha. Se ne ha meno di 10.000 non vale la pena scomodare sua Maestà.”


Gli occhi dei due coltivatori che erano appena arrivati brillarono d'eccitazione. Si inchinarono e si allontanarono in tutta fretta.


Gli uomini in rosso continuarono a sedere in meditazione, e tutto divenne di nuovo calmo. Al secondo piano dell'edificio, un vecchio sedeva a gambe incrociate. Aveva alcune macchie marroni sul viso, ma quando aprì gli occhi, questi brillarono luminosamente, e da lui si sprigionarono fluttuazioni del Reame Antico allo stadio avanzato.


“Il Fratello Anziano gestisce le cose con troppa attenzione,” disse freddamente. “L'intero scopo del Bazar della Nuvola Celeste è renderlo un posto adatto a noi per la pratica della coltivazione. Visto che il Fratello Anziano è in meditazione isolata, sarò io ad occuparmene. 4.000 giade Immortali, huh... Non mi importa chi sia, con tutte quelle giade, lui... ne dovrà sganciare un bel po' se vuole uscirne vivo!” E con questo, chiuse di nuovo gli occhi.


Nel frattempo, Meng Hao continuava a girare per il bazar, con portamento autoritario e atteggiandosi come un ricco. Entrava in ogni singolo negozio che vedeva, e comprava tutto quello che aveva un bell'aspetto. Oggetti magici, pillole e piante medicinali, manuali di tecniche magiche, e ogni sorta di articoli. Comprò anche cose che non erano in vendita: per esempio un enorme paravento di pannelli decorato con una Tigre Bianca, che gli piaceva particolarmente per il suo aspetto e per il fatto che trasudava energia spirituale. Fece ondeggiare la mano, mandando al negoziante così tanto denaro che questi non poté fare altro che restarne scioccato.


Meng Hao indicò un trono composto da numerose spade volanti, e disse, “Questa cosa è carina! Scommetto che a papà piacerebbe. La prendo!”


Poi, vide una statua composta interamente da pietre dello spirito, che quindi già in sé costituiva un oggetto magico. “Anche questa è fantastica. La compro!”


“Anche questo!


“Quest'armatura non è niente male. Ne voglio un migliaio di set!


“Queste vesti Daoiste sono carine. Le prendo!


“Quanto vuoi per tutti i rotoli di giada nel tuo negozio? Li voglio tutti.” Quando Meng Hao pensò al fatto che suo padre non potesse lasciare il Pianeta Paradiso Meridionale, decise di comprargli un intero negozio di rotoli con letture interessanti che gli avrebbe reso facile continuare a leggere.


Meng Hao non era troppo sicuro di sé nel momento in cui passò agli oggetti per coltivatrici. Visto che non era certo di sapere cosa avrebbe preferito sua madre, decise di comprare tutto il negozio!


“Questo è un bel set di marionette. Le prendo!”


Ovunque andasse, i negozianti impazzivano dalla gioia. In poco tempo, tutti nel bazar erano venuti a conoscenza del giovane e ricco coltivatore che stava facendo il giro.


Alcune persone iniziarono persino a seguirlo e tenere il conto di quanto stesse spendendo. Alla fine, aveva speso l'equivalente di circa 1.000.000.000 pietre dello spirito, cioè di circa 100.000 giade Immortali.


I coltivatori che erano stati inviati a pedinarlo avevano gli occhi iniettati di sangue dalla follia. Iniziarono a fare rapporto ai propri superiori, e presto, la sensazione che si stesse preparando una tempesta si diffuse per tutto il bazar.


Meng Hao non dava segno di aver notato nulla, e continuava ad entrare sfrenatamente in ogni negozio e a comprare tutto quello che gli andava. Iniziò anche a guardare alcuni banchetti del mercato, e ogni volta che trovava qualcosa che gli piaceva, lo prendeva, anche se a volte si trattava di interi bancarelle.


Era proprio Signor Sacchi d'Oro. Generalmente, spendere soldi gli procurava un gran mal di testa, ma visto che stava comprando dei regali per i suoi genitori, non gli dispiaceva per niente.


Aveva preso dei doni anche per sua sorella. In poco tempo aveva comprato quasi un terzo di tutti gli oggetti disponibili nel bazar, spendendo quasi 300.000 pezzi di giada Immortale.


I due coltivatori che erano stati inviati a pedinarlo, intanto erano ritornati al lontano edificio per fare rapporto. Il vecchio che sedeva a gambe incrociate aprì gli occhi, e questi brillarono di intento omicida.


“300.000 giade Immortali.... Se è disposto a spendere così tanto significa che nella sua borsa devono essercene almeno più di 1.000.000 in tutto. Cieli! 1.000.000 giade Immortali....” Il vecchio aveva il fiato corto, mentre un'espressione di folle avidità gli sfigurava il viso. Tuttavia, iniziò subito ad avere dei dubbi. Considerando che quel pollo aveva tanti soldi, sicuramente si trattava di qualcuno con dei precedenti straordinari, che non poteva essere fregato facilmente.
                                


                                



