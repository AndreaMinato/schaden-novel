---
title: Capitolo 1157 - Non lo comprerò!
pubDate: 2025-03-17T11:17:35.047Z
tags:
    - issth
---


Per la maggior parte delle persone presenti, un medaglione di giada come quello in questione sarebbe valso non più di 20-30,000,000 pietre dello spirito. Visto che una giada Immortale valeva 10,000 pietre dello spirito, il suo valore sarebbe stato al massimo di qualche migliaia di giade Immortali, e sicuramente meno di 10,000.


Tuttavia, il Guru Vento Celeste aveva appena richiesto 10,000,000 giade Immortali, una somma equivalente a 100,000,000,000 pietre dello spirito...


Era difficile immaginare o anche solo descrivere una ricchezza del genere. Sarebbe stata una somma straordinaria anche per un'intera setta o clan. E per quanto riguarda il Bazar della Nuvola Celeste... gli ci sarebbero voluti centinaia o forse migliaia di anni per accumulare 10,000,000 giade Immortali.


Chiedere una somma del genere... era un furto bello e buono.
Tutti i presenti sussultarono in risposta a quanto stavano vedendo. Erano tutti sia scossi dalle parole del Guru Vento Celeste, sia attoniti di fronte allo sfoggio di ricchezza di Meng Hao.


“10,000,000 di giade Immortali e potrai avere il medaglione!” disse il Guru Vento Celeste. “Altrimenti, resterà di proprietà del Bazar della Nuvola Celeste, e cosa ci faremo non sono affari che ti riguardino, nemmeno nel caso decidessimo di farlo a pezzi!” Gli occhi del Guru Vento Celeste erano iniettati di sangue. Sapeva chi fosse Meng Hao, e se la somma avesse riguardato meno di 1,000,000 giade Immortali, dopo averci rimuginato su, probabilmente si sarebbe astenuto dal fare qualsiasi cosa che avrebbe potuto offenderlo. Tuttavia, la somma coinvolta lo aveva spinto a fregarsene completamente dell'identità di Meng Hao.


I soldi rendevano le persone pazze, potevano far loro perdere il senno, specialmente quando combinati con la cupidigia. Per il Guru Vento Celeste, 10,000,000 di giade Immortali erano una somma per la quale valeva la pena rischiare la vita. Ovviamente, avendo già preso questa decisione, aveva oltrepassato il punto in cui ponderava se fosse saggio o meno offendere Meng Hao, ed aveva deciso direttamente di minacciarlo!


In effetti, non gli interessava più neanche del Bazar della Nuvola Celeste. Dalla sua prospettiva, se fosse riuscito a mettere le mani su tutto quel denaro, sarebbe riuscito a scappare negli angoli più remoti dell'universo. Inoltre, era certo che se anche il suo Fratello Anziano fosse uscito dalla sua meditazione solitaria, sarebbe stato così toccato da quella somma che non sarebbe intervenuto. Dopotutto, il Guru Vento Celeste conosceva il Guru Nuvola Celeste meglio di chiunque altro.


Oggi, comprerà questa cosa... che gli piaccia o no!” pensò. I suoi quattro seguaci in rosso avevano il fiato corto esattamente come lui mentre lo raggiungevano nel bloccare Meng Hao.


Meng Hao fluttuava a mezz'aria fissando il Guru Vento Celeste con espressione fredda.


“Razza di vecchiaccio senza vergogna!” disse con una smorfia fredda. “Ho offerto 1,000,000 giade Immortali, e comunque non accetti? Bene... non lo comprerò!” Alzò lo sguardo verso il banditore, che stava battendo in ritirata. Non era in vena di prestare alcuna attenzione al Guru Vento Celeste, e improvvisamente il suo corpo scintillò. Si mosse ad una velocità tale che il Guru e i suoi quattro seguaci non videro altro che un movimento d'aria: appena un istante dopo, Meng Hao era dietro di loro e sfrecciava a tutta velocità verso il palco principale, proprio di fronte al banditore.


“Dammelo!” ordinò, allungando la mano. Tremando, il banditore lanciò senza esitazione il medaglione di giada verso Meng Hao e poi fuggì, non volendo essere coinvolto in quel caos.


Il Guru Vento Celeste sbiancò. “Meng Hao, cosa stai facendo!?” ruggì, sfrecciando direttamente verso la sua direzione, con gli occhi che bruciavano di intento omicida e con l'energia che si impennava.
“Cosa sto facendo? Sei forse cieco?” rispose freddo Meng Hao. “Non vedi che ti sto derubando!?” Fece il gesto di afferrare qualcosa con la mano sinistra, e il medaglione di giada volò verso di lui. Non appena atterrò sul suo palmo, lo depose nella sua borsa da viaggio.
Tutti i presenti spalancarono gli occhi, soprattutto in risposta alle parole tonanti di Meng Hao che riecheggiavano in tutte le direzioni.
Era la prima volta che sentivano qualcuno parlare di derubare qualcun altro con tanta sicurezza, come se fosse la cosa più adatta e giusta da fare.


L'ira del Guru Vento Celeste si alzò fino al cielo. I quattro coltivatori in rosso circondarono Meng Hao, e allungarono le mani per rilasciare abilità divine e tecniche magiche, e queste si combinarono tra loro a formare una pagoda di tesori magici, che andò ad abbattersi verso Meng Hao.


“Meng Hao, come osi lasciarti andare ad uno scoppio d'ira qui?!” infuriò il Guru Vento Celeste.


Meng Hao restò al suo posto, senza cercare di scansarsi o di evitarlo. I suoi occhi scintillarono glaciali, mentre faceva ondeggiare la mano destra, fece ruggire di potere la sua base di coltivazione. Un'imponente esplosione di forza scoppiò di fronte a lui.


Echeggiarono ovunque dei boati, e il Guru Vento Celeste sbiancò. La pagoda tremò per un momento, e su tutta la sua superficie si allargarono delle crepe. Poi semplicemente esplose, come se una mano invisibile e gigantesca l'avesse ridotta a pezzi.


La pagoda distrutta si trasformò in innumerevoli blocchi di cenere che poi sfrecciarono indietro per il contraccolpo direttamente verso il Guru Vento Celeste, che sbiancò mentre realizzava che stava affrontando un nemico contro cui non poteva competere. Subito venne colto da un presentimento di morte.


“Impossibile” disse, completamente stupefatto. Era un esperto allo stadio avanzato del Reame Antico, e in tutta la Nona Montagna e Mare poteva essere considerato una figura potente ed importante. E tuttavia confrontarsi con Meng Hao lo stava riempendo di terrore.
Prima, non era stato in grado di vedere tutto riguardo Meng Hao, ma sapeva che era un semplice coltivatore del Reame Immortale con il sostegno di un grande clan. Ma ora Meng Hao sembrava incredibilmente potente, quasi... onnipotente!


Era talmente forte che il Guru Vento Celeste riuscì a malapena ad evitare il suo attacco. Inoltre, la sua base di coltivazione era stata gettata nel caos. Aveva gli occhi sgranati e tutto il suo corpo tremava; inoltre, il suo cuore gli stava martellando talmente forte nel petto che temeva potesse esplodergli da un momento all'altro.


Non aveva mai sperimentato una pressione del genere, nemmeno da parte del suo Fratello Anziano Guru Nuvola Celeste. Sputò sangue mentre ricadeva indietro a tutta velocità.


Era a malapena riuscito ad evitare l'attacco principale del colpo. Sfortunatamente per i quattro coltivatori in rosso, non avevano le capacità per farlo. Risuonò un'esplosione, e sputarono sangue. Era come se fossero stati attraversando da un vento di distruzione, che fece a pezzi la loro carne e fece diventare il vento una foschia scarlatta che si lasciò dietro soltanto gli scheletri.


Gli scheletri restarono soltanto per un sospiro di tempo prima di tramutarsi in cenere. Anche le loro anime vennero completamente spazzate via.


Tutto successe troppo velocemente. Con un semplice gesto della mano, Meng Hao era riuscito a uccidere quattro coltivatori del Reame Immortale ed aveva seriamente ferito il Guru Vento Celeste. Gli altri coltivatori presenti sussultarono stupiti, poi guardarono con espressioni incredule verso Meng Hao.


“Questo... questo....”


“Qual è la sua base di coltivazione? E' davvero riuscito a far battere in ritirata il Guru Vento Celeste!!”


“Ma dal suo aspetto, è ovvio che sia nel Reame Immortale....”


“Il Guru Vento Celeste lo ha appena chiamato Meng Hao... Meng Hao.... Ora ricordo! E' Meng Hao, Principe Ereditario del Clan Fang!! E' l'unico discepolo aggiunto delle Tre Grandi Società Daoiste! M-ma... com'è possibile che sia così forte!?!?”


Erano tutti in tumulto.


Il cuore del Guru Vento Celeste tremava mentre realizzava di non essere in grado di combattere contro Meng Hao da solo. Nonostante la sua base di coltivazione si collocasse nel Reame Immortale, dopo il suo attacco, il Guru aveva potuto riconoscere che era molto, molto più forte di quello che sembrava.


Già mentre cadeva indietro, con il sangue che gli sgorgava dagli angoli della bocca, improvvisamente ruggì: “Discepoli tutti del Bazar della Nuvola Celeste, questo è il mio ordine. Uccidete quest'uomo a tutti i costi!!”


I coltivatori in magenta circostanti esitarono. Poi, alcuni di loro raccolsero il proprio coraggio, ruggirono, e si buttarono alla carica verso Meng Hao.


Il Guru Vento Celeste si approfittò di quest'opportunità per cercare di fuggire.


Con un freddo verso di disapprovazione, Meng Hao iniziò ad avanzare. Quando i coltivatori in magenta tentarono di bloccarlo, li avvertì, “Levatevi di torno!”


Nella sua voce riecheggiavano tuoni, che rimbombarono nelle orecchie dei coltivatori, facendo vacillare le loro menti e diventare instabili le loro basi di coltivazione. La loro vista divenne acquosa, e le loro menti si svuotarono momentaneamente.


Per il Guru Vento Celeste invece l'effetto di quelle parole fu di ritrovarsi a sputare sangue: questo lo convinse ad affrettarsi nella sua fuga.


“Dannazione! Come può essere così potente!?!?” Aveva il viso di un pallore mortale, e il suo cuore straripò di rimorso. Sudò freddo quando si rese conto che, considerato quanto ferocemente l'aveva offeso, non c'era alcuna possibilità che Meng Hao l'avrebbe lasciato andare.


Meng Hao sfrecciò attraverso l'aria in un fascio di luce azzurra, trasformandosi poi in un roc azzurro. Si scatenò un vento esplosivo mentre la distanza tra lui ed il Guru Vento Celeste veniva ridotta da poche centinaia di metri a meno di trenta.


“Fratello Anziano, salvami!!” gridò il Guru Vento Celeste con voce stridula. Ormai il suo cuore era colmo di terrore.


Tutto il Bazar della Nuvola Celeste era stato gettato nel caos. Quando i coltivatori avevano visto Meng Hao entrare in azione ed avevano sentito il Guru Vento Celeste gridare aiuto, erano rimasti scossi nel profondo.


Tutti nei negozi e nelle bancarelle in cui Meng Hao aveva fatto acquisti potevano vedere cosa stava succedendo. Erano scioccati nello scoprire chi fosse, ma ancora più scioccati nello scoprire che non solo aveva dei precedenti incredibili, ma era anche terrificante in termini di base di coltivazione.


Ovviamente, quello che sapevano non era che la punta dell'iceberg. Se avessero saputo che ora il Clan Fang era un Clan Onniceleste, e che Meng Hao era il vero Patriarca di quel clan, il loro stupore avrebbe raggiunto livelli impossibili da descrivere.


Ormai, i coltivatori che presidiavano i portali del teletrasporto nel campo di asteroide avevano percepito la confusione che era esplosa nel bazar. Molti di loro ora lo stavano raggiungendo in volo per vedere cosa stava succedendo.


Più o meno nello stesso istante, Meng Hao nella sua forma di roc azzurro era apparso di fronte al Guru Vento Celeste per squarciarlo con i suoi artigli affilati come rasoi.


Proprio nel mentre, una voce fredda e sinistra riecheggiò per tutto il bazar, ed era una voce intrisa di potere, insoddisfazione e rabbia.
“Non fargli del male, ragazzo. Posso fornire una spiegazione per tutto!” Insieme alla voce arrivò un fascio di luce della spada, che esplodeva di intento omicida. Si trasformò in un flusso a cascata che si impennò verso Meng Hao.


Era quasi come se... la cascata fosse pronta a squartarlo in mille pezzi se Meng Hao avesse osato continuare il suo attacco!


Quelle parole implicavano che ci sarebbe stata una discussione, ma dal tipo di attacco scagliato contro Meng Hao, era evidente quanto autoritario fosse il vero signore del Bazar della Nuvola Celeste. Questo era il Guru Nuvola Celeste, autoritario al massimo livello!


Tuttavia, quando le persone si imponevano a Meng Hao in questo modo... lui rispondeva mostrandosi ANCORA PIU' autoritario!
                                


                                



