---
title: Capitolo 1159 - Forzato ad arretrare, ancora e ancora!
pubDate: 2025-03-17T11:17:35.047Z
tags:
    - issth
---


Prima che si fosse fuso con il suo terzo Frutto del Nirvana, poteva materializzare solo una testa quando usava la Grande Magia del Demone di Sangue. Dopo tutto quello che aveva vissuto nella Sferra del Vortice del Vento però, la sua Grande Magia del Demone di Sangue era progredita raggiungendo un livello sorprendente. In grande parte grazie al terzo Frutto del Nirvana. Dalla fessura nel vuoto, emerse un ruggente Demone del Sangue completo.


La mano che si allungava verso il Guru Vento Celeste era munita di artigli affilati come rasoi e irradiava una sconfinata luce color sangue. Il sangue del Guru Nuvola Celeste sembrò improvvisamente essere portato al punto di ebollizione, cosa che gli fece vacillare la faccia mentre era intento a scuotere un dito verso il Demone di Sangue.


Mentre il suo dito ondeggiava per aria, si aprì una fessura sulla sua fronte, da cui poi emerse una goccia di sangue nero. La goccia si distorse e si divincolò mentre viaggiava nell’aria, emettendo nel frattempo uno strillo come quello di un bambino mentre in fretta si faceva più grande, trasformandosi poi in una zanzara!


La zanzara era delle dimensioni di una mano, ma emanava una sconfinata aura omicida mentre volava nell’aria verso il Demone di Sangue.


Uno era gigantesco, l’altro minuscolo. Tuttavia, quando andarono a sbattere l’uno con l’altro, risuonò un’enorme esplosione; apparentemente nessuno dei due fu in grado di sormontare l’altro.


La luce color sangue che circondava il Demone di Sangue si trasformò in un mare di sangue, ma la zanzara era incredibilmente agile. Schivò di lato e poi conficcò il suo apparato boccale all’interno del mare di sangue e iniziò a risucchiarlo.


“Interessante,” disse Meng Hao ridacchiando. Non aveva mai visto una bestia simile a questa zanzara prima d’ora. Velocemente alzò la sua mano destra ed eseguì un incantesimo, poi puntò in direzione del Guru Nuvola Celeste.


Numerose montagne Immortali iniziarono a discendere, vorticando intorno la zona e poi andandosi a schiantare verso il Guru Nuvola Celeste. La loro semplice comparsa fece tremare l’intero asteroide.


Se si guardava da vicino, si poteva vedere che in cima alle montagne c’erano delle figure sedute a gambe incrociate, in meditazione. Quelle figure sembravano quasi identiche a Meng Hao!


Questa era un’abilità divina che si era manifestata dopo che Meng Hao si era fuso con il terzo Frutto del Nirvana raggiungendo così il Reame dell’Immortale Dao Onniceleste.


Il cuore di Guru Nuvola Celeste iniziò a martellargli nel petto. La crescente minaccia che rappresentava Meng Hao gli fece realizzare all’improvviso di essersi comportato con presunzione in precedenza. Tuttavia, era comunque ancora completamente fiducioso in sé stesso.


Con un freddo sbuffo, scosse le maniche, facendo volare poi all’esterno un raggio di spada, all’interno del quale c’era una spada nera volante che gocciolava leggermente di un veleno mortale. Mentre viaggiava nell’aria, la spada nera si divise in numerose immagini fantasma. Centinaia di raggi di spada si lanciarono contro le montagne Immortali, ognuna di esse ricolma dell’incredibile potere della base di coltivazione ai massimi livelli del Reame Antico del Guru Nuvola Celeste.


Mentre i raggi di spada si avvicinavano alle montagne Immortali risuonarono delle esplosioni. Si diffusero delle distorsioni e le montagne Immortali iniziarono a collassare, le immagini di Meng Hao aprirono i loro occhi e si iniziarono a guardare intorno con occhi gelidi. Erano come dei cloni di Meng Hao, che poi, tutti insieme, si alzarono in piedi e volarono direttamente contro i raggi di spada.


Un’enorme esplosione riecheggiò nell’aria.


“Sono davvero curioso di vedere quanti oggetti magici hai in serbo!” Meng Hao eseguì un incantesimo e poi puntò all’esterno, lanciando dei raggi di luce viola nell’aria, i quali poi velocemente andarono a formare la sagoma di una luna!


Era… una luna viola!


La luna si trasformò in un’ombra illusoria che si lanciò contro il Guru Nuvola Celeste, mentre velocemente si restringeva per atterrare sulla fronte di Guru Nuvola Celeste dove poi affondò. Alcuni momenti dopo, il marchio della luna viola si andò a formare proprio in quel punto!


Fu in questo momento che la magia della luna viola esplose!


Un’intensa sensazione di crisi sconvolse il Guru Vento Celeste, cosa che lo lasciò a bocca aperta. Tuttavia, non aveva tempo per considerare la situazione. Qualcosa dentro di lui gli diceva che per nessuna ragione doveva permettere alla luna viola di formarsi completamente sulla sua fronte. Indietreggiò all’istante e scosse le maniche facendo spiegare una bandiera bianca intorno a lui. La bandiera si trasformò in numerosi Dragoni Nebulosi, i quali ruggirono ferocemente mentre si sparavano in avanti, non verso Meng Hao, ma verso la fronte di Guru Nuvola Celeste stesso.


Nel momento precedente alla piena formazione della luna, nove Dragoni Nebulosi si trasformarono in una forza protettiva che esplose verso la luna viola.


Si sentirono dei massicci suoni rimbombanti e i nove draghi gradualmente fecero dissipare la luna.


Uno strano bagliore apparve negli occhi di Meng Hao. Questa era la prima volta in cui incontrava qualcuno che usava primariamente una varietà di oggetti magici come strumento di battaglia, usando invece poche abilità divine. Fece un passo in avanti, poi eseguì un gesto come per afferrare qualcosa e il precedente vuoto nero come la pece circostante improvvisamente eruppe di raggi di luce bianchi.


Numerosi ed intensi raggi di luce emersero dal terreno dell’asteroide e sorprendentemente, persino dal distante sole!


In fretta formarono l’immagine di un sole grande quanto una mano!


Questa era l’abilità inventata da Meng Hao… la Magia Supernova.


Poi, lanciò il piccolo sole all’esterno, verso il Guru Nuvola Celeste. Mentre si avvicinava al suo obiettivo, il sole continuava ad assorbire la luce, aumentando sempre di più in stazza, fino a che iniziò ad emanare delle scioccanti increspature che fecero sbiancare la faccia del Guru Nuvola Celeste.


Meng Hao era molto curioso riguardo questo stile di battaglia che utilizzava molteplici oggetti magici; era egualmente sorprendente quanto le sue innumerevoli abilità divine.


“Come può avere cosi tante abilità divine e magie Daoiste!?” pensò il Guru, la sua faccia si distorse. “Per di più, ogni singola magia Daoista sembra straordinaria!” In questo momento, non osò più sottovalutare Meng Hao. Mentre il globo di luce si scagliava contro di lui, l’intensa sensazione di crisi discese di nuovo su di lui. Improvvisamente alzò il suo piede destro e fece un passo in avanti. Dei rimbombi riempirono l’aria ed una bussola Feng Shui fece la sua comparsa, vorticando nell’aria ed emanando una luce scintillante. Sorprendentemente, numerose immagini fantasma apparvero all’interno della luce, poi si lanciarono contro il globo di luce ululando.


“Ragazzo, possiedo più oggetti magici di quanti tu possa immaginare!” disse il Guru, la sua voce era cupa e sinistra. Quello che disse era vero. Dopo tutto, aveva posseduto l’intero Bazaar Nuvola Celeste per anni, dandogli accesso a straordinarie quantità di risorse per la coltivazione e oggetti magici.


Rimbombi riempirono l’aria mentre la bussola Feng Shui andò a colpire il globo di Meng Hao. Riecheggiò un’esplosione e un’enorme tempesta esplose tra i due. L’intero asteroide tremò con violenza e i coltivatori nell’aria spalancarono le loro bocche e poi iniziarono a indietreggiare a massima velocità.


“Meng Hao!” ruggì il Guru Nuvola Celeste, scuotendo la sua mano destra per far uscire nove statue di pietra dalla sua manica. Le loro fattezze erano completamente bizzarre; sembravano tutte dei vecchi uomini, i quali, dopo aver volato nell’aria spalancarono gli occhi e iniziarono a scintillare di luce brillante mentre si lanciavano verso Meng Hao.


Gli occhi del Guru vibrarono ed in seguito diede un colpetto alla sua borsa da trasporto. Immediatamente, apparve una polvere cremisi, la quale era apparentemente stata raffinata da del sangue. La polvere si mosse, emanando sangue in ogni direzione.


Tuttavia, il Guru non aveva finito. Fece un passo indietro, scosse la manica un’altra volta e fece volare per aria tre elisir medicinali viola, i quali irradiarono una pressione sconfinata mentre volavano verso Meng Hao.


Tutto questo impiega del tempo per essere descritto, ma in verità, Guru Nuvola Celeste eseguì tutte queste azioni nel tempo impiegato a sbattere gli occhi una singola volta. All’improvviso, Meng Hao aveva di fronte una ruggente aura omicida. La luce proveniente dai vari oggetti magici si intrecciò creando un’onda di luce multicolore.


“Certamente sei degno di dirigere un bazaar del genere nel bel mezzo di un asteroide,” disse tranquillo Meng Hao. “Non è sorprendente inoltre che gli altri clan e sette non hanno nessuna intenzione di offenderti… Possiedi davvero tanti oggetti magici. Ebbene, adesso non vedo l’ora di vedere quante magie Daoiste possiedi.” In seguito fece un passo in avanti e la pietra stellare nel suo occhio si sciolse. In un battito di ciglia si era trasformato in una stella cadente!


Trasformazione Stellare con Un Pensiero!


Velocemente volò per aria, infrangendo il vuoto, e facendo apparire degli strani colori nel cielo. Risuonarono delle esplosioni e tutti gli oggetti magici che bloccavano il suo cammino vennero distrutti come erbacce!


Partì dalle nove statue dei vecchi uomini, i quali ruggirono all’unisono e cercarono di bloccare Meng Hao nella sua forma da planetoide mentre gli si avvicinava. Iniziarono a tremare e delle crepe iniziarono a diffondersi sui loro corpi. In un battito di ciglia, si infransero in innumerevoli pezzi.


Poi venne il turno della polvere cremisi che si era trasformata in un mare di sangue. Rombò verso Meng Hao emanando getti di sangue con lo scopo di bloccarlo. Tuttavia, non appena i getti di sangue apparvero vennero immediatamente disintegrati.


Furono completamente incapaci di fermare anche solo minimamente Meng Hao!


I tre elisir medicinali invece, esplosero emanando elettricità, per poi trasformarsi in tre saette viola. Tuttavia, quando atterrarono sopra Meng Hao nella sua forma da planetoide, l’unico effetto che ottennero fu quello di far rimpicciolire il pianeta che poi scomparve, rivelando Meng Hao stesso, il quale scintillava di una luce azzurra nel mezzo della sua trasformazione in roc azzurro. Come un fulmine, si lanciò in avanti, arrivando direttamente di fronte il Guru Nuvola Celeste!


La velocità con cui accadde questa sequenza di eventi è virtualmente impossibile da descrivere.


“Hai altri oggetti magici?” chiese Meng Hao, formando un pugno e rilasciando il Pugno dello Sterminio della Vita.


Una massiccia esplosione risuonò e i Cieli tremarono. Il vuoto si distrusse ed il Pugno dello Sterminio della Vita, sostenuto dalla potenza della base di coltivazione di Meng Hao, fece immediatamente alzare a livelli critici la sensazione di pericolo di morte che il Guru Nuvola Celeste stava avvertendo.


Eppure, non indietreggiò. Al contrario, i suoi occhi iniziarono a brillare di luce scintillante.


“Quindi, ti ho sottovalutato…” disse. Poi espirò profondamente. Non ci fu una reazione visibile alla sua espirazione, eppure, le leggi naturali intorno a lui improvvisamente cambiarono e l’Essenza intorno a lui gradualmente si fuse formando la sua personale magia Daoista.


Un Respiro che Distrugge i Cieli!


RUUUMMMMBLLLLLLLE!


Il Pugno dello Sterminio della Vita di Meng Hao andò a colpire il respiro d’aria, facendo innalzare delle scioccanti vibrazioni. Gli occhi di Meng Hao improvvisamente balenarono con una luce feroce mentre anche lui decideva di non ritirarsi. Al contrario, mentre il potere del contraccolpo lo colpiva, fece un altro passo in avanti.


BOOM!


Mandò di nuovo l’attacco del contraccolpo all’indietro verso il Guru Nuvola Celeste, la cui faccia sbiancò e in seguito indietreggiò all’istante.


Per ogni passo che faceva all’indietro, Meng Hao ne faceva uno in avanti. Uno era forzato ad indietreggiare ancora ed ancora, l’altro avanzava un passo dopo l’altro!


Finora, Meng Hao sembrava in controllo dell’intera battaglia! Era completamente e totalmente dominante!                        
                        



