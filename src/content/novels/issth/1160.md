---
title: Capitolo 1160 - L'arrivo del Clan Fang!
pubDate: 2025-03-17T11:17:35.047Z
tags:
    - issth
---


In un battito di ciglia, i due si scambiarono più di cento colpi. Più il Guru Nuvola Celeste combatteva, più diventava scioccato. Scoprì di aver perso l’iniziativa senza alcuna possibilità di riuscire a riottenerla. Ancora più sorprendente era il fatto che era costantemente costretto a ritirarsi a causa di Meng Hao.


Lo stile di combattimento feroce di Meng Hao era in piena mostra mentre avanzava con i suoi attacchi implacabili. Questa volta, scosse la mano e fece materializzare la Nona Montagna che poi iniziò a discendere in giù verso il Guru Nuvola Celeste.


Tutte le persone che si trovavano in basso ad osservare erano sbalordite.


“Come può essere così forte Meng Hao!?!?” Sorpreso, il Guru Nuvola Celeste indietreggiò, i suoi occhi brillavano di luce fredda mentre si preparava a lanciare un’abilità divina. Tuttavia, fu a questo punto che Meng Hao improvvisamente si fermò e gli tirò un pugno, fissando con freddezza il Guru per tutto il tempo.


Quando i loro occhi si incrociarono, il cuore del Guru Nuvola Celeste perse dei battiti. Provò a schivare l’attacco, ma era troppo tardi.


“Distruggi!” disse tranquillamente Meng Hao.


Immediatamente, dei colori riempirono il cielo e il vento iniziò ad ululare. I Cieli e la Terra tremarono mentre un’incredibile forza veniva rilasciata, il potere distruttivo del pugno di Meng Hao finalmente esplose all’esterno.


Dei rimbombi riecheggiarono nell’aria e Meng Hao sfrecciava per aria come un fulmine. Quando apparve di fronte il Guru Nuvola Celeste usò il Pugno del Supplizio per la prima volta dall’inizio dello scontro.


Questo era il pugno dell’Auto-Immolazione, il Pugno del Supplizio!


Il Guru Nuvola Celeste sputò del sangue dalla bocca e poi venne spedito all’indietro. Tuttavia, mentre volava all’indietro, Meng Hao lo inseguiva. Un momento dopo, però, si fermò sul posto e schivò ad alta velocità.


Nello stesso momento, lo spazio che aveva appena occupato esplose. Se Meng Hao non avesse ripiegato all’indietro un momento prima, sarebbe stato mortalmente ferito.


Vedendo Meng Hao che schivava il suo colpo mortale, Guru Nuvola Celeste si accigliò.


“Meng Hao, sei degno di vedere il mio stadio più potente!” disse. Poi alzò la sua mano destra e la spinse sulla sua fronte, facendo echeggiare un suono rimbombante mentre nel frattempo apparivano due simboli magici.


Sorprendentemente, per tutto il tempo aveva combattuto in uno stato sigillato, una cosa che aveva come obiettivo il ritardare la sua ascesa nel Reame Dao e infatti, per lui era possibile provare a raggiungere il Reame Dao in qualsiasi momento.


Il primo sigillo scomparve in fretta e mentre lo faceva, l’energia del Guru Nuvola Celeste esplose improvvisamente con una potenza crescente. Velocemente sorpasso l’ordinario picco del Reame Antico, innalzandosi e raggiungendo un livello scioccante.


Non aveva altra scelta se non ammettere che Meng Hao era forte, forse persino più forte di lui stesso. A causa di questo, fu costretto a dare tutto sé stesso, perfino arrivando al punto di essere costretto a rimuovere il sigillo che faceva pressione sulla sua base di coltivazione, in modo da sopprimerla.


“Grande!” disse Meng Hao con un freddo sbuffo. “Ora che il riscaldamento è finito, penso che ti ucciderò. Non dovrebbe essere troppo difficile”. Detto questo, estese la sua mano destra e la puntò contro il Guru Nuvola Celeste, rilasciando l’Ottava Maledizione del Sigillo del Demone.


Si sentirono dei rimbombi e il Guru Nuvola Celeste venne improvvisamente immobilizzato. I suoi occhi si spalancarono per lo shock e nel frattempo Meng Hao ondeggiò il suo dito una seconda volta, poi una terza, e una quarta volta.


La Settima Maledizione del Sigillo del Demone, la Maledizione del Karma, fece apparire all’istante dei Fili del Karma sul corpo del Guru. Erano già intrecciati a causa dell’auto-sigillo e ora, dei suoni rimbombanti poterono essere sentiti provenire da dentro di lui. Un dolore lancinante percorse il suo corpo e improvvisamente si sentì come se stesse perdendo la percezione che aveva del mondo che lo circondava. Persino i suoi ricordi iniziarono a farsi offuscati. La sua base di coltivazione iniziò a sprofondare fuori dal suo controllo e apparentemente, i suoi Fili del Karma potevano essere tagliati in ogni momento.


La Sesta Maledizione del Sigillo del Demone, la Maledizione della Vita e della Morte, fece apparire dei simboli su tutto il suo corpo. Sfortunatamente, Meng Hao non riuscì a trasformare il Guru Nuvola Celeste in una marionetta, ma il risultato di questo fallimento fece vomitare una boccata di sangue al Guru. Il suo Karma stava collassando e la sua base di coltivazione era nel caos.


In seguito giunse la Quinta Maledizione del Sigillo del Demone, la trasposizione del dentro e del fuori. Apparve una fenditura, la quale assorbiva ed eruttava allo stesso tempo, che poi divenne una spada affilata che tagliò verso il Guru Nuvola Celeste, il quale emise un urlo raccapricciante mentre veniva tagliato a metà!


Tutto accadde con una velocità scioccante. Quattro oscillazioni di un dito resero incapace il Guru Nuvola Celeste, il quale era in piena fase di potenziamento, e lo tagliarono in due!


Questa era la vera forza di Meng Hao; per lui, il picco del Reame Antico non era nemmeno degno di uno sguardo!


Tuttavia, il Guru non era realmente morto. Nonostante fosse stato tagliato in due, fu in grado di fondere le sue due parti di nuovo insieme. Eppure, Meng Hao non gli diede la possibilità di fare altro. Ondeggiò la mano e fece apparire la lancia con la punta d’osso. Si sentirono dei fischi nell’aria e poi la lancia andò a conficcarsi direttamente dentro il Guru Nuvola Celeste.


Risuonò un’esplosione ed il Guru esplose. La sua Divinità Nascente fuoriuscì dal relitto che era diventato il suo corpo, andando poi direttamente in direzione di uno dei coltivatori vestiti di magenta. Si conficcò nella fronte dell’uomo, cosa che fece emettere un miserevole strillo a quest’ultimo. Le sue fattezze si distorsero per un momento, poi il suo volto si rilassò di nuovo, dopo di che iniziò a guardare in alto infuriato verso Meng Hao.


“Meng Hao!!” quel coltivatore era ora il Guru Nuvola Celeste. In seguito iniziò a volare in aria ruggendo di rabbia. Essere tagliato in due in quel modo era stata una totale umiliazione per lui. Come avrebbe potuto mai immaginare che sarebbe stato massacrato così in fretta?


Infatti, era stato persino costretto ad usare un suo asso nella manica di cui nessuno era a conoscenza, la sua magia salva vita della Possessione Istantanea!


Era una magia Daoista del tipo della possessione, la quale era estremamente rara, che gli permetteva di possedere all’istante il corpo di un’altra persona. Sfortunatamente, era una magia incompleta, cosa che la rendeva impossibile da utilizzare se non con grande difficoltà.


Tuttavia, nella situazione corrente, non gli era rimasta altra scelta.


Gli occhi di Meng Hao vibrarono di una strana luce mentre osservava il Guru Vento Celeste. In seguito sorrise leggermente e iniziò ad incamminarsi in avanti, ancora una volta all’offensiva.


Guru Nuvola Celeste era adirato. Digrignando i denti, spinse ancora una volta la mano contro la sua fronte, cancellando il secondo sigillo.


In quel preciso istante… un’energia incredibile improvvisamente esplose all’interno del Guru Nuvola Celeste. All’improvviso, apparvero tutte le sue Lampade dell’Anima!


Le lampade erano tutte estinte e sorprendentemente, mentre gli giravano intorno si vide chiaramente… che ognuna di quelle Lampade dell’Anima era formata da una piccola persona che aveva le stesse fattezze del Guru Nuvola Celeste!


Ancora più scioccante era il fatto che ogni piccolo individuo teneva un marchio di un sigillo nella propria mano sinistra. Era come se ognuno di quei simboli contenesse una diversa magia Daoista, le quali venivano nutrite dalle piccole figure. Per di più, ogni figura aveva anche un oggetto magico che gli fluttuava sopra la mano destra!


C’erano più di dieci oggetti magici diversi, incluse delle spade volanti, scudi, perle e piccole pagode. Dalla sensazione che emanavano, erano tutti dei tesori Immortali.


Se questo era tutto, non sarebbe stato così scioccate. Tuttavia, ora che il Guru Nuvola Celeste era stato forzato in un angolo, diede un colpetto alla sua borsa da trasporto e tirò fuori un elmo viola.


Sembrava un elmetto simile a quelli indossati dai soldati mortali. Tuttavia, sembrava incredibilmente antico, come se fosse esistito per innumerevoli anni. Non appena apparve nelle sue mani, il Guru Nuvola Celeste se lo mise in testa.


Quasi nello stesso istante, il suo potere raggiunse un livello scioccante ed il suo senso divino sperimentò una crescita esplosiva.


Sorprendentemente, questo elmetto… era un oggetto magico del Reame Antico!


“Meng Hao!” Questa è la mia forma più potente. Questo… è il vero picco del Reame Antico. Se riuscirai a sconfiggermi in questo stato, allora convocherò immediatamente la Porta del Reame Dao!”


“Poi, se riuscirò a raggiungere il Reame Dao con successo, ti farò a pezzi proprio lì dove ti trovi… se fallirò… allora sarò un potente esperto allo Pseudo-Dao. In quel momento la mia forza vitale inizierà a dissiparsi e la fine della mia longevità sarà visibile. Tuttavia, ucciderti in quello stato… sarà una cosa semplice!”


“Devi pensare attentamente e a lungo sé hai intenzione di continuare questo combattimento, o farti da parte!” Il cuore del Guru Nuvola Celeste era ricolmo di rimpianto. Ora era in grado di dire che Meng Hao era un coltivatore straordinario e scioccante, ora non era più sicuro circa il suo giudizio riguardo il Clan Fang.


Le parole che aveva pronunciato in questo momento erano state proferite a malincuore. Originariamente, aveva pianificato di pronunciare quelle parole contro qualcuno della sua generazione come un freddo ultimatum.


Ora però, non ebbe scelta se non riferirle a Meng Hao, in modo da ricordargli che non doveva continuare a comportarsi in modo provocatorio…


Fu in questo momento che l’espressione di Meng Hao improvvisamente tremò e si voltò a guardare in direzione del portale di teletrasporto del Clan Fang. Guru Nuvola Celeste percepì la stessa sensazione di Meng Hao e si voltò a guardare le diverse figure che erano apparse. Finalmente poté tirare un sospiro di sollievo dentro di lui.


Non voleva ammettere con sé stesso di aver fatto una cosa del genere, ma davvero non aveva altra scelta. Piuttosto che continuare a combattere con Meng Hao avrebbe di gran lunga preferito scontrarsi con gli esperti al Reame Dao del Clan Fang. I quattro attacchi che Meng Hao gli aveva scagliato contro con il suo dito lo avevano terrorizzato a morte.


Anche se era ancora fiducioso, non poteva scuotersi di dosso la paura che si annidava nel suo cuore. Inoltre, sarebbe stata una grande e irrecuperabile perdita se fosse stato costretto a cercare di avanzare nella sua coltivazione qui e ora.


Nonostante fosse adirato, il Guru Nuvola Celeste sembrò forzarsi a mantenere il controllo. Immediatamente giunse le mani e si inchinò alle figure che vennero fuori dal portale di teletrasporto.


Fang Shoudao venne fuori dalle luci scintillanti, il suo sguardo era cupo.


L’espressione del Guru Nuvola Celeste vibrò e immediatamente ridacchiò con freddezza, proiettando poi la sua voce esplosiva dicendo, “Nuvola Celeste del Bazaar Nuvola Celeste offre i suoi saluti, Anziano Shoudao!”


“Non solo non ho mai offeso il Clan Fang, non ho mai nemmeno lesinato nei miei tributi annuali, nemmeno un po’. Di norma, accomodo le richieste avanzate dal tuo clan senza esitazione. Rispetto profondamente il Clan Fang!”


“Anche se altri clan e altre forze hanno cercato di reclutarmi, non mi sono unito a nessuno di loro. Sono sempre rispettoso verso ogni setta e potere e ancor di più quando si parla del Clan Fang!”


“E cosa ottengo in cambio per tutto questo? Il mio Fratello Minore è stato brutalmente ucciso e altri miei discepoli sono stati massacrati. Tutto perché qualcuno ha ignorato le leggi del bazaar, leggi che proibiscono espressamente la rapina ed il furto!”


“Quale è il significato di tale umiliazione? Anziano Shoudao, possibile che il Clan Fang… voglia davvero distruggere il Bazar Nuvola Celeste? Dopo tutto, alcuni momenti fa, è stato proprio il vostro Principe Ereditario a dire di voler rinominare il Bazaar Nuvola Celeste in Bazaar del Clan Fang!”


“Non ho potuto fare nulla di fronte a tale provocazione, perché non è altro che un giovane ragazzo, oltre che il Principe Ereditario del Clan Fang. Poi mi ha attaccato e considerando il livello della mia base di coltivazione ed il mio status, ho dovuto sopportare per un po'. Non volevo ferirlo, e quindi, non ho usato abilità divine, solo oggetti magici.”


“Tuttavia, il vostro Principe Ereditario è stato estremamente prepotente e minaccioso. Ha usato attacchi furtivi per chiudermi in un angolo fino a quando non sono riuscito più a indietreggiare. Avrei potuto rispondere con attacchi mortali in numerose occasioni, ma non l’ho fatto, tutto perché ho voluto evitare di creare un’inimicizia mortale con il Clan Fang!”


“Tuttavia, ognuno ha il proprio limite e alla fine, ho indietreggiato abbastanza da raggiungere il mio!”


“Anziano Shoudao, sono già stato forzato fino al punto di non avere altra scelta se non quella di cercare di compiere un avanzamento nella coltivazione. Il successo mi farebbe raggiungere il Reame Dao, il fallimento, il Reame Pseudo-Dao. Quindi, vorrei sapere con esattezza cosa ho fatto di preciso per offendere il Clan Fang? Perché volete… sterminarmi!?!?”


“Il Bazaar Nuvola Celeste potrà anche essere piccolo, ma non siamo mezze calzette! Anziano, per favore prendete le redini della situazione e presidiate sulla giustizia!”
                                







