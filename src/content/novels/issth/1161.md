---
title: Capitolo 1161 - La Vecchia Volpe!
pubDate: 2025-03-17T11:17:35.048Z
tags:
    - issth
---


L’espressione di Meng Hao era la stessa di sempre. Smise di inseguire il Guru Nuvola Celeste e assunse un’espressione innocente e graziosa mentre giungeva le mani e si inchinava a Feng Shoudao.


“Vi porgo i miei saluti, Patriarca,” disse, schiarendosi la gola, come se non fosse lui l’istigatore dell’attuale situazione, era molto curioso di vedere come Fang Shoudao avrebbe risolto il problema.


Quello che in verità voleva di più però… era capire precisamente quanto, lui stesso, fosse ritenuto importante dal Clan Fang e da Fang Shoudao.


Voleva sapere se il titolo di Principe Ereditario… valeva davvero qualcosa! Forse era solo un titolo, privo di alcun valore. L’atteggiamento di Meng Hao sarebbe cambiato in base alla risposta a questa domanda.


Se il Clan Fang avrebbe risolto la questione senza il minimo riguardo nei suoi confronti, allora avrebbe semplicemente attaccato. Avrebbe dimostrato al Clan Fang il peso di un Patriarca del Clan Onniceleste!


Fang Shoudao mandò un’occhiata feroce verso Meng Hao, ma poi, un momento dopo, i suoi occhi si spalancarono quasi impercettibilmente. Dietro di lui c’erano cinque o sei Anziani del Clan, incluso il Grande Anziano Fang Tongtian, i quali udirono tutti le parole adirate del Guru Nuvola Celeste nel momento stesso in cui misero piede fuori dal portale di teletrasporto.


Ancora una volta, il Guru Nuvola Celeste disse, “Anziano Shoudao, per favore prendete le redini della situazione e presidiate sulla giustizia!”


Allo stesso tempo, i coltivatori vestiti di magenta nel bazaar giunsero tutti le mani verso Fang Shoudao e unirono le loro voci per dire, “Anziano Shoudao, per favore prendete le redini della situazione e presidiate sulla giustizia!”


Le loro voci congiunte esplosero come una schiacciante onda, cosa che fece apparire un’espressione distorta sulla faccia di Fang Shoudao. Dentro di lui, era alquanto sospettoso sull’accaduto. Ancora una volta si voltò a guardare Meng Hao, la sua espressione era cupa.


Dopo che fu passato un lungo momento, emise un freddo sbuffo e disse, “Fang Tongtian, tu e gli altri anziani, risolvete questa situazione.”


Fang Tongtian si girò a guardarlo scioccato. Mentre Fang Tongtian rimase fermo esitante, uno degli altri Anziani del Clan Fang fece un passo in avanti, giunse le mani e si inchinò verso il Guru Nuvola Celeste.


“Compagno Daoista Nuvola Celeste, per favore calmati. Si tratta di un caso di negligenza da parte del nostro Clan Fang. Possiamo spiegare.” Meng Hao aveva già visto quest’uomo. Era un Anziano delle linee di sangue neutrali. Mentre le parole uscivano dalla bocca dell’uomo, l’espressione di Meng Hao rimase completamente imperturbata. Tuttavia, i suoi occhi si fecero di ghiaccio.


“Meng Hao, scusati immediatamente con il Guru Nuvola Celeste e consegna quello che hai rubato!” disse duramente l’Anziano. “Come Principe Ereditario, devi essere un buon esempio per gli altri! Quello che hai fatto qui è semplicemente oltraggioso!” C’erano due ragioni per cui questo Anziano si era affrettato a parlare per primo. La prima era che aveva percepito che il Patriarca non era contento della situazione. La seconda era che lui stesso aveva molte connessioni con il Bazaar Nuvola Celeste e quindi desiderava che la situazione venisse risolta il prima possibile.


Dalla sua prospettiva, la sua decisione di non prendere le parti di Meng Hao era decisamente giusta. Dopo tutto, il Clan Fang non si trovava nella posizione di potersi creare troppi nemici, nemmeno in nome del Principe Ereditario. Anche se Meng Hao aveva svolto degli incredibili servizi meritevoli per il clan, l’interesse personale non doveva mai essere anteposto all’interesse del gruppo. Alcune volte, era semplicemente necessario farsi da parte.


Non era l’unico ad avere dei pensieri del genere. Gli altri Anziani, persino i due che erano membri della linea di sangue di Meng Hao, pensavano tutti che il modo migliore di risolvere la situazione era di rimproverare Meng Hao.


Uno alla volta, gli Anziani presero la parola.


“Hao’er, non avresti dovuto uccidere nessuno qui. Scusati immediatamente! Compagno Daoista Nuvola Celeste, si tratta solo di un comportamento impulsivo del Principe Ereditario del Clan Fang. Lasciamo perdere questa storia, d’accordo?”


“Esatto. Hao’er, cosa fai lì impalato? Scusati immediatamente!”


Mentre gli Anziani parlavano uno dopo l’altro, Guru Nuvola Celeste iniziò a ridere con freddezza dentro di sé, oltre che sospirare di sollievo per la decenza dei membri del Clan Fang.


Nella sua mente, dopo che Meng Hao si fosse scusato, non ci sarebbe stato alcun modo per lui di portare avanti questa storia. Avrebbe inoltre potuto rivendere il pendaglio di giada al Clan Fang ad un prezzo maggiorato. Dopo tutto, non riusciva proprio ad accettare che Meng Hao se la cavasse in quel modo privo di ripercussioni, dopo quello che aveva fatto.


Era certo che il Clan Fang non si sarebbe fatta nemica una persona come lui con leggerezza. Dopo tutto, la sua base di coltivazione aveva raggiunto un punto in cui, tutto quello che doveva fare era compiere un avanzamento, diventando cosi un potente avversario per ogni clan o setta.


Una volta che si fosse raggiunto quel punto, a meno che non avessero impiegato tutte le loro risorse per ucciderlo, gli avrebbe creato un’infinità di problemi in futuro.


Allo stesso modo, non osava offendere troppo profondamente nessuno dei potenti clan. Questo era il motivo per cui aveva sempre cercato di mantenere un certo livello di imperiosità nelle sue azioni. Non avrebbe mai ecceduto quel livello di troppo, ma allo stesso modo non sarebbe nemmeno diventato più remissivo.


Non appena udì le parole degli Anziani, la sua faccia si rilassò, poi giunse le mai e si inchinò agli Anziani del Clan Fang.


“Dato che si tratta di un malinteso, allora lascerò stare,” disse con un leggero sospiro. “Possiamo semplicemente incolpare il mio Fratello Minore per essere stato troppo rozzo, cosa che lo ha portato ad una sfortunata e terribile morte… Per quanto riguarda l’oggetto rubato, dato che il Principe Ereditario del Clan Fang ha un interesse per esso, allora prego, prendetelo. Infatti, non desidero che sia restituito. Spero solo che il Clan Fang… non massacri me e la mia gente!” Anche se stava sorridendo amaramente, il suo cuore era ricolmo di velenosa malizia. In questa situazione, stava usando una ritirata strategica in modo da avanzare i suoi interessi, usando la debolezza per sconfiggere la forza. Non poteva arrivare al punto di chiedere la rimozione del titolo di Meng Hao, ma sicuramente poteva fare in modo che venisse punito. Non gli avrebbe inferto una semplice ferita superficiale, lo avrebbe colpito fino all’osso!


Dopo tutto, si riteneva una persona ragionevole. Le persone che erano morte appartenevano al Bazaar Nuvola Celeste. Meng Hao non le aveva solo uccise, gli aveva rubato anche degli oggetti. Il Guru Nuvola Celeste stava cercando di fare appello su questa cosa per dare peso alle sue richieste.


Alla fine, sembrò che la situazione avesse preso esattamente la piega che sperava. In risposta alle parole del Guru Nuvola Celeste, il gruppo di Anziani del Clan Fang si accigliò e iniziò a sgridare Meng Hao ancora più duramente.


“Hao’er, questo è disdicevole!”


“Scusati in questo preciso istante, Hao’er! Davvero hai intenzione di umiliare l’intero clan per i tuoi affari personali!?”


“Meng Hao, inginocchiati!” L’ultima frase era stata pronunciata dal primo Anziano che aveva preso la parola, quello proveniente dalla linea di sangue neutrale.


La faccia di Meng Hao era rimasta placida dall’inizio alla fine. Non offrì nessuna spiegazione, al contrario decise di rimanere lì immobile mentre fissava con uno sguardo raggelante gli altri membri del Clan Fang. Per tutti gli altri coltivatori che stavano osservando, Meng Hao si stava comportando in un modo che stava ad indicare che nemmeno gli Anziani del suo clan erano qualificati a dargli ordini e sgridarlo.


Ma poi, Meng Hao sentì un particolare Anziano pronunciare le parole ‘inginocchiati’ e i suoi occhi tremarono con freddezza.


“Tu sei Fang chi?” disse. “Ho dimenticato il tuo nome. In ogni caso, ti sfido a ripetere quello che hai appena detto circa il farmi inginocchiare. Vai e provaci!”


Gli occhi dell’Anziano vibrarono per la rabbia, era sul punto di parlare quando…


“Basta!” disse il Grande Anziano Fang Tongtian, la sua faccia si stava incupendo, la sua voce riecheggiò in ogni direzione. Anche se la sua base di coltivazione non era alta come quella del Guru Nuvola Celeste, era comunque abbastanza alta da non poter essere sottovalutata dal Guru.


“Anziano Fang Shidan, quello che hai appena detto è completamente inappropriato” disse, la sua voce rombò come un tuono. “Hai dimenticato che anche tu porti il cognome Fang?!”


“Tu invece, Compagno Daoista Nuvola Celeste, non provare a prenderti un braccio quando ti viene concesso un dito. Meng Hao è il Principe Ereditario del Clan Fang. Dici che ha ucciso delle persone? Ebbene, anche se avesse ucciso l’intero Bazaar Nuvola Celeste, che importanza avrebbe?!”


“Dici che ti ha rubato qualcosa? Che assurdità! Al Clan Fang non manca niente! Non abbiamo alcun bisogno di andare in giro a derubare la gente! Se in effetti ti ha derubato… allora dovresti considerarlo un onore!” Gli occhi di tutti i coltivatori circostanti si spalancarono all’istante dopo aver udito le parole di Fang Tongtian. Gli occhi del Guru Nuvola Celeste brillavano luminosi mentre osservava Fang Tongtian.


“Non fare il sapientone irritante,” continuò Fang Tongtian, i suoi occhi vibrarono di intento omicida. “E non mettere su una tale farsa. Le scuse del Principe Ereditario del Clan Fang ti fanno già abbastanza onore. Quindi lasciamo perdere la questione. Se non sei d’accordo… vai avanti e dillo, poi vedrai cosa succede!” Anche se Fang Tongtian non era allo stesso livello di Guru Nuvola Celeste, il suo status nel Clan Fang era tale che le sue parole da sole erano già in grado di far retrocedere il Guru Nuvola Celeste.


Le parole di Fang Tongtian lasciarono scioccati gli altri Anziani. Gli altri coltivatori che osservavano la scena rimasero ancora più sorpresi.


Persino Meng Hao aveva uno strano sguardo negli occhi mentre guardava Fang Tongtian. Se ricordava bene, Fang Tongtian era stato punito, rinchiuso e forzato a meditare in isolamento a causa del caos che era sfociato sul Pianeta Vittoria Orientale durante il periodo in cui lui dirigeva il clan. La sua comparsa oggi stava ad indicare che era stato perdonato.


Il Guru Nuvola Celeste guardava Fang Tongtian, poi iniziò a ridere in preda alla furia. Non avrebbe mai immaginato che il Grande Anziano avrebbe osato parlargli in questo modo. Era stato cosi irrispettoso da far sembrare che davvero non aveva nessun riguardo verso il Guru Nuvola Celeste.


Il guru aveva praticato la coltivazione per delle ere e nei lunghi anni dopo che ebbe preso il controllo del Bazaar Nuvola Celeste, aveva avuto degli scambi con tutti i clan e sette maggiori. Erano stati sempre affabili e né lui né loro avevano provato ad offendere o a inimicarsi apertamente l’altro.


Gli avevano sempre parlato con rispetto, quindi questa era effettivamente la prima volta in cui una persona proveniente da uno di questi clan o setta gli parlava in quel modo.


Mentre la sua risata furiosa risuonava, Guru Nuvola Celeste sembrava in lotta con sé stesso nel tentativo di riuscire a controllarsi. Prese un profondo respiro e poi giunse le mani e si inchinò a Fang Shoudao.


Digrignando i denti, disse con rabbia, “Anziano Shoudao, è questa la decisione del Clan Fang riguardo la questione? Uccidete i miei discepoli e rubate i miei averi. Volete chiudermi in un angolo?!?!”


“Anziano Shoudao, ancora una volta vi chiedo di prendere in mano la situazione e—” Prima che il Guru Nuvola Celeste potesse finire la sua frase, Fang Shoudao scosse all’improvviso la sua manica.


“Chiudi la bocca!” disse, la sua voce rimbombò come un tuono. L’intero campo di asteroidi tremò e il Bazaar stesso tremò fino a raggiungere il punto di stare per crollare.


Numerosi coltivatori circostanti tossirono una boccata di sangue e il guru stesso venne spazzato all’indietro, del sangue schizzò fuori dalla sua bocca, i suoi occhi si illuminarono di shock e incredulità.


Non era che non aveva mai incontrato esperti al Reame Dao prima d’ora. Al contrario, ne aveva incontrati molti. Considerando il suo status e la sua base di coltivazione, di solito gli esperti al Reame Dao lo trattavano molto rispettosamente, persino affettuosamente.


Questa era la prima volta che qualcuno al Reame Dao lo aveva ignorato in questo modo.


Quando Fang Tongtian vide lo scatto di rabbia di Fang Shoudao, i suoi occhi tremarono, ma non disse una parola. Tuttavia, gli altri Anziani impallidirono e i loro cuori vennero immediatamente inondati dalla paura. Questo era specialmente vero per l’Anziano che aveva sgridato severamente Meng Hao e gli aveva detto di inginocchiarsi. Il cuore di quell’uomo iniziò a martellargli nel petto in preda alla confusione. Secondo la sua prospettiva, Meng Hao aveva si compiuto dei servizi meritevoli per il clan, ma persino il Principe Ereditario, un discendente diretto del Clan Fang, sarebbe stato costretto a fare un passo indietro in modo da tenere conto gli interessi del clan nella sua interezza. Eppure… la decisione di Fang Shoudao sembrava opposta a questo ragionamento.


Improvvisamente Fang Shoudao si girò verso i membri del clan responsabili del mantenimento del portale di teletrasporto. “Lasciate che vi chieda, quando Hao’er ci ha chiamati, cosa vi ha detto con esattezza di riferire?”


I membri del clan iniziarono immediatamente a tremare e uno di loro rispose, “Il Principe Ereditario… disse… di chiedere al Patriarca, voi signore, se avevate intenzione o meno di cambiare il nome del Bazaar Nuvola Celeste in Bazaar del Clan Fang…”


Fang Shoudao si fermò a riflettere per un breve momento, poi guardò in alto e disse, le sue parole esplosive echeggiarono attraverso l’intero campo di asteroidi, riecheggiando persino nel vuoto esterno. “Il Bazaar Nuvola Celeste è in combutta con dei clan nemici! Hanno escogitato un complotto per danneggiare il Principe Ereditario del Clan Fang in modo da fomentare la guerra civile nella Nona Montagna e Mare. Hanno persino falsamente accusato il nostro Principe Ereditario di furto nei loro confronti, tutto con l’intenzione di provocarci. Questo crimine non può rimanere impunito! Trasmettete l’ordine all’intero Clan Fang, Sterminate il Bazaar Nuvola Celeste. Non lasciate nessuno in vita! Da questo momento, questo posto si chiamerà… il Bazaar del Clan Fang!”


La mente del Guru Nuvola Celeste crollò all’istante, la sua espressione era un mix di shock e incredulità.


“Anziano Shoudao!” pianse.





