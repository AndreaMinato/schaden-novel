---
title: Capitolo 1164 - Patriarca eterno!
pubDate: 2025-03-17T11:17:35.048Z
tags:
    - issth
---


Nell’istante successivo il Guru Nuvola Celeste fece un passo verso Meng Hao. Prima di potersi avvicinare, Fang Shoudao grugnì e si preparò a fare la sua mossa. A quel punto però Meng Hao si fece avanti e bloccò il suo cammino.


“Hao, tu…” Fang Shoudao guardò Meng Hao e notò una strana luce nei suoi occhi mentre guardava il vortice.


Il vortice stava rallentando e a quanto pare aveva perso interesse nel Guru Nuvola Celeste. Iniziò a dissiparsi e le nove armi affilate erano già tornate al suo interno.


Comunque… le quattro figure dall’armatura nera erano ancora all’esterno, quasi come se si fossero dimenticate del vortice. Stavano tutte guardando verso Meng Hao come se fosse di incredibile interesse per loro.


Il cuore di Meng Hao stava palpitando. Non ebbe tempo di prestare attenzione al Guru Nuvola Celeste. La vista delle quattro figure in armatura fece ribollire il sangue dell’Eccelso dentro di lui e la magia della Maledizione del Sigillo del Demone. Incredibilmente, era in qualche modo connesso a quelle figure. Era una connessione invisibile ma Meng Hao era chiaramente in grado di sentire la loro confusione.


Fece un respiro profondo e disse: “Andiamo...” nel momento in cui quelle parole uscirono dalla sua bocca le figure in armatura si mossero. In un battito di ciglia apparvero direttamente di fronte a Meng Hao!


La loro velocità superava largamente quella del Guru Nuvola Celeste con la sua torreggiante aura omicida. Prima che potesse anche solo avvicinarsi, le quattro figure erano già davanti a Meng Hao.


Quello sviluppo fece rimanere senza parole il Guru Nuvola Celeste. Potevano rimanergli anche solo un centinaio di anni ma credeva ancora che non ci fosse nulla al mondo capace di scioccarlo o stupirlo. Comunque, in quel momento, il suo cuore stava battendo all’impazzata.


“Questo…”


Non era l’unico ad essere sconvolto. Fang Shoudao sussultò e i suoi occhi si riempirono di sconcerto. Gli altri coltivatori circostanti, compresi i membri del Clan Fang, erano rimasti tutti a bocca aperta e sconvolti.


Come potevano non esserlo, considerando che quelle quattro figure con l’armatura nera rappresentavano… la terza tribolazione di quando si entrava nel Dao!


Ora, la terza tribolazione non si stava dissipando ma stava ascoltando le parole di Meng Hao come se fossero ordini. Quella scena stava facendo vorticare la mente di tutti.


“Questo è un trucco!” il Guru Nuvola Celeste ruggì, continuando a caricare verso Meng Hao. “Non è possibile che tu possa controllare i Generali di Guerra della Montagna e del Ma…” Comunque, prima di riuscire a finire, iniziò a tremare come se avesse visto uno spirito maligno.


Questo perché vide le quattro figure improvvisamente inchinarsi davanti a Meng Hao.


Si misero su un ginocchio e alzarono la mano destra in aria. Quella era la forma di rispetto più alta che si potesse dare nell’antico Mondo Immortale. Chiunque usasse una forma di saluto simile stava mostrando di essere completamente inferiore all’altro e di offrire il proprio rispetto ad un superiore.


Delle grandi ondate di shock scandagliarono la mente di Fang Shoudao mentre osservava la scena. Semplicemente non poteva credere a quello che stava vedendo. A dire la verità sapeva qualcosa della storia del suo clan e conosceva il termine Onniceleste.


Comunque, c’erano ancora molti aspetti che non gli erano chiari. Anche la sua stessa base di coltivazione era stata affetta dai numerosi cambi di poco prima nella linea di sangue.


Un seme del Dao era apparso anche dentro di lui, suggerendogli di indagare insieme a Fang Yanxu.


Erano persino andati a portare rispetto al clone del Patriarca di prima generazione ed era stato in quel momento che avevano ottenuto le loro risposte.


“Il sangue del clan è cambiato; il volere del Patriarca è arrivato. Lui è la fonte del Dao, il Patriarca Eterno del Clan Fang!” quello era ciò che aveva detto il clone del Patriarca di prima generazione.


Al momento, Fang Shoudao non aveva capito bene cosa intendesse, ma presto aveva messo gli occhi su Meng Hao e il suo cuore era stato scosso alla radice. C’era qualcosa di completamente scioccante in Meng Hao, un’aura che riempiva Fang Shoudao di fanatismo e del desiderio di offrigli la propria venerazione.


Meng Hao poteva controllare la vita e la morte di ogni membro del Clan Fang e poteva anche controllare i semi del Dao nel loro sangue!


Ancora più impressionante per Fang Shoudao era che Meng Hao non fosse più chiaramente un membro ordinario del clan.  Era come una luce brillante e più Fang Shoudao gli si avvicinava, più sentiva il suo sangue ribollire. Inoltre, il desiderio di offrirgli la sua venerazione cresceva drasticamente.


Poco dopo, Meng Hao aveva spazzato via il seme del Dao nell’Anziano, e i dubbi di Fang Shoudao erano stati completamente risolti. A quel punto era certo che Meng Hao fosse la ragione per cui erano avvenute tutte quelle trasformazioni nel Clan Fang. Era colui a cui si era riferito il clone del Patriarca di prima generazione… la fonte della linea di sangue del Dao, il Patriarca Eterno del Clan Fang!


Tutto quello era scioccante di per sé, ma ancora più scioccante era quello che era appena successo con le quattro figure in armatura nera. Fang Shoudao fece un respiro profondo e i suoi occhi brillarono di una strana luce.


“Hao può davvero fare inginocchiare i Generali di Guerra della Montagna e del Mare… può davvero controllarli… questo significa che da questo momento in poi, ogni volta che qualcuno dal Clan Fang proverà ad entrare nel Dao, la terza tribolazione sarà molto più facile da superare!”
I coltivatori circostanti e i membri del Clan Fang stavano guardando la scena sconvolti. Era qualcosa che non avrebbero mai dimenticato.


“Hao… tu… puoi controllarli?” chiese Fang Shoudao, sembrando incerto.


“Uccidetelo!” disse improvvisamente Meng Hao, volendo capire lui stesso la risposta. Con occhi luccicanti, indicò in direzione della nuca del Guru Nuvola Celeste con un intento omicida vorticante. L’azione di Meng Hao fece quasi esplodere la nuca del Guru Nuvola Celeste, che cadde all’indietro. Potevano anche mancargli un centinaio di anni, ed era già impazzito, ma quello non significava che desiderasse morire.


Morire in quel momento e morire tra cento anni erano due cose molto diverse. Voleva chiaramente vivere il più possibile, quindi quando vide le quattro figure innalzarsi in risposta a Meng Hao, quando avvertì le loro auree omicide, quando iniziarono a dirigersi verso di lui… il Guru Nuvola Celeste sentì paura.


Tutta la paura e il terrore per Meng Hao che aveva tenuto sotto controllo fino a quel momento, alla fine esplosero.


“Chi ... chi è veramente? Può mobilitare l’intero Clan Fang in guerra, può far sì che Fang Shoudao dipenda da lui, può anche controllare i Generali di Guerra della Montagna e del Mare!”


L’ultima parte era l’aspetto più critico, per quanto interessava il Guru Nuvola Celeste.


Quando vide Meng Hao controllare la Tribolazione del Dao in cui lui stesso aveva fallito, il suo intero mondo si capovolse. Era come se tutte le sue certezze si fossero sgretolate.


Proprio quando barcollò all’indietro, le quattro figure in armatura si avvicinarono. Da loro esplosero delle auree omicide che avrebbero potuto distruggere Cielo e Terra. Era solo energia, eppure i colori vibravano nel cielo mentre la volta celeste tremava. Il sangue spruzzò dalla bocca del Guru Nuvola Celeste che divenne immediatamente cinque o sei anni più vecchio.


Una strana luce apparve negli occhi di Fang Shoudao quando mormorò: “Secondo le leggende, i Generali di Guerra della Montagna e del Mare erano coltivatori che servivano l’Eccelso e uccidevano gli Esterni sugli antichi campi di battaglia. Si suppone che abbiano costruito un intento omicida fortissimo, fino al punto in cui erano loro a controllare il volere della morte! Ovviamente, le leggende sono vere!”


Gli esperti dello Pseudo Dao erano incredibilmente potenti e sotto circostanze normali non andavano presi alla leggera, ma quando si combatteva contro i Generali di Guerra della Montagna e del Mare… era una cosa completamente diversa!


L’energia da sola era stata sufficiente a ridurre la longevità del Guru Nuvola Celeste di cinque o sei anni.


Solo quello attestava quanto fossero terrificanti e la cosa lasciò il Guru in preda al terrore.


Fece un incantesimo a due mani e mosse il dito di fronte a sé, facendo eruttare la forza dell’Essenza. Proprio quando era sul punto di iniziare a combattere, una delle figure in armatura sollevò la mano destra e fece come per affettare qualcosa.


Quella mossa fece tremare il cielo come se stesse per aprirsi in due. Tutte le difese del Guru Nuvola Celeste crollarono: il suo corpo tremò e in un battito di ciglia invecchiò di altri venti anni!
Il sangue spruzzò dalla sua bocca quando una seconda figura fece lo stesso gesto, seguita dalla terza. La quarta figura seguì il loro esempio con un movimento fluido.


Il Guru Nuvola Celeste era completamente incapace di scansare quei colpi e non poteva nemmeno resistere o controbattere. I boati riempirono l’aria e altro sangue spruzzò dalla sua bocca. Invecchiò improvvisamente di venti anni, quaranta, sessanta… ottanta!


A quel punto aveva solo qualche dozzina di anni rimasti. Sembrava assolutamente anziano ed era circondato da un’aura di morte.


“I Generali di Guerra della Montagna e del Mare rimproverano il Reame dello Pseudo Dao!” Fang Shoudao osservò le quattro figure con occhi luccicanti. Poteva quasi vedere le immagini di un’era antica, in cui un vasto numero di quei Generali della Montagna e del Mare avevano combattuto gli Eccelsi su diversi campi di battaglia.


La mente di Meng Hao tremò mentre guardava la scena. Improvvisamente il Guru Nuvola Celeste lanciò indietro la testa e sorrise amaramente.


“Meng Hao, osi combattere uno contro uno contro di me? Se muoio in questa battaglia almeno posso morire senza rimpianti!” Aveva paura dei Generali di Guerra della montagna e del Mare e di quanto facilmente potessero sconfiggerlo. Sapeva senza ombra di dubbio che sarebbe morto, ma prima che questo succedesse voleva distruggere Meng Hao!


Meng Hao distolse lo sguardo dalle quattro figure in armatura nera e si rivolse verso il Guru Nuvola Celeste mentre i suoi occhi brillarono dal desiderio di combattere.


“Vuoi combattere? Permettimi di avverare il tuo desiderio!” iniziò a farsi avanti, facendo tremare la volta celeste di boati. Si innalzò una forte luce azzurra e in un battito di ciglia si ritrovò di fronte al Guru Nuvola Celeste. Discesero le montagne Immortali e la Magia Supernova esplose insieme ad una Luna Viola. Apparve la Nona Montagna e il Demone di Sangue ruggì.


Si trasformò in un mulinello che vorticò verso il Guru Nuvola Celeste.


Attaccò senza pietà e con un’aria di assoluta prepotenza. La mossa di una mano fece innalzare l’Essenza della Fiamma Divina creando un mare bruciante di fiamme. Il volto del Guru Nuvola Celeste divenne pallido ed eseguì un incantesimo, evocando diverse abilità divine.


In un battito di ciglia lui e Meng Hao si scambiarono una serie infinita di colpi.


La battaglia era incredibile e fece crollare una serie di asteroidi. Il vuoto vibrò e la volta celeste rimbombò. Allo stesso tempo la longevità del Guru Nuvola Celeste continuò ad accorciarsi.


Tredici anni, nove anni, sei anni, tre anni.... un anno!


Dieci mesi, sette mesi, cinque mesi, tre mesi.... un mese!!


Ventisette giorni, venti giorni, tredici giorni, sei giorni.... un giorno!!!


Il sangue e il qi di Meng Hao insorsero, e così anche il suo desiderio di combattere. Fece un passo avanti e diede un pugno.


Era il Pugno dello Sterminio della Vita, seguito dal Pugno del supplizio e dal Pugno dello Sterminio degli Dei!






“MUORI!” ruggì con insorgente intento omicida.


Quei tre pugni riempirono il Guru Nuvola Celeste di un senso di imminente rovina che non era più debole di quella che aveva provato dalle figure in armatura. Lanciò indietro la testa e gridò amaramente, attaccando con tutte le proprie forze. Meng Hao era quasi nel Reame dell’Immortale Dao Onniceleste e il Guru stava respirando con affanno, in quanto coltivatore ferito dello Pseudo Dao!


Erano come meteoriti che si schiantavano uno contro l’altro, creando scintille di luce e facendo innalzare un forte vento.


<strong>
</strong>Si creò una forte tempesta che oscurò la visione di tutti. Comunque, quando si schiarì, Meng Hao stava volteggiando nella volta celeste, sembrando in tutto e per tutto un guerriero celestiale.


Di fronte a lui c’era il Guru Nuvola Celeste, con il sangue che colava dalla sua bocca mentre guardava Meng Hao, con espressione combattuta. Era pieno di rimpianti mentre il suo corpo si sgretolava in tanti pezzi e si trasformava in cenere… che si disperse nella volta celeste.


Fu a quel punto che le quattro figure in armatura nera unirono le mani e si inchinarono davanti a Meng Hao.


Fang Shoudao e gli altri emmbri del Clan Fang sentirono improvvisamente qualcosa dentro di loro, una luce azzurra che brillava, proprio come quella di Meng Hao.


“Il Patriarca Eterno del Clan Fang…” mormorò Fang Shoudao con eccitazione.
                                


                                



