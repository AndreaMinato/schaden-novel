---
title: Capitolo 1172 - Un sermone sul Dao, tenuto dal Sacro Antenato!
pubDate: 2025-03-17T11:17:35.050Z
tags:
    - issth
---


Gradualmente, la luce dell’alba riempì l’area. La porta si aprì di nuovo e il Patriarca Song uscì fuori. Sembrava diverso rispetto a prima. Non sembrava più un vecchio uomo antico; era più giovane e i suoi occhi vibravano di eccitazione. Le ferite che aveva contratto durante la guerra erano ora state guarite, sembrava molto più energico di prima.






Inconsciamente accarezzò la sua borsa da trasporto. Al suo interno… c’era una Vite dell’Illuminazione di Immortalità, un regalo donatogli da Meng Hao, il quale gli dava speranza per riuscire a raggiungere l’Ascensione Immortale…






Dopo aver compiuto alcuni passi all’esterno della baita, il Patriarca Song si girò, poi giunse le mani e si inchinò profondamente. In seguito guardò di nuovo verso l’alto per un breve momento e poi se ne andò via. I membri del Clan Song erano rimasti scioccati alla vista del loro Patriarca. Velocemente realizzarono che una trasformazione scuoti Cielo e rivolta Terra era sicuramente avvenuta in lui.






Nel momento in cui i coltivatori del Clan Song stavano per iniziare a seguire il loro Patriarca, un raggio di luce improvvisamente si proiettò fuori dalla baita in direzione di Song Jia.






A quel punto poté essere sentita di nuovo la voce di Meng Hao. “E’ un piacere rivederti, vecchia amica. Per favore accetta questo regalo di addio. Usalo per nutrire il tuo spirito. Renderà il tuo avanzamento nella base di coltivazione molto più facile.”






Song Jia guardava la luce che fluttuava di fronte a lei. All’interno c’era una giada magica verde smeraldo la quale emanava qi Immortale, si capiva facilmente che non era un oggetto ordinario.






Poi guardò di nuovo verso la baita di legno, un’espressione complessa copriva il suo volto. Alla fine, prese il pezzo di giada e se ne andò con gli altri coltivatori del Clan Song.






Il Clan Song andò via, ma altri coltivatori del Dominio Meridionale continuavano ancora ad arrivare. Verso mezzogiorno, non c’era più spazio. Le folle di coltivatori riempivano il cielo e si allungavano in ogni direzione.






Meng Hao aveva finito di rivangare le sue memorie. Sospirando, si incamminò all’esterno della baita. Non appena apparve, i coltivatori nei dintorni giunsero le mai e si inchinarono eccitati.






“Salute a voi, Sacro Antenato!!”






“Salute a voi, Sacro Antenato!!” le loro voci riecheggiarono in ogni direzione, raggiungendo anche i coltivatori che non riuscivano a vedere Meng Hao a causa della folla, i quali a loro volta si inchinarono e espressero lo stesso saluto. Il suono di tutte quelle voci era come un tuono che rimbombava in ogni dove.






Uno alla volta, i più potenti esperti delle varie sette fecero un passo in avanti per offrire il loro eccitato saluto.






“Capo Setta della Setta del Fato Viola, vi porgo i miei saluti, Sacro Antenato!!”






“Capo Setta della Setta del Demone di Sangue, vi porgo i miei saluti, Sacro Antenato!!”






Meng Hao guardò tutti i coltivatori intorno a lui, molti dei quali riconobbe. Sorridendo, si sedette a gambe incrociate sui gradini di pietra che conducevano alla baita.






“Signore e signori, Compagni Daoisti, benvenuti a casa mia. Sono felice che siate potuti venire. Non sono tornato qui da molti anni e ci terrei davvero molto a ringraziarvi per la vostra cura e il vostro interesse. Avete mantenuto questo posto esattamente come lo ricordavo.”






“Questa è una grande gentilezza che mi è stata rivolta da parte di tutti i coltivatori del Dominio Meridionale. Quindi, parlerò del Dao in questo posto, per sette giorni. Durante questi sette giorni, tutti i coltivatori del Dominio Meridionale sono i benvenuti a rimanere ed ascoltare.”






“Spiegherò come si è evoluta la mia concezione della coltivazione attraverso i vari Reami, vi spiegherò in che modo sono stato illuminato.” Detto questo, scosse le maniche, le nuvole in cielo si aprirono e una brillante luce solare scese verso il basso, in seguito si diffuse un’aura di Immortalità. Quasi all’istante, l’intera zona divenne simile ad un paradiso celestiale.






“Dopo un attento studio,” iniziò lentamente. “sono arrivato alla conclusione che il Dao dei Cieli e della Terra, ed il Dao di un persona stessa, è un ritorno volontario alla propria condizione naturale…” aveva deciso di donare un po’ di buona fortuna ai coltivatori del Dominio Meridionale, sia come ringraziamento per essersi occupati della sua precedente abitazione e anche… per il semplice fatto che considerava questo posto la sua casa. Era diverso da Pianeta Vittoria Orientale.






“Per questo, la coltivazione è anche considerata come la ‘coltivazione della verità’. Dei due caratteri che compongono l’ultimo termine, il primo si riferisce al metodo, il secondo allo stato mentale…” La sua voce sembrava contenere un potere bizzarro che si diffondeva in ogni direzione, il quale fece cadere ogni membro del pubblico, a prescindere dalla loro base di coltivazione, in uno strano stato di simil trance.






“In poche parole, è molto simile a come una volta ho descritto ad una persona i diversi Reami della vita.”






“In passato, varie persone mi hanno chiesto cos’è il Dao… La mia risposta è cambiata in base all’occasione, le circostanze ed il livello della mia base di coltivazione. Infatti, ogni singola volta, ho dato una risposta differente. Non sono sicuro nemmeno quale sarà la risposta che darò la prossima volta che qualcuno me lo chiederà.”






“Tuttavia, c’è una cosa che non cambierà mai, per quanto mi riguarda. Quella cosa è… che non so cos’è il Dao. Ci sono troppe risposte a questa domanda. Tutto quello che so… è che quello che io inseguo è la libertà e l’indipendenza. L’essere libero e privo di ogni vincolo. Questa è la mia verità e questo è il mio Dao!”






“Nella coltivazione della verità, quello che coltiviamo… è il nostro cuore.” La voce di Meng Hao riverberò all’esterno mentre esponeva la sua comprensione del Dao e l’illuminazione che aveva ottenuto riguardo la coltivazione. Le parole che proferì erano come semi che si andarono a seppellire nei cuori dei vari coltivatori.






Forse la maggior parte di loro non percepirà mai quel seme per il resto delle loro vite. O forse… alcuni di loro raggiungeranno un certo punto durante la loro coltivazione o forse riceveranno un’improvvisa epifania la quale gli permetterà di acquisire la buona fortuna contenuta all’interno del seme piantato da Meng Hao.






Si poteva dire che quello che Meng Hao gli stava dando… non era solo un’occasione di illuminazione, ma anche… un percorso da seguire per l’Ascensione Immortale. Se si presentavano le giuste occasioni, per loro, non sarebbe impossibile seguire lo stesso cammino di Meng Hao, riuscendo così a raggiungere… la vera Immortalità.






Anche se non ne fossero stati in grado però, avrebbero potuto ottenere l’illuminazione da quel seme riuscendo così a oltrepassare il Reame Spirituale per poi diventare… falsi Immortali!






Anche se si poteva dire che questo seme Immortale che Meng Hao stava concedendo ai coltivatori del Dominio Meridionale non era minimamente simile al seme Dao contenuto nel sangue del suo clan, comunque, era un gesto di buon augurio da parte sua verso la gente di questa terra. Sperava semplicemente che i coltivatori della sua terra natale diventassero più forti.






“Se il vostro cuore è risoluto, non potrà essere schiacciato dai Cieli e dalla Terra, né potrà essere distrutto da qualunque creatura vivente. Non abbasserete mai la testa in acquiescenza e sarete in grado di proseguire senza esitazione, non smetterete mai di procedere in avanti. Questo è il significato della coltivazione del cuore e della verità. Si tratta di camminare lungo il percorso della coltivazione stessa.”






“La mia vita è stata spesa all’insegna della pratica della coltivazione. Ho iniziato dallo stadio della Condensazione del Qi ed ora eccomi qui, dopo diversi alti e bassi. Fonderò il mio corpo, la mia mente e la mia anima in un’immagine che diventerà come uno spirito nel vostro cuore. Osservatela. Contemplatela. Potrebbe diventare la verità, il percorso ed il cuore che coltiverete!” la voce di Meng Hao sembrava profonda ed antica. I coltivatori circostanti, che fossero sull’isola stessa o in qualsiasi altra zona, rimasero tutti sconvolti e molti raggiunsero immediatamente l’illuminazione.






Passò del tempo. Mentre Meng Hao sedeva fuori dalla baita di legno a parlare del Dao, sempre più coltivatori del Dominio Meridionale arrivarono sul posto. Arrivò della gente persino dalle Terre Nere. Nel corso dei sette giorni, l’isola divenne il fulcro pulsante del Dominio Meridionale.






Mentre Meng Hao parlava, sembrava come se ogni frase, ogni parola che pronunciava provenisse dalla natura stessa, contenevano inoltre un grande Dao. Infatti, c’erano anche alcune persone talentuose tra il pubblico che iniziarono immediatamente a compiere degli avanzamenti nella loro coltivazione.






A causa di questo, l’energia spirituale nell’area si fece più forte e ancora più qi Immortale si raccolse nella zona. Coltivare un giorno in questo luogo corrispondeva ora ad un anno nel resto del mondo.






Adesso questo posto meritava davvero di essere chiamato… Terra Sacra!






Arrivato il terzo giorno, non furono più solo i coltivatori ad essere raggruppati nell’area intorno alla Terra Sacra. Iniziarono ad apparire anche animali selvaggi. Di norma sarebbero stati feroci e violenti, ma al momento erano stranamente docili. Presto riempirono l’area, venendo a loro volta illuminati dalle parole di Meng Hao.






Coltivatori e bestie selvagge potevano entrambi ottenere l’illuminazione sul Dao allo stesso tempo; tutto era calmo e pacifico.






Se ci si guardava intorno, si poteva vedere un enorme pitone che otteneva l’illuminazione, o un enorme ligre prostrata in adorazione. Alcune delle potenti bestie erano viste di rado all’aperto, ma ora si trovavano qui, come se stessero partecipando ad un usuale rito, mentre ottenevano l’illuminazione dalle parole ricolme del Dao di Meng Hao.






Gli uccelli volavano in cerchio nel cielo sovrastante e i pesci saltavano fuori dall’acqua del lago come nel tentativo di sentire con più chiarezza. Persino l’erba e la vegetazione trassero beneficio dal Dao, iniziando poi ad ondeggiare ed emanare energia spirituale.






Il Dominio Meridionale era in tumulto quasi come se fosse stato colpito da un massiccio terremoto.






Mentre Meng Hao teneva il suo sermone sul Dao, i coltivatori del Clan Fang ronzavano in giro in preparazione della cerimonia di coronazione del Capo Clan. I preparativi vennero terminati per primi nelle Terre Orientali, dove vennero innalzati numerosi altari e palazzi. Vennero eretti anche dei portali di teletrasporto.






La cerimonia sarebbe iniziata tra tre mesi, gli inviti iniziarono ad essere spediti attraverso i portali di teletrasporto ai vari clan e sette della Nona Montagna e Mare. L’intera Nona Montagna e Mare era in fermento per la notizia che Fang Xiufeng sarebbe diventato il nuovo Capo Clan.






Non era una questione importante per il Clan Fang. Era un evento rilevante per l’intera Nona Montagna e Mare. La decisione di chi sarebbe diventato il nuovo Capo Clan avrebbe potuto influenzare chiunque. Per esempio, se il Capo Clan era una persona a cui piaceva combattere e muovere guerra, allora sarebbe stato possibile prevedere che molto presto la Nona Montagna e Mare sarebbe stata afflitta dalla guerra.






Se il Capo Clan invece era una persona debole e docile, allora sarebbero potuti nascere altri problemi inevitabili.






Tuttavia… prima che Fang Xiufeng venisse mandato a fare la guardia al Pianeta Paradiso Meridionale, era già ben conosciuto nella Nona Montagna e Mare. Aveva molti amici, come anche molti nemici.






Virtualmente tutti i clan e le sette avevano interagito con lui in passato, lo conoscevano bene. Era conosciuto come una persona che non parlava molto. Tuttavia, quando parlava, seguiva sempre la parola che aveva dato. Era duro e inflessibile oltre che una vecchia volpe quando si parlava di complotti.






Aveva diversi trucchi a disposizione. Combatteva con decisione e non era mai sciatto. Tempo fa quando Meng Hao era piccolo, alcuni membri del clan che avevano adocchiato il suo Frutto del Nirvana gli avevano lanciato delle occhiate quasi come se volessero mangiarlo in un solo boccone. Meng Hao era corso da suo padre in lacrime per raccontargli quello che era successo.






Quella notte, Feng Xiufeng sguainò la sua spada e iniziò un massacro. Quella notte uccise dozzine di membri del clan sovversivi, cosa che non scioccò solo il Clan Fang, ma l’intera Nona Montagna e Mare.






Da quel punto in poi, tutti sapevano che Fang Xiufeng… era una persona protettiva, protettiva ad un livello indescrivibile.






Con una personalità del genere, Feng Xiufeng finì per avere molti amici e allo stesso tempo… molti nemici.






Si poteva immaginare quanto sarebbe stato impegnativo ed eccitante il giorno della cerimonia, quando i vari clan e sette della Nona Montagna e Mare sarebbero venuti a portare i loro omaggi. Era anche molto probabile che alcuni dei suoi nemici sarebbero venuti a sfidarlo, utilizzando la scusa di scambiarsi dei consigli sul combattimento.






Era una cosa permessa nell’occasione della celebrazione di un nuovo Capo Clan di una setta. Dopo tutto, quando la cerimonia sarebbe finita, quella persona non avrebbe potuto più perseguire faccende personali, al contrario, si sarebbe dovuta concentrare interamente sulla setta o clan di cui diventava capo.






Dopo quel giorno, tutti i rancori sarebbero stati dissolti.






Ovviamente, era solo una formalità. A meno che non ci fosse stata un qualche tipo di inimicizia ai livelli di vita o morte, nessuno avrebbe scelto di lanciare una sfida. Chiunque fosse diventato Capo Clan o Capo di una Setta doveva possedere una base di coltivazione incredibilmente potente, tanto forte da poter sostenere tutti quelli intorno a lui. Perciò, questa usanza serviva anche a dimostrare la sua prodezza in battaglia in modo da instillare timore nei cuori di tutto il pubblico.
                                


                                



