---
title: Capitolo 1175 - Incanalando la Scintilla!
pubDate: 2025-03-17T11:17:35.050Z
tags:
    - issth
---


Gli occhi di Meng Hao brillarono mentre guardava verso la grande città nera ricoperta di vegetazione bianca. Poi guardò verso la scintilla che volteggiava sopra di essa e i suoi occhi brillarono di determinazione.


“Non importa come, riuscirò a prendere quella scintilla!” mormorò. Quello era il suo obiettivo, non sarebbe stato soddisfatto di rinvigorire semplicemente la sua attuale Fiamma Divina. Anche se ce n’era molta lì, la quantità che aveva acquisito l’ultima volta era stata limitata.


Era un semplice stralcio di Essenza. Anche se l’avesse rinvigorito, la quantità con cui si sarebbe ritrovato alla fine sarebbe stata limitata, proprio come prima. Se voleva di più, avrebbe avuto bisogno dell’Essenza stessa. Quell’Essenza… si trovava nelle profondità di quel luogo. Si trovava dove si trovavano le città, e specialmente all’interno di quelle scintille di fiamma.


Meng Hao si mise in moto mentre si addentrava sempre più a fondo di quel luogo. Si fermò alla pagoda più vicina, dove si mise a gambe incrociate rilasciando la sua base di coltivazione e iniziò ad assorbire più Fiamma Divina nell’Essenza che già aveva.


Presto si ritrovò completamente circondato dal fuoco. Comunque, la forza della sua base di coltivazione era molto superiore a quella che era aveva l’ultima volta che era stato lì. La sua espressione non era cambiata di fronte alla Fiamma Divina, che assorbì rapidamente.


Dopo il tempo necessario ad un bastoncino di incenso di bruciare, si mise in piedi e procedette verso la pagoda successiva. Il tempo passava e mentre continuava ad assorbire sempre più Fiamma Divina, l’Essenza della Fiamma Divina dentro di lui si ingrandiva e diventava più potente.


A quel punto stava semplicemente rimpolpando la Fiamma Divina senza guadagnare altra Essenza. Era un processo che non poteva continuare all’infinito. Comunque, voleva procedere con cautela e stava usando quel metodo per avvicinarsi alla città nera, per osservare la scintilla che fluttuava sopra di essa.


Non ci volle molto prima che passasse mezzo mese. Meng Hao aveva superato diverse pagode, assorbendo continuamente le fiamme finché la sua Fiamma Divina diventò dieci volte più grande di quando era entrato in quel posto.


Capiva che la prossima volta che avrebbe rilasciato l’Essenza della Fiamma Divina il suo potere avrebbe superato largamente quello dell’ultima volta, fino a raggiungere un grado terrificante. Alla fine raggiunse il punto in cui non poteva più assorbire altro. Dentro di sé, sospirò.


Sapeva di essere al limite e se voleva raggiungere un livello più alto non poteva solo assorbire la Fiamma Divina dell’area circostante. Aveva bisogno di andare più in profondità e di assorbire l’Essenza stessa.


“Quelle scintille sembrano stranamente pericolose…” pensò mentre sedeva in cima ad una delle pagode, ammirando la città nera all’orizzonte. C’erano ancora decine di migliaia di pagode tra lui e la città. Dopo una piccola riflessione continuò il suo cammino, lanciandosi in avanti ad una velocità tale da lasciare dietro di sé delle immagini residue. La sua determinazione era tale da fargli ignorare qualsiasi sentimento di crisi e farlo continuare.


La Fiamma Divina vorticò intorno a lui e anche la volta celeste divenne un mare di fuoco. Comunque, Meng Hao volò attraverso il fuoco alla massima velocità, facendo innalzare un forte vento al suo passaggio, che fece danzare le fiamme. Presto superò oltre 5000 pagode.
Anche se la temperatura delle fiamme continuava a crescere, lui non rallentò minimamente.


8000, 10000, 15000, 20000, 30000…


Meng Hao navigò in aria lanciando l’intero mondo della Fiamma Divina nel caos. Le fiamme danzavano e presto rimasero solo 10000 pagode tra lui e la città nera.


A quel punto la temperatura era così alta che il sudore stava colando dalla sua fronte e stava respirando con affanno. La luce azzurra si diffuse intorno a lui mentre la forza dell’Immortale Dao Onniceleste esplose. Continuò a spingersi in avanti, superando le ultime 10000 pagode fino ad apparire direttamente fuori dalla città nera.


Essere così vicino permise a Meng Hao di percepire chiaramente la sua grandezza e la sua imponenza. Quando ammirò la vegetazione candida che ricopriva le mura, venne pervaso da una strana sensazione.


Fece un respiro profondo e attraversò lo spazio fino ad apparire in cima al muro della città. Quando guardò in basso, le sue pupille si restrinsero.


Invece di vedere una zona residenziale, vide un’enorme struttura in espansione che ricordava un palazzo Imperiale.


Al centro del palazzo Imperiale e al centro della città stessa si trovava un tempio in macerie. Incredibilmente, un’enorme trono d’oro si riusciva a vedere tra le rovine del tempio e su di esso giaceva una pila di pelle umana!


La pelle era intatta e sembrava essere appartenuta ad un vecchio uomo. A quanto pareva era stato scuoiato vivo e poi la sua pelle era stata usata per ricoprire il trono. Era una vista bizzarra e anche più bizzarro era il fatto che, volteggiando, 3000 metri sopra il trono, c’era la scintilla.


Gli occhi di Meng Hao si spalancarono. Più attento che mai, andò avanti lasciando immagini residue dietro di sé. Nel momento esatto in cui si mosse, una mano si allungò dalla fiamma e si chiuse intorno all’immagine residua che aveva lasciato dietro di sé, come se stesse cercando di strappargli il cuore dal corpo.


Gli occhi di Meng Hao tremarono di intento omicida mentre guardava indietro verso la mano di fiamme, che immediatamente iniziò a ritirarsi all’interno delle fiamme. Comunque, Meng Hao allungò la mano e fece come per afferrare qualcosa.


“Fuori di qui!” disse, grugnendo freddamente. Le fiamme dietro alla mano tremarono improvvisamente e una figura ne venne trascinata fuori. Era un corpo composto interamente di fuoco, senza tratti facciali. Anche se aveva la forma di una persona, non era chiaramente un coltivatore.


“Spirito della Fiamma!” pensò, con occhi spalancati. Lo spirito della fiamma urlò, smuovendo il mare di fiamme circostante. Improvvisamente, centinaia e centinaia di spiriti di fiamma apparvero, traboccanti di brutalità e rabbia.


Anche la fiamma che era in aria luccicò. Gli spiriti di fiamma caricarono verso Meng Hao.


Meng Hao si accigliò mentre più di un migliaio di spiriti di fiamma incattiviti si avvicinavano a lui. Allungò la mano con uno sbuffo, eseguendo un incantesimo e muovendo poi un dito. Immediatamente, diverse montagne Immortali apparvero, brillando di luce azzurra mentre si schiantavano verso gli spiriti di fiamma. Delle urla miserabili risuonarono mentre quasi tutti gli spiriti di fiamma venivano schiacciati. Mentre venivano distrutti si trasformarono nella Fiamma Divina che si disperse.


Meng Hao non si fermò. Continuò a volare direttamente verso la scintilla. Mentre si avvicinava, allungò la mano e tentò di agguantare qualcosa. Immediatamente si sentì un ruggito venire dal mare di fuoco in quell’area.


“Questa è la Sacra Terra dei Cinque Draghi e stiamo seguendo gli ordini dell’amato Dao Fang, per reprimere Hoyan Zi! Non ci importa della vostra identità, andatevene immediatamente! Rimanete e verrete distrutto nel corpo e nell’anima!”


Mentre quella voce riecheggiava, il mare di fiamme si contorse e iniziò a formarsi una grande fiamma a forma di mano, che poi si lanciò verso Meng Hao. Sembrava quel tipo di mano che sarebbe comparsa in una Tribolazione.


Si avventò su Meng Hao come per afferrarlo e schiacciarlo, ma gli occhi di Meng Hao brillarono di una fredda luce ed eseguì un incantesimo con la mano sinistra, indicandolo. Immediatamente si poterono sentire dei forti rumori e si aprì una fessura di fronte a lui. Le mani del Demone di Sangue apparvero e allargarono ulteriormente il portale, permettendo al Demone di Sangue di caricare la mano di fiamma con un potente ruggito.


Una forte esplosione risuonò mentre la mano di fiamma e il Demone di Sangue iniziarono a combattere. Allo stesso tempo, la mano destra di Meng Hao scattò in avanti come un fulmine, entrando in contatto con la scintilla. In quel momento la sua mente tremò e una fredda risata uscì dal mare di fuoco sopra di lui.


“Stupido ignorante! Cosiddetto Immortale. In tutti questi anni diversi imbecilli come te sono venuti dal Mondo Immortale per cercare di acquisire il nucleo degli insegnamenti Daoisti e le dottrine di Houyan Zi.”


“Alla fine, nessuno di loro ci è mai riuscito. L’unica cosa che hanno acquisito è stata una morte prematura. E ora, nessuno riuscirà a salvarti.”


Proprio quando Meng Hao toccò la scintilla, qualcosa che sembrava una pupilla verticale si aprì dentro la fiamma.


Guardò Meng Hao senza emozioni.


“Vuoi acquisire altra Essenza?”


“Vuoi acquisire la vita eterna?”


“Vuoi avere una magia Daoista che ti permetta di sterminare i Cieli?”


“Dao Fang una volta disse che il Mondo Immortale era destinato a sperimentare la tribolazione. Disse che le terre Immortali sarebbero invecchiate e che gli Immortali sarebbero morti. Impossibile! Mi rifiuto di arrendermi! Mi rifiuto di ammettere la sconfitta! “


“Posso darti la mia Essenza, posso darti la mia magia Daoista, e posso darti il potere! Comunque, dovrai portare con te il mio più profondo desiderio. Devi uccidere Dao Fang!”


“Uccidi Dao Fang!”


La mente di Meng Hao tremò dalla pazzia di quella voce. Conteneva molto odio e ossessione e mentre riempiva la mente di Meng Hao sembrava anche influenzare le terre della Fiamma Divina intorno a lui. Il fuoco si innalzò alto nel cielo.


Allo stesso tempo la scintilla si rimpicciolì nel suo palmo, fondendosi con il suo corpo e affondando dentro di lui, diventando... una parte di lui!


A quanto pareva, alla fiamma non importava che Meng Hao fosse d’accordo o meno. Si fuse con lui. Se avesse avuto successo, allora in qualche modo Huo Yanzi sarebbe stato considerato reincarnato. Anche se quella reincarnazione fosse stata a malapena all’altezza di una delle Essenze di Meng Hao, lui avrebbe accettato con piacere.


Se il processo non fosse andato a buon fine… allora Meng Hao sarebbe morto. Poi la fiamma avrebbe aspettato il prossimo Immortale per passare la sua eredità. Forse qualcuno sarebbe arrivato e sarebbe diventato il successore di questa Essenza!


Il mondo della Fiamma Divina si contorse. Incredibilmente, diverse fiamme iniziarono a sorgere in aria, lanciandosi direttamente verso… Meng Hao!


Se si guardava la scena dall’alto sarebbe stato più chiaro capire cosa stava succedendo. Il mare di fuoco si stava rimpicciolendo con Meng Hao al centro. Tutto il fuoco veniva risucchiato dentro di lui.


Stava andando a fuoco e un ruggito gutturale stava uscendo dalle sue labbra. Le fiamme eruttarono da dentro di lui, mentre veniva colpito da un dolore assurdo. Il sentimento di morte imminente lo pervase.


Sapeva che si stavano stagliando due sentieri di fronte a lui. Se avesse avuto successo allora sarebbe riuscito a controllare veramente l’Essenza e sarebbe diventato molto più potente di prima. Se avesse fallito, allora si sarebbe trasformato in cenere.


Non c’era una terza opzione.


La voce fredda risuonò ancora dal mare di fiamme: “In tutti questi anni nessuno ha avuto successo. Non vedo l’ora di vederti bruciare vivo.” A quanto pareva il proprietario di quella voce aveva visto molti coltivatori come Meng Hao morire cercando di accettare il lascito di quell’Essenza.


<strong>Gli occhi di Meng Hao erano di un rosso brillante ed era impossibile capire quale parte fosse rossa per il sangue e quale per la fiamma. Il suo corpo stava appassendo e i suoi capelli andavano a fuoco. Anche la sua borsa da trasporto sembrava incapace di resistere a quella forza e stava iniziando a sciogliersi. Meng Hao, avvertendo tutto ciò, la lanciò lontano da sé. Capendo le sue intenzioni, il mastino lasciò uscire un forte ululato e afferrò la borsa. </strong>


<strong>
“Essenza Futile della Fiamma Divina, pensi di potermi fare qualcosa?” gli occhi di Meng Hao luccicarono. Poteva percepire la crisi imminente eppure, per lui, non era nulla comparato a quello che aveva vissuto nella Sfera del Vortice di Vento.</strong>
                                


                                



