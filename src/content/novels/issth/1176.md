---
title: Capitolo 1176 - Grande Cerchio, Corpo Fisico!
pubDate: 2025-03-17T11:17:35.050Z
tags:
    - issth
---


Gli occhi di Meng Hao erano di un rosso brillante e i suoi vestiti stavano bruciando, rivelando il suo corpo muscoloso.


Si stava sottoponendo al battesimo della Fiamma Divina ed era circondato da un mare di fuoco.


Le fiamme vorticavano intorno a lui, riversandosi nei suoi occhi, nelle orecchie, nel naso e nella bocca. Sul suo volto comparve un’espressione feroce mentre faceva ruotare la sua base di coltivazione, chiudendo tutti i suoi orifizi, persino i pori della pelle.


“La Fiamma Divina sarà anche potente, ma non è invincibile! Userò questa fiamma per raffinare il mio corpo, per portarmi su un altro livello!” Mosse entrambe le mani facendo apparire le Lampade dell’Anima del suo corpo fisico del Reame Antico.


Ne aveva nove in totale, ma solo due erano accese. Le altre erano tutte scure.


Un corpo fisico del Reame Antico come quello di Meng Hao era una cosa rara, e si trovava infatti nel Reame Antico. Le sue Lampade dell’Anima inizialmente sarebbero state spente e poi si sarebbero accese!


Mentre il suo corpo fisico diventava più potente e mentre praticava la coltivazione, avrebbe acceso quelle Lampade dell’Anima una per una!


“Raffinamento!” ruggì, facendo vorticare le fiamme intorno a sé. Non riuscivano ad entrare nel suo corpo ma piuttosto iniziarono ad arrostirlo dall’esterno.


Tremò e fece rapidamente un incantesimo a due mani. Non stava usando alcun tipo di magia per il miglioramento fisico, ma piuttosto… una tecnica di creazione di elisir!


Il Dao dell’Alchimia di Meng Hao era uno di quelli in cui poteva usare Cielo e Terra come fornace per gli elisir e il suo corpo come elisir medicinale! In quel modo poteva utilizzare le tecniche di creazione degli elisir per migliorare il suo corpo. Comunque, quello che stava facendo in quel caso, non era utilizzare Cielo e Terra come fornace ma piuttosto il suo stesso corpo.


Il suo corpo era sia fornace che elisir medicinale, mentre cercava di usare il potere delle fiamme che lo circondavano per diventare ancora più forte!


Dei fortissimI rumori riecheggiarono. Gli occhi di Meng Hao erano chiusi e il suo corpo era di un rosso brillante mentre continuava ad eseguire incantesimi di sigillo a due mani.
Le sue mani si muovevano così rapidamente che sembravano sfuocate, e lanciava incantesimi non intorno a sé, ma su sé stesso.


Anche il guardiano di quel posto, che rimaneva ancora nascosto, era scioccato.


Comunque, iniziò a ridere freddamente.


“Nessuno può farcela! Con la maledizione del grande Dao Fang, non c’è nessuno nella Sfera della Montagna e de Mare che possa fondersi con la fiamma del rinnegato Houyan Zi!”


Gli occhi di Meng Hao si spalancarono improvvisamente e brillarono di rosso.
Mentre guardava verso il cielo vuoto, disse: “Ripetilo una volta che l’avrò assorbita!”


Anche se non poteva vedere la persona che stava parlando, il guardiano era sconvolto come prima dall’energia che si stava innalzando da Meng Hao.


Lanciò indietro la testa e gridò mentre il suo corpo fisico si sottoponeva a continui miglioramenti. Mentre il mare di fuoco intorno a lui si agitava, mentre l’Essenza sbatteva contro di lui… la sua terza Lampada dell’Anima si accese!


Quando ciò accadde i boati riecheggiarono da dentro di lui. Il suo corpo divento più potente di prima e la forza del suo corpo fisico passò ad un livello superiore. Ora era molto più forte di prima!
Mentre il suo corpo fisico diventava più forte, iniziò a sopportare con sempre maggiore facilità il mare di fiamme. Comunque, fintanto che la scintilla rimaneva dentro di lui, il fuoco circostante lo avrebbe bruciato in eterno.


O si sarebbe trasformato in cenere, oppure avrebbe completato l’assorbimento del mare di fuoco.


“Raffinare il mio corpo era il primo passo. Solo portando il mio corpo ad un giusto livello potrò assorbire con successo la Fiamma Divina. Il mio corpo è come una fornace per elisir; se le si dà troppo calore allora esploderà!” Strinse i denti e la sua espressione cambiò. Ruotò pienamente la sua base di coltivazione, combattendo contro il mare di fuoco che cercava di penetrarlo e accumulando la forza Immortale dentro al suo corpo per migliorarsi ancora di più!


Si sentirono delle esplosioni mentre il mare di fuoco lo inglobava.


Era come se desiderasse davvero scioglierlo come un elisir medicinale!


Il mastino ululò sommessamente ma non poté avvicinarsi. Meng Hao gli aveva già dato ordini precisi, dicendogli di non avvicinarsi.


Meng Hao stava appassendo rapidamente e proprio quando sembrava sul punto di non farcela, i suoi occhi si spalancarono di nuovo. Lanciò indietro la testa e gridò mentre la quarta Lampada dell’Anima si accendeva.


La luce di quella Lampada dell’Anima gli diede un po’ di spazio per respirare. Il suo corpo era il doppio più potente di prima. I suoi occhi brillarono mentre eseguiva altri incantesimi a due mani con ancora più velocità di prima, producendo sempre più marchi di sigillo.


“Andiamo!!” pianse, muovendo entrambe le braccia e permettendo al mare di fuoco di inglobarlo nuovamente… presto si accese anche la sua quinta Lampada dell’Anima.


La sua energia si innalzò ad un livello impressionante, e non era per la sua base di coltivazione, bensì per il qi e il sangue del suo corpo fisico!


La forza che stava dimostrando sconvolse il guardiano nascosto, che apparve improvvisamente in lontananza, un uomo di mezza età che indossava un’armatura dorata. Sembrava un guerriero celeste e, al momento, aveva un’espressione di completo stupore dipinta sul volto.


Non avrebbe mai immaginato che Meng Hao sarebbe durato così a lungo. In passato nessuno era stato capace di durare più di dieci respiri prima di venire ucciso.


“La scintilla è eterna,” disse il guardiano freddamente, guardando Meng Hao come se fosse un uomo morto. “La Fiamma Divina è sconfinata. Puoi resistere quanto vuoi, ma significa solo che soffrirai più a lungo.”


Quasi nello stesso istante in cui quelle parole uscirono dalla sua bocca, gli occhi di Meng Hao si aprirono nuovamente. Guardò attraverso il mare di fuoco e sorrise leggermente al guardiano.
A causa del dolore che stava sopportando, il sorriso sembrava particolarmente feroce.


“Se non mi sbaglio, non puoi farmi nulla mentre sto cercando di assorbire la scintilla,” disse. “In questo caso… perché non ti siedi e non ti godi lo spettacolo? Guarda… come andrebbe usata la scintilla! Guarda… come assorbire questo mare di fiamme in questo posto. Lo risucchierò tutto. Dopodiché… Guarda come ti distruggerò!”


La cattiveria nella voce di Meng Hao fece brillare il volto del guardiano. Quello che aveva detto Meng Hao era giusto; non poteva interferire con il processo di assorbimento. La Fiamma Divina era al suo stadio più selvaggio e, indipendentemente da quello che stava facendo Meng Hao, se si fosse avvicinato la fiamma sarebbe impazzita ulteriormente.


Dopotutto, la scintilla conteneva il volere di Houyan Zi. Normalmente quel volere era soppresso, ma quando si trattava di passare il lascito ad un Immortale, eruttava selvaggiamente.


Infatti il guardiano… non osava avvicinarsi.


Poteva solo aspettare che Meng Hao morisse mentre cercava di accettare il lascito.


Il suo volto si illuminò quando sentì riecheggiare dei forti rumori da Meng Hao, che stava appassendo ancora di più. Il suo qi e il suo sangue erano stati completamente bruciati, ma fu a quel punto che si accese la sua sesta Lampada dell’Anima!


Quando ciò accadde, Meng Hao iniziò a respirare con affanno. Aggiungendo la sesta Lampada dell’Anima, il tempo in cui poteva resistere alla Fiamma Divina si era esteso. Comunque, era ancora obbligato a usarla per i suoi scopi di miglioramento esteriore; ancora non osava assorbirla internamente. Se la fiamma avesse iniziato ad infuriare sia all’esterno che all’interno nel suo stato attuale, sarebbe senz’ombra di dubbio morto.


“Devo essere più forte. RAFFINAMENTO!” La velocità dei suoi incantesimi raddoppiò. Per migliorare il suo corpo fisico a livelli altissimi di potenza arrivò addirittura a stimolare la scintilla che aveva dentro di sé. Quello fece diventare ancora più intenso il mare di fuoco intorno a lui.


Un fuoco sconfinato infuriò facendo indietreggiare sia il guardiano che il mastino.


Meng Hao sembrava ormai ridotto ad un mucchio di ossa. Comunque, i suoi occhi brillarono mentre la sua settima Lampada dell’Anima si accendeva.


Nel momento in cui la settima Lampada dell’Anima prese vita, il corpo fisico di Meng Hao sperimentò una crescita di potere senza precedenti. Il suo cuore batteva come tuono. Era molte volte più forte di prima, così tanto che se avesse dovuto incontrare il coltivatore della Schiera della Prima Montagna, Dao Celeste, un singolo pugno gli sarebbe bastato per fargli tossire sangue…


Il suo corpo fisico era arrivato ad una potenza inimmaginabile e stava continuando a rafforzarsi. Per Meng Hao, quel mondo della Fiamma Divina era un posto ricco di incredibile fortuna quando si parlava di corpo fisico.


Ovviamente, tutto questo assumendo che Meng Hao sarebbe riuscito ad assorbire con successo l’Essenza della Fiamma Divina. Se non ci fosse riuscito… non importava quanto forte fosse diventato il suo corpo fisico, sarebbe stato tutto vano!


“Posso accenderne un’altra!” disse. Stava per appassire completamente ed era in affanno. Anche se il suo corpo fisico era in quello stato potentissimo, la fiamma della sua forza vitale era debole. Il mare di fuoco continuava a migliorare il suo corpo fisico, eppure allo stesso tempo consumava la sua forza vitale.


La continua crescita della forza del suo corpo fisico era insufficiente a rinforzare la sua forza vitale. Nemmeno il potere di recupero del suo Strato Eterno poteva fare fronte alla distruzione portata dall’Essenza della Fiamma Divina. Proprio quando la visione di Meng Hao iniziò a farsi debole, si colpì il petto con la mano, stimolando il proprio cuore, che si riempì di potere e fece accelerare il flusso di sangue e di qi del suo corpo. Quella mossa gli ridiede vigore.


ROOOOOOOOOOOOAAARRRR!!


In quel momento critico, si accese la sua ottava Lampada dell’Anima.


In un istante la forza del suo corpo fisico raggiunse un livello impressionante. Aveva raggiunto il vertice del Reame Antico ed era solo ad un passo dall’uguagliare il grande cerchio del Reame Antico.


“Inutile,” disse il guardiano, fissando Meng Hao. “Quello che stai facendo è come bere veleno per dissetarti. Il mare di fuoco è sconfinato e tra qualche istante potrò vederti bruciare fino a diventare un cumulo di cenere!” Anche se l’uomo era internamente scosso, continuava a credere che fosse impossibile per chiunque superare la maledizione del grande Dao Fang.


Meng Hao guardò l’uomo attraverso le fiamme.


“Bene allora, guarda attentamente,” disse con voce roca. Improvvisamente fece sì che la sua base di coltivazione cessasse qualunque tipo di resistenza contro il mare di fuoco. Aprì tutti i pori e gli orifizi, permettendo al mare di fiamme di attraversarlo senza alcun riserbo.


Il dolore lo pervase e tremò con violenza, stringendo i denti. Quel tipo di dolore superava quello che aveva provato durante il miglioramento fisico. Fortunatamente il suo corpo era molto più forte di prima, altrimenti si sarebbe trasformato in cenere prima di qualche respiro.


La scintilla dentro di lui sembrava chiamare la Fiamma Divina, facendolo fremere di rabbia.


Meng Hao era il centro di tutto ed era come se le fiamme avessero finalmente trovato il posto che cercavano da tempo.


Mentre si riversavano dentro di lui, la sua base di coltivazione eruttò del potere di un Immortale Dao Onniceleste. La luce azzurra brillò e il suo terzo Frutto del Nirvana venne assorbito completamente!


Quando questo accadde, passò dall’essere al sessanta o settanta percento di un Immortale Dao Onniceleste fino ad un livello ancora più alto.


Il mare di fuoco intorno a lui vorticò e si riversò nel suo corpo.


Incredibilmente, stava usando la scintilla per migliorare ulteriormente il suo terzo Frutto del Nirvana!


Prima aveva raffinato il proprio corpo, poi il Frutto del Nirvana. Quella era l’idea che aveva avuto Meng Hao: prendere in prestito l’energia dell’Essenza della Fiamma Divina per diventare ancora più potente, tutto con lo scopo di assorbire interamente il Frutto del Nirvana!


“Quella luce azzurra… è…” gli occhi del guardiano si spalancarono.


Anche se aveva visto la stessa cosa poco prima, non aveva prestato molta attenzione.
Ora, la luce azzurra che brillava e risplendeva nel mare di fuoco, lo costrinse a prestare tutta la sua concentrazione. La sua bocca si spalancò.
