---
title: Capitolo 1177 - Il Vero Dao Immortale!
pubDate: 2025-03-17T11:17:35.051Z
tags:
    - issth
---


“Un Immortale Dao Onniceleste! Impossibile!” disse il guardiano con voce roca. “Come può esserci un Immortale Dao Onniceleste nella Sfera della Montagna e del Mare? Impossibile!” Non aveva prestato molta attenzione alla luce azzurra di Meng Hao, prima. Dopotutto c’erano molte magie Daoiste e oggetti magici di difesa che potevano emettere lo stesso tipo di luce. Non sarebbe stato realistico pensare ad un Immortale Onniceleste ogni volta che si vedeva una luce azzurra.


Da quello che ricordava, gli Immortali Dao Onnicelesti erano leggendari e solo delle figure potentissime potevano contarsi nelle loro fila. In quanto semplice guardia che era stata confinata in quel luogo, gli Immortali Dao Onnicelesti erano il tipo di esseri che superavano di gran lunga le sue possibilità.


Se Meng Hao non fosse stato inglobato dalle fiamme e illuminato dalla luce azzurra che superava quella della Fiamma Divina, cosa che era stata motivo di circospezione da parte del guardiano, allora questo non avrebbe mai riconosciuto che si trattava della luce dell’Immortale Dao Onniceleste.


Un bagliore freddo illuminò gli occhi di Meng Hao e dal suo corpo fisico si avvertirono dei rumori scrocianti. La sua base di coltivazione si innalzò e il suo Frutto del Nirvana si fuse con lui grazie alla Fiamma Divina.


Presto raggiunse il settanta percento!


Tremando, lanciò indietro la testa e ruggì. La luce azzurra che brillava dal suo corpo si fece ancora più intensa, diffondendosi in ogni direzione con un’incredibile forza che sembrava capace di soffocare quella della Fiamma Divina.


Infatti, le fiamme che si stavano lanciando verso Meng Hao si fermarono sul posto.


Comunque, non importava quanto fosse potente quella luce azzurra, la scintilla dentro Meng Hao continuava a spingersi contro la Fiamma Divina, esercitando più forza e facendola muovere nuovamente. Tutte le fiamme del mondo intero tremarono.


Meng Hao si scosse violentemente dentro al mare di fuoco. Stava raggiungendo il punto in cui non sarebbe riuscito a sopportare oltre. Il suo corpo stava iniziando a distruggersi e la Fiamma Divina stava rendendo più difficile la rotazione della sua base di coltivazione.


Se non fosse stato per la presenza della luce azzurra, Meng Hao sarebbe già morto.


“Dao Onniceleste!” urlò Meng Hao in quel momento critico. Il suo terzo Frutto del Nirvana si fuse ancora di più con lui. Altra luce azzurra si diffuse per una distanza di trenta metri.


In quei trenta metri, nulla esisteva se non un’intensa luce azzurra.


A quel punto il suo terzo Frutto del Nirvana era assorbito all’ottanta percento!


In condizioni normali, quel dieci percento che si era appena fuso ci avrebbe impiegato come minimo un mese. Ora, con la Fiamma Divina bruciante, il processo si era completato in un istante.
Quella era un’opportunità per Meng Hao.


Comunque, quell’opportunità venne oscurata da un’ombra di morte.


Con l’ottanta percento della forza di un Immortale Dao Onniceleste, Meng Hao poté rilassarsi per un momento. Il suo Strato Eterno lavorò rapidamente per riparare la sua forza vitale, eppure anche così poteva percepire una minaccia imminente provenire dalla Fiamma Divina.


“Morirai sicuramente!” disse il guardiano. “Che importa se sei un Immortale Dao Onniceleste? Non avrei mai immaginato che dopo essere rimasto qui di guardia per tutti questi anni, sarei stato in grado di vedere bruciare vivo un Immortale Dao Onniceleste proprio di fronte ai miei occhi!”


L’uomo lanciò indietro la testa e rise.


“Ti stai esaltando troppo in fretta,” disse Meng Hao con voce graffiante. I suoi occhi brillarono di determinazione mentre allungava la mano destra e la spingeva con forza sulla propria fronte.


Una forza incredibile crebbe nella sua mente ed era quasi come se stesse attaccando il suo terzo Frutto del Nirvana. Il suo intero corpo tremò e tossì tre boccate di sangue. Quasi immediatamente il sangue si trasformò in una nebbia di sangue e il corpo di Meng Hao appassì ulteriormente. Comunque, era capace di usare la forza rilasciata dal suo colpo per assorbire ancora il Frutto del Nirvana.


Novanta percento!


Il novanta percento di un Immortale Dao Onniceleste!


La luca azzurra esplose da lui. Non raggiunse più i trenta metri, ma piuttosto i trecento!
Una crescita esponenziale! Allo stesso tempo, la forza vitale di Meng Hao esplose e venne significativamente ristorata.


Respirò con affanno per un momento e poi buttò indietro la testa e ruggì, un ruggito che fece crollare decine di migliaia delle 990000 pagode intorno a lui.


Quello sviluppo face spalancare la bocca del guardiano. Guardò Meng Hao in completo shock, incapace di credere a quello che stava vedendo. Improvvisamente la sua sicurezza iniziò a vacillare ed ebbe la sensazione che forse… Meng Hao avrebbe potuto farcela, dopotutto.


“Impossibile,” mormorò l’uomo con occhi pieni di devozione e stupore. “Il grande Dao Fang ha una base di coltivazione torreggiante. La sua maledizione non può essere spezzata da nessuno nella Sfera della Montagna e del Mare! Ha detto che nessuno può acquisire il suo lascito, quindi nessuno può farlo!”


“Se la maledizione di Dao Fang è davvero impossibile da spezzare,” disse Meng Hao, “allora perché sei di guardia? E perché questo posto ha bisogno di un guardiano?” allungò la mano destra e la spinse oltre, facendo fremere la Fiamma Divina per poi fermarla.


Nei trecento metri di luce azzurra non c’era traccia della Fiamma Divina. Era stata tutta espulsa dal perimetro, permettendo così a Meng Hao di respirare.


Il suo strato Eterno insorse, ravvivando la sua forza vitale e rimettendolo in sesto.


Insieme al potere dell’Immortale Dao Onniceleste, assicurò che l’energia di Meng Hao crescesse ulteriormente. I colori brillarono sopra di lui e anche se in genere non c’era un meteo specifico in quel posto, le nuvole si materializzarono dal nulla, coprendo il cielo.


Un’energia indescrivibile si innalzò da Meng Hao.


Non era altro che energia ma sconvolse il guardiano, che iniziò a respirare con affanno mentre guardava Meng Hao con gli occhi spalancati. Poteva percepire la crescita esponenziale della base di coltivazione di Meng Hao, e la cosa lo riempì di una fortissima paura.


La combinazione di quella crescita esplosiva nel suo corpo fisico e nella sua base di coltivazione allo stesso tempo irradiò un’incredibile pressione.


Meng Hao sollevò la mano e il mastino iniziò ad emanare una luce azzurra. La luce azzurra obbediva al volere di Meng Hao, benedicendo il mastino e dandogli la protezione aggiuntiva di un Immortale Dao Onniceleste.


Il mastino rilasciò un forte ululato di gioia, trasformandosi poi in un raggio di luce che si lanciò verso Meng Hao e volò nella sua borsa da trasporto. Dopodiché, Meng Hao toccò la sua borsa da trasporto e tirò fuori un cambio di abiti, che indossò. Poi guardò verso il guardiano di mezza età.


“Non importa se sei un po’ più forte,” ruggì l’uomo, guardando Meng Hao, “non puoi comunque assorbire l’intero mare di fiamme. Anche se la scintilla non potesse ucciderti, non saresti comunque in grado di rimuoverla!”


“Hai ragione, non posso rimuoverla ora!” disse Meng Hao. “Ma… lo farò presto. Non preoccuparti, ti lascerò guardare e allora chiuderò i tuoi occhi per sempre.” Con quello, Meng Hao chiuse i suoi stessi occhi.


Immediatamente un simbolo azzurro apparve sulla sua fronte: non era il marchio della Schiera, ma piuttosto il simbolo di un Immortale Onniceleste.


Era circolare ed era diviso in nove sezioni complete e in una incompleta. Comunque, quella incompleta venne riempita in fretta.


Nell’arco di qualche respiro, il dieci percento finale di quel simbolo magico iniziò a brillare di un’accecante luce azzurra.


La luce era molto volte più intensa di prima. Era… quasi come un sole azzurro.


La base di coltivazione di Meng Hao si innalzò con un potere spaventoso. Cielo e Terra tremarono e il mondo intero fece lo stesso mentre delle increspature si diffondevano in ogni direzione.


Allo stesso tempo, le varie pagode nel mondo iniziarono a crollare una per una sotto la pressione crescente dell’energia di Meng Hao.


Migliaia. Decine di migliaia. Centomila. Duecentomila....


Mentre le pagode crollavano, il mondo intero discese con un suono che ricordava delle urla agghiaccianti, emanate dalle profondità della terra.


Cielo e Terra tremarono con violenza, quasi come se fosse arrivato il giorno del giudizio.


Tutto quello stava accadendo a causa di Meng Hao!


Tutto quello succedeva perché Meng Hao era un… Immortale Dao Onniceleste!


La luce azzurra si diffuse in ogni direzione e, mentre lo faceva, la Fiamma Divina si lanciò indietro per evitarla.


In un battito di ciglia Meng Hao era l’unica persona nell’intera area di 3000 metri.


Anche il guardiano fu costretto alla ritirata, sentendosi più sconvolto che mai.


Il corpo di Meng Hao emanava una luce azzurra sconfinata come se fosse un sole colorato di azzurro. La sua energia si innalzò e la sua base di coltivazione esplose mentre lui si sentiva più potente che mai prima di allora.


Se avesse incontrato il Guru Nuvola Celeste in quello stato, era sicuro che sarebbe riuscito a schiacciarlo come erba secca.


Poteva persino uccidere degli esperti del Reame del Dao, fintanto che avevano due Essenze o meno! Gli occhi di Meng Hao si spalancarono e una luce azzurra uscì da essi, attraversando il vuoto e schiantandosi contro gli occhi del guardiano di mezza età. Con un singolo sguardo lo costrinse ad arretrare di sette passi, dopodiché esplose in tanti pezzettini.


Mentre la sua Divinità Nascente volava era chiaro che un singolo pensiero da parte di Meng Hao avrebbe potuto far sì che la luce azzurra lo distruggesse.


“Come ho detto, ti lascerò guardare mentre rimuovo la scintilla,” disse Meng Hao freddamente, volteggiando lì come se fosse un essere supremo del Cielo e della Terra.


La Divinità Nascente del guardiano tremò di paura verso Meng Hao. Ancora non riusciva a credere che lui, che aveva protetto quella terra così a lungo e che aveva una base di coltivazione nel Grande Cerchio del Reame Antico, avrebbe visto il proprio corpo fisico distrutto da un solo sguardo di Meng Hao. Persino la sua Divinità Nascente poteva essere distrutta in ogni momento.


“Un Immortale Dao Onniceleste… quindi questo è… un Immortale Dao Onniceleste! Nel Reame dell’Eccelso Immortale, non sono Eccelsi eppure anche gli Eccelsi devono rispettarli. Non c’era da meravigliarsi se i più temibili coltivatori del massacro sono chiamati… Immortali Dao Onnicelesti!”


La Divinità Nascente dell’uomo stava tremando mentre guardava Meng Hao. La sua mente vorticava e non poteva semplicemente credere di aver visto un leggendario Immortale Dao Onniceleste. Inoltre… non si stava semplicemente risvegliando.


Era un Immortale Dao Onniceleste completamente sveglio e potentissimo.


Un Immortale Dao Onniceleste!
                                


                                



