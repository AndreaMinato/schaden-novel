---
title: Capitolo 1182 - Il Grande Tang; Onniceleste!
pubDate: 2025-03-17T11:17:35.052Z
tags:
    - issth
---


"Papà..." disse Meng Hao, voltandosi verso Fang Xiufeng, molto più preoccupato di quanto non lo fosse quest'ultimo.


“Non c'è bisogno di preoccuparsi. Se dovessi fallire nonostante l'aiuto del Patriarca Shoudao e di Yanxu, vuol dire che tutti i miei anni di coltivazione non sono stati altro che un'assurda perdita di tempo!” Fang Xiufeng rise di cuore, poi la sua espressione tornò seria. “Sono un coltivatore, e per tutta la vita... il mio obiettivo è stato quello di riuscire a entrare nel Dao!


“Dal Reame Spirituale a quello Immortale. Dal Reame Immortale a quello Antico. Dal Reame Antico a quello del Dao. Più si va avanti, più diventa difficile procedere. Tuttavia, questo non deve essere un pretesto per evitare il pericolo, e nemmeno una scusa per non fare l'ultimo passo!


<em>“Ho superato le tribolazioni dell'estinzione delle Lampade dell'Anima del Reame Antico, una ad una. Cosa vuoi che sia quest'insignificante Tribolazione del Dao? Se davvero dovessi fallire, almeno mi rimarrebbero ancora come minimo cento anni di vita, che potrei utilizzare per proteggere te e tua sorella. Il mio unico rimpianto... sarebbe di non essere in grado di rispettare l'accordo con cui mi impegnavo di fare da guardia per 100,000 anni!” E con queste parole sparì definitivamente dal viso di Fang Xiufeng ogni traccia di ansia riguardo l'entrata nel Dao.</em>


<em>Avrebbe potuto scegliere di fare come il Guru Nuvola Celeste, trattenersi dall'entrare nel Dao. Avrebbe potuto essere cauto, e assicurarsi una lunga vita: senza tribolazioni, non avrebbe corso alcun pericolo mortale, e avrebbe potuto vivere in tutta tranquillità.</em>


<em>Infatti, oltre al pericolo comportato dalla tribolazione in sé, un'altra delle principali ragioni per cui molti coltivatori decidevano di restare nel grande cerchio del Reame Antico era il non riuscire a sopprimere il desiderio di rimanere vivi e in buona salute.</em>


<em>“Papà, ci riuscirai!” disse Meng Hao, con aria devota. In realtà queste parole non furono pronunciate dal punto di vista di un figlio, ma piuttosto... erano sostenute dal suo status di futuro Signore della Sfera della Montagna e del Mare.</em>


Fang Xiufeng sorrise. Nello stesso momento, Meng Li e Fang Yu volarono verso di loro, seguite da Sun Hai. L'intero gruppo fluttuava a mezz'aria, e nessuno di loro riusciva ad impedirsi di lanciare occhiate nervose verso Fang Xiufeng.


“Va bene, va bene,” disse Fang Xiufeng, sorridendo gentilmente a sua moglie e sua figlia. “Non è necessario che veniate tutti con me. Avere con me Hao’er sarà più che sufficiente.”


Meng Li guardò Fang Xiufeng ed annuì.


“Aspetterò il tuo ritorno,” gli disse piano.


“Sì, ritornerò per te!” le replicò con una risata. Poi si girò e volò via con Fang Shoudao e Fang Yanxu.


<em>Meng Li guardò suo marito andarsene, e disse, con la voce che le tremava, “Meng Hao, prenditi cura di tuo padre. Io... lo affido a te.”</em>


<em>“Non preoccuparti, Mamma,” le disse Meng Hao, risoluto. “Papà starà bene!” Volse lo sguardo verso Fang Yu e Sun Hai, annuì, e poi seguì </em>Fang Xiufeng e gli altri.


“Papà,” mormorò Fang Yu, mordendosi il labbro, ormai incapace di trattenere l'ansia. “Buona fortuna per la tua entrata nel Reame del Dao. Pregherò per la riuscita della tua impresa!”


In lontananza riecheggiò la risata di Fang Xiufeng, ed era pregna di entusiasmo e determinazione.


I quattro coltivatori Fang stavano tutti sfrecciando in direzione... del Palazzo Proibito del Grande Tang!!


Meng Hao non aveva mai prestato molta attenzione al Grande Tang in sè. Tuttavia, dall'anno in cui aveva intravisto l'Imperatore Tang nella sua Città Imperiale, e aveva realizzato che aveva una profonda base di coltivazione, approssimativamente allo stesso livello di quella di suo padre, si era reso conto che il Grande Tang era effettivamente molto misterioso. [1]


“Quindi, stiamo andando al Grande Tang!” mormorò tra sé e sé vedendo avvicinarsi la Città Imperiale del Grande Tang. Era un luogo fiorente, e vi si trovavano innumerevoli mortali. Il sole stava tramontando, ma la luce brillante proiettata da numerose lanterne colorate creava uno scenario spettacolare. Infine si riconobbe lo stesso Palazzo Proibito, che aveva l'apparenza di un'enorme fiera addormentata!


Mentre si avvicinavano, Meng Hao riuscì a riconoscere seduta sul Trono del Dragone una figura che indossava vesti Imperiali e che li osservava farsi sempre più vicini. <em>[2]</em>


<em>Mentre Meng Hao scrutava la Città Imperiale del Grande Tang, Fang Shoudao gli lanciò uno sguardo, e, con un sorriso gentile, gli chiese</em>, “Hao’er, trovi tutto questo bizzarro?”


“Sì, sembra strano. Perchè stiamo andando dal Grande Tang? Che segreti sono racchiusi qui?”


“Hao’er, il Clan Fang del passato era un Clan Onniceleste,” spiegò lentamente Fang Shoudao. “Il nostro Patriarca della prima generazione era l'ultimo discendente di sangue di quel clan. Il clan che ha fondato in seguito è il Clan Fang che conosciamo oggi e che ha coperto un ruolo così fondamentale negli affari della Nona Montagna e Nono Mare.” Meng Hao era già a conoscenza di alcune di queste cose, e per altre, considerando il suo status, non c'era più motivo di mantenere il segreto.


“Ci sono un altro paio di faccende che è giunto il momento di spiegarti. La ragione per cui l'attuale Clan Fang è un Clan Onniceleste è che tu hai risvegliato la nostra linea di sangue. È per questo che tu sei il nostro Patriarca eterno!


“Quanto più potente diventi, tanto più veloce sarà il risveglio, ed una volta completato, sarà possibile liberare con crescente efficacia il potere Onniceleste!”


“Se sarai capace di entrare nel Reame del Dao, allora il Clan Fang potrà davvero essere in grado di guadagnare importanza e di vedere ristabilita la sua antica gloria!” A queste parole, gli occhi di Fang Shoudao brillarono, ed anche in Fang Yanxu, solitamente così taciturno, si riconosceva un'espressione carica di eccitazione ed aspettative, e quando guardò verso Meng Hao, lo fece con sguardo colmo di calore e bontà.


“Forse sei già a conoscenza del fatto che i Clan Onnicelesti... esistevano nel Mondo Immortale prima della formazione della Sfera della Montagna e del Mare. Nella Sfera Immortale Eccelsa i Clan Onnicelesti erano i più gloriosi tra tutti. Persino gli Eccelsi erano obbligati a trattarli con rispetto.


“Inoltre, il Clan Fang non era l'unico Clan Onniecleste: erano nove in totale!” spiegò lentamente Fang Shoudao.


“Ovviamente, questi nove Clan andarono in pezzi durante la guerra, e innumerevoli dei loro membri restarono uccisi. Per esempio, il Clan Fang fu quasi completamente sterminato dalla guerra. E per quanto riguarda l'unico discendente di sangue rimasto, dovettero passare molti anni prima che il Primo Patriarca facesse la sua comparsa qui nella Nona Montagna e Nono Mare.


“Al giorno d'oggi, i discendenti di quei nove clan sono sparsi in tutte le Nove Montagne e Nove Mari. Alcuni, come il nostro Clan Fang, possono considerarsi ricostituiti, ma altri sono completamente scomparsi nelle pagine della storia.


“Dovresti sapere che il Clan Fang non è l'unico Clan Onniceleste nella Nona Montagna e Nono Mare. Ce n'è un altro... proprio qui! Quel Clan è... il Grande Tang!” A questo punto il cuore di Meng Hao stava battendo all'impazzata.


Fang Xiufeng non sembrava sorpreso. Aveva discusso un bel po' con Fang Shoudao nei giorni passati, ed era a conoscenza di tutti questi fatti riguardanti i Clan Onnicelesti. Inoltre, per il fatto di essere a guardia del Pianeta Paradiso Meridionale, aveva anche una buona conoscenza del Grande Tang.


“Il Grande Tang è in realtà il Clan Li, ma non lo stesso Clan Li che conosci e risiede nella Nona Montagna e Nono Mare! [3.]


“Ad essere precisi, tra tutti e nove i Clan Onnicelesti, questo è stato l'unico che è sopravvissuto quasi intatto. Infatti, poco prima della fine della guerra, quando si formò la Sfera della Montagna e del Mare, tutto il clan era ancora integro. Questo perchè a loro era stata affidata una missione speciale: dovevano utilizzare il loro potere di Clan Onniceleste per proteggere la Sfera della Montagna e del Mare.


“Tuttavia, nei primi giorni dopo la creazione della Sfera, la guerra era ancora in corso. Nell'ultima battaglia venne aperta una breccia, e fu possibile penetrare nella Sfera della Montagna e del Mare. Se quella breccia fosse stata aperta completamente, la Sfera... avrebbe cessato di esistere.


“In quel momento critico, l'ultimo Clan Onniceleste, il Clan Li, scelse di fare un sacrificio estremo. Ogni membrò del clan, uomo o donna, vecchio o bambino, tutti sacrificarono la propria vita per creare una porta. Quella porta chiuse la breccia, garantendo che i poteri del Mondo Esterno non potessero entrare. E così posero fine ad una guerra che era durata decine di migliaia di anni!


“Quella breccia si trova nella Nona Montagna e Nono mare, dietro il Pianeta Paradiso Meridionale!


“Per questo, da quel momento in poi, il Pianeta è diventato così importante nella Sfera della Montagna e del Mare. Divenne anche nota come Porta del Paradiso Meridionale!


“Da allora in poi, ci fu un nuovo impero nel Pianeta, chiamato il Grande Tang. L'intero Clan Li si era sacrificato per proteggere la Sfera della Montagna e del Mare, lasciando in vita un unico membro affinchè potesse mantenere quell'antico dispositivo e impedire al Mondo Esterno di entrare. Era la missione del Clan, ed anche se era rimasta una sola persona a poterla portare avanti, la missione è rimasta invariata. Ed è così... che le cose sono continuate, fino ad oggi.” Tutte queste informazioni erano state rivelate a Fang Shoudao solo recentemente, dopo la sua visita al clone del Patriarca della prima generazione.


<em>“Tuo padre è a guardia del Pianeta Paradiso Meridionale, e il Clan Li è a guardia della Porta del Paradiso Meridionale!</em>


<em>“E' per questa sua speciale natura che è impossibile per gli esperti del Reame del Dao accedervi. Solo limitando le nostre basi di coltivazione al grande cerchio del Reame Antico possiamo farlo. Altrimenti... il Pianeta ci percepirebbe come nemici, e ci eliminerebbe!</em>


<em>“Ma questo non significa che sia completamente impossibile per i coltivatori del Reame del Dao essere qui. Ma per restarvi, un esperto del Reame del Dao deve guadagnarsi l'approvazione del Pianeta. E l'unica persona che può rendere possibile tutto questo è... il Grande Tang, il Clan Li!”</em>


<em>Il cuore di Meng Hao tremò dopo aver ascoltato tutto questo. Nonostante fosse già a conoscenza di numerosi segreti, la maggior parte di essi gli erano stati semplicemente raccontati da altri, e non erano cose che aveva compreso per averle sperimentate personalmente, e quindi la sua comprensione era stata solo parziale. Per esempio, non aveva avuto la benchè minima idea dell'identità del Grande Tang.</em>


<em>Poteva solo immaginare come potesse essere stato nel passato per i membri del Clan Li vedere sterminati uno dopo l'altro gli altri Clan Onnicelesti, mentre loro, al fine di compiere la loro missione, furono costretti a trattenere il proprio potere e a non prendere parte agli scontri. Dovevano essersi sentiti combattuti, ma allo stesso tempo oltremodo determinati.</em>


<em>Quando si era aperta la breccia nella Sfera della Montagna e del Mare, tutti i membri del Clan non avevano esitato a sacrificare la propria vita per creare la Porta del Paradiso Meridionale. Avevano sigillato la breccia, e così avevano compiuto la loro missione. Che sacrificio eroico!</em>


<em>Ora capiva perchè la prima volta che aveva incontrato l'Imperatore Tang tutti quegli anni prima aveva percepito in lui una solitudine così desolata. Era l'unico sopravvissuto della sua intera discendenza. Il loro sacrificio era stato come una maledizione per lui. Si erano susseguite molte generazioni di persone come lui, Imperatori del Grande Tang, tutti incaricati di portare avanti la missione originale. Per tutta l'eternità sarebbero stati a guardia della Porta del Paradiso Meridionale per proteggere la Sfera della Montagna e del Mare.</em>


<em>Gli occhi di Meng Hao erano colmi di rispetto mentre seguiva suo padre, </em>Fang Shoudao e Fang Yanxu. Volarono all'interno della Città Imperiale del Grande Tang e verso il Palazzo Proibito. Il sole era quasi tramontato, e improvvisamente Meng Hao ricordò quello che gli aveva menzionato Fang Shoudao riguardo l'impossibilità per i coltivatori del Reame del Dao di entrare nel Pianeta Paradiso Meridionale. Poi ripensò al gigante contro cui aveva combattuto, ed al volto della scimmia.


“Se non si ottiene l'approvazione, il Reame del Dao sarà annientato?” chiese Meng Hao improvvisamente.


“Senza nessuna eccezione,” rispose Fang Shoudao.


Il cuore di Meng Hao ebbe un fremito, e iniziò a respirare pesantemente. Era percorso da violente ondate di stupore, e da altrettanti dubbi. Per quanto potesse immaginare, c'erano solo tre spiegazioni possibili.


La prima era che sia il gigante che la scimmia fossero stati approvati dal Clan Li, ma questo era evidentemente impossibile. La seconda spiegazione era che la Fiamma Divina fosse in qualche modo unica. La terza spiegazione... era una possibilità che faceva sentire Meng Hao ancora più scosso. Forse il gigante e la scimmia sembravano essere nel Reame del Dao, ma le loro versioni all'interno del mondo della Fiamma Divina... non lo erano davvero!


Per esempio, Meng Hao al momento era capace di assassinare coltivatori da 3 Essenze del Reame del Dao, nonostante lui non fosse in quel reame. Ma non era lui il soggetto a rischio di eliminazione da parte del Pianeta Paradiso Meridionale.


Nonostante la sua spiegazione sembrasse assurda, Meng Hao non potè fare a meno di giungere alla conclusione che fosse comunque la più probabile.




[1.] Meng Hao aveva incontrato brevemente l'Imperatore Tang nel capitolo 802.


<em>[2.] Gli Imperatori dell'antica erano soliti sedere su quello che veniva chiamato </em><a href="https://en.wikipedia.org/wiki/Dragon_Throne"><em>Dragon Throne</em></a><em>, // in ita: </em><a href="https://it.wikipedia.org/wiki/Trono_del_Dragone"><em>https://it.wikipedia.org/wiki/Trono_del_Dragone</em></a><em>]</em>


[3.] Una ragione per cui Fang Shoudao specifica chiaramente che siano due clan diversi è che il Clan Li condivide lo stesso cognome comune Li 李 con il Clan Li Della Nona Montagna e Nono Mare. Può confondere, ma la realtà è che Li è un cognome davvero molto diffuso. Per esempio, è lo stesso cognome sia di Jet Li (Li Lianjie) che di Bruce Lee (Li Xiaolong), ma Jet Li e Bruce Lee non sono imparentati, e non fanno nemmeno parte di nessuno dei Clan Li di ISSTH. In inglese, si potrebbe fare un parallelismo tra Will Smith e Anna Nicole Smith, che condividono lo stesso cognome (Smith), ma non appartengono al Clan Smith in ISSTH]
                                


                                



