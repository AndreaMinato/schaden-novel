---
title: Capitolo 1187 - Papà acquisisce il Dao!
pubDate: 2025-03-17T11:17:35.053Z
tags:
    - issth
---


Prima che Fang Xiufeng potesse completare il nono passo, delle crepe si diffusero per tutto il suo corpo. Allo stesso tempo, qualcosa di enorme stava accadendo sulla Sfera della Montagna e del Mare, qualcosa di cui nessuno sapeva nulla, sul Pianeta del Paradiso Meridionale.


Quella faccenda poteva determinare se Fang Xiufeng sarebbe entrato o meno nel Dao. Era un segreto, un evento enigmatico di cui solo poche persone nella Sfera della Montagna e del Mare erano consapevoli.


Le uniche persone che ne erano a conoscenza erano quelle al vertice massimo del potere, ovvero le persone che controllavano la Sfera della Montagna e del Mare.


Prima che il Signore della Sfera della Montagna e del Mare facesse la sua comparsa, loro… erano essenzialmente l’insieme dei Signori della Sfera della Montagna e del Mare.


Erano… i Signori delle varie Montagne e Mari.


Al momento la voce che riecheggiava per tutta la Sfera della Montagna e del Mare riempì le menti di quei Signori!


Era una voce fredda, priva di ogni emozione. Non importava quanto fossero distanti quelle nove persone, separate dalle Montagne e dai Mari, tutti quanti potevano udirla.


“Citando le leggi della Sfera della Montagna e del Mare, il Signore della Nona Montagna e del Nono Mare ha richiesto che l’Immortale Onniceleste che sta entrando nel Dao... venga distrutto. Questa non è una priorità della Sfera della Montagna e del Mare, ed essa non può prendere da sola una decisione al riguardo. Per questo… I Signori delle Montagne e dei Mari devono prendere una decisione. Signori, vi prego di dare la vostra opinione.”


Al vertice della Nona Montagna c’era un occhio enorme, dentro al quale sedeva un uomo a gambe incrociate. Con occhi brillanti di intento omicida e di determinazione, disse con calma: “Come Signore della Nona Montagna e del Nono Mare, io dico… distruggiamo l’Immortale Onniceleste che sta entrando nel Dao!”


Allo stesso tempo, tutti gli altri Signori della Montagna e del Mare presero silenziosamente la loro decisione.


Dopo un momento di silenzio, la fredda e atona voce risuonò di nuovo nelle menti dei nove uomini.
“Dei nove Signori della Montagna e del Mare, cinque appoggiano l’idea di distruggere l’Immortale Onniceleste. Tre non sono d’accordo. Uno si è astenuto dalla votazione… secondo il volere della Sfera della Montagna e del Mare, l’Immortale Onniceleste verrà distrutto!”


Non appena risuonò la parola “distrutto”, il corpo di Fang Xiufeng tremò e tossì una boccata di sangue. Sembrava sul punto di crollare in pezzi.


“NOO!!” urlò Meng Hao. Di tutti quelli sul Pianeta del Paradiso Meridionale, era l’unico che poteva sentire quella voce parlare. Improvvisamente si fece avanti, ignorando ogni possibile pericolo mentre si lanciava nel cielo.
Nel frattempo, sul Pianeta del Paradiso Meridionale, Meng Li tremò e si lanciò in aria allo stesso modo. Nonostante affrontare il vortice del Dao comportasse un enorme pericolo, non esitò, e nemmeno Fang Yu.


Sun Hai non perse tempo a pensare.


Non appena Fang Yu si mise in movimento… anche lui prese il volo.


“Se vai tu, vado anche io!”


Dentro al vortice, il corpo di Fang Xiufeng stava lentamente andando in pezzi. Non aveva completato i nove passi, e quel passo finale sarebbe rimasto per sempre incompleto.


Stava crollando in un modo che non era necessariamente letale. Se lo avesse desiderato, avrebbe potuto disperdere la nebbia del Dao, distruggendo quella, invece del proprio corpo.


Poi sarebbe rimasto con una durata vitale molto breve.


Il volto di Fang Shoudao si scurì e rimase lì seduto senza dire una parola. Aveva già fatto tutto il possibile; aveva richiamato il Dao, usato la sua anima e chiesto all’intero clan di unirsi al sacrificio…


Aveva persino evocato la campana del Dao. Comunque, sembrava che nulla di tutto quello potesse cambiare il destino di Fang Xiufeng.


“Sarebbe dovuto riuscire ad entrare nel Dao senza troppi problemi… Immortali Onnicelesti, Immortali Onnicelesti… Un Immortale Onniceleste indipendentemente dal successo o dalla sconfitta.” Fang Shoudao sembrò invecchiare improvvisamente.


La stessa cosa accadde a Fang Yanxu. Guardarono Fang Xiufeng nel vortice e videro anche Meng Hao volare disperatamente verso di lui.


Questa volta, Fang Shoudao non lo fermò, perché… non ce n’era bisogno.


Dentro al vortice Celeste, Fang Xiufeng sospirò. La sua faccia si ricoprì di crepe e il suo corpo stava iniziando a scomparire, facendo brillare lampi di luce azzurra.


La sensazione di morte imminente lo fece sospirare. Mentre emanava un’apparente aria di morte, si voltò per guardare Meng Hao. Vide anche sua moglie e sua figlia che correvano verso di lui.


“Oh, bene…” Mormorò dolcemente. “Sembra che non entrerò nel Dao. Comunque, non ho rimpianti, a parte... che non avrò altro tempo da spendere con tutti voi...” proprio quando stava per disperdere la nebbia del Dao, smettendo di tentare di entrare nel Dao, improvvisamente riecheggiò un sordo sussulto. Il suono era antico e pieno di una pressione sconfinata.


Veniva da un portale di teletrasporto… dal Pianeta della Vittoria Orientale!


Tutto il Pianeta della Vittoria Orientale stava tremando come se si stesse risvegliando. Mentre il Pianeta si risvegliava, le terre tremarono e dentro alla Terra degli Antenati del Clan Fang, nella necropoli, il Patriarca di prima generazione sedeva a gambe incrociate e… ad occhi aperti.


“Come Clan Onniceleste, il mio Clan Fang ha combattuto per il Mondo Immortale finché non sono rimasto solo io! E ora… il Clan Fang sta insorgendo di nuovo. Il nostro sangue si è svegliato e sta per apparire la gloria di un Clan Onniceleste … perché dovremmo sottostare a queste decisioni?!Se questo fosse un passaggio ordinario al Dao, non interferirei nemmeno se stessi per morire.


Ma ora le cose sono cambiate a causa del risveglio del sangue del Clan Onniceleste. Per quanto riguarda questa tribolazione… quando è troppo è troppo! Se l’Eccelso dei Nove Sigilli non fosse morto, persino lui avrebbe rispettato un Clan Onniceleste come il mio. E tu… tu non sei niente altro che uno spirito automa, creatosi dalle leggi naturali. I Signori delle Nove Montagne e dei Nove Mari conservano una parte di quelle leggi naturali, e per questo… non tratterrò la Sfera della Montagna e del Mare stessa. Ma per quanto riguarda voi, Signori delle Montagne e dei Mari, rettificherò personalmente il vostro errore di cercare di distruggere il mio Clan Fang!”


La voce riecheggiò ma non fu udibile da tutti. Le uniche persone in grado di sentirla furono i Signori delle Montagne e dei Mari, e considerando la sua identità, anche Meng Hao!


Contemporaneamente, un raggio di luce uscì dal Pianeta della Vittoria Orientale. Si mosse con esplosiva velocità, trasformandosi in nove raggi, uno dei quali si diresse verso la Nona Montagna, mentre gli altri otto attraversarono il vuoto per raggiungere le altre otto Montagne e Mari.


La Nona Montagna tuonò e l’enorme occhio rilasciò un grido di furia.


Comunque, il sangue spruzzò e iniziò a gocciolare da esso, scuotendo l’intero Clan Ji.


Per quanto riguardava quello che era successo nelle altre Montagne e Mari, nessuno lo sapeva. Comunque… sul Pianeta del Paradiso Meridionale, nel vortice Celeste, Fang Xiufeng venne improvvisamente spinto in avanti e… fece il nono passo!


Nel momento in cui il suo piede toccò il suolo, gli occhi di Fang Xiufeng si spalancarono.


Tutti gli spettatori stavano guardando la scena sconcertati. Allo stesso tempo, la nebbia del Dao sopra la sua testa si materializzò interamente sotto forma di spada.


Una spada del colore del sangue!


La spada discese su Fang Xiufeng ed entrò in lui attraversando la sua testa, e improvvisamente… eruttò dell’aura del Reame del Dao!


Delle increspature si diffusero dal vortice, attraversando l’intera Nona Montagna e Nono Mare prima di scomparire per rivelare Fang Xiufeng!


Era confuso su quello che stava accadendo e non era l’unico. Fang Shoudao e Fang Yanxu erano scioccati e stavano respirando con affanno. Non potevano quasi credere a quello che stavano vedendo, e tutti gli altri esperti del Reame del Dao che stavano guardando il Pianeta del Paradiso Meridionale erano ugualmente sconvolti.


“Aveva chiaramente fallito… come è possibile che abbia finito per avere successo!?”


“Cos’è appena successo, esattamente?”


“È inconcepibile! È impossibile! Da quando esiste la Sfera della Montagna e del Mare, nessuno è mai passato da uno stato di ovvia sconfitta a uno di vittoria!”


Comunque non importava quello che la gente pensava o diceva. Fang Xiufeng… era riuscito ad entrare con successo nel Dao!


I coltivatori del Clan Fang non erano esattamente sicuri di cosa fosse successo ma dopo aver visto che Fang Xiufeng era entrato nel Dao, erano andati in estasi!


“Salute, Capo del Clan!”


“Capo del Clan, congratulazioni per la sua entrata nel Dao!”


“Congratulazioni, Capo del Clan!” le urla di congratulazioni si gonfiarono e tutto il Pianeta del Paradiso Meridionale ne venne scosso. Meng Li volò in alto e abbracciò Fang Xiufeng, con le lacrime che scorrevano sulle sue guance.


Fang Yu e Sun Hai si avvicinarono, piangendo.


“Padre… ce l’hai fatta!” disse Fang Yu, piangendo e ridendo allo stesso tempo.


“Congratulazioni, Padre!” disse Meng Hao, volteggiando al suo fianco. Vedere suo padre sano e salvo lo fece sospirare di sollievo. Comunque, nascosto dietro a quel sorriso, c’era qualcosa che non voleva che i suoi genitori vedessero: una sensazione fredda e micidiale che trattenne a causa di quello che era quasi successo a Fang Xiufeng.


Meng Hao non sarebbe mai riuscito a dimenticare le voci che aveva sentito.


Guadagnò una nuova prospettiva sulla sua identità e sulla sua appartenenza alla Sfera della Montagna e del Mare nella sua interezza. La crescita del Clan Onniceleste era una minaccia per gli altri Signori della Montagna e del Mare, specialmente per il Clan Ji.


Era quello il motivo per cui il Clan Ji aveva preso un’iniziativa tanto drastica.


Comunque, la vera minaccia di morte non veniva dai coltivatori ma dalla Sfera della Montagna e del Mare stessa, dalle forze delle leggi naturali che avevano cercato di distruggere Fang Xiufeng!


Dalla prospettiva di Meng Hao, tutto quello doveva essere accaduto perché Ji Tian, il Patriarca del Clan Ji, aveva pagato un alto prezzo per farlo accadere.


Se qualunque Signore della Montagna e del Mare avesse potuto spensieratamente fare una cosa del genere, allora nessuno avrebbe osato sfidarlo in battaglia.


Ma non era quello il caso. I Signori della Montagna e del Mare potevano essere soppiantati. Per questo, in quel momento, Meng Hao decise che avrebbe fatto sì che Ji Tian pagasse per quello che aveva fatto.


“Ji Tian, uno di questi giorni, morirai!” il sorriso di Meng Hao era freddo e affilato come una lama mentre guardava il cielo. Non era ancora sicuro del perché Ji Tian avesse scelto un metodo simile per provare ad uccidere suo padre, ma dovette chiedere a sè stesso se tra suo padre e Ji Tian esistesse o meno un’inimicizia storica.


“È per colpa mia o perché Ji Tian non riesce a raggiungere mio padre, trovandosi egli sul Pianeta del Paradiso Meridionale?” Gli occhi di Meng Hao brillarono. Il fatto che qualcuno avesse tentato di uccidere suo padre aveva portato le cose su un altro livello. Per lui, quella era la violazione di un grande taboo, e anche se sembrava normale in superficie, il suo cuore infuriava di rabbia e di un torreggiante intento omicida.


Non aveva mai provato una rabbia simile a quella che stava provando in quel momento, e non aveva nemmeno mai desiderato uccidere qualcuno con così tanta intensità come voleva uccidere Ji Tian. Per questo decise… che si trattava di un’inimicizia a cui andava messa una fine.


Fang Xiufeng guardò sua moglie e sua figlia, poi guardò Meng Hao. Meng Hao poteva anche essere capace di nascondere i suoi veri sentimenti a Meng Li e a Fang Yu, ma non a suo padre.


Guardò la rabbia che ribolliva negli occhi di Meng Hao e il suo cuore tremò. Comunque, prima che avesse tempo di pensarci, Meng Hao sorrise e disse nuovamente, “Congratulazioni, padre!”


Fang Xiufeng sorrise e stava per rispondere quando improvvisamente la sua bocca si spalancò.


Allo stesso tempo, anche la bocca di Meng Hao si spalancò. Sotto di loro, si videro reazioni simili sui volti di Fang Shoudao e Fang Yanxu!


Quello perché… tutte le nuvole erano completamente scomparse dal Pianeta del Paradiso Meridionale, per essere rimpiazzate da una rete illusoria e gigantesca.


Quella era… la formazione di incantesimo del Pianeta del Paradiso Meridionale!
                                


                                



