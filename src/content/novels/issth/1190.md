---
title: Capitolo 1190 - La grande cerimonia del Clan Fang!
pubDate: 2025-03-17T11:17:35.053Z
tags:
    - issth
---


Il Clan Fang era uno dei Quattro Grandi Clan della Nona Montagna e del Nono Mare. In passato, avevano avuto problemi con Ji Tian per il comando dell’intera Montagna e Mare. Se si aggiungeva agli eventi la battaglia sul Pianeta Vittoria Orientale in cui il Patriarca di prima generazione era esploso di potere, si sarebbe visto chiaramente che il clan era più forte che mai, nonostante la perdita di sangue e benestare dovuto alla crisi interna che li aveva colpiti.


Ci sarebbero sempre stati sospetti che il clan fosse più debole di quello che dava a vedere, ma col tempo avrebbero certamente dimostrato di essere più forti.


Poi c’era lo status di Meng Hao come coltivatore della Schiera. La novità aveva già iniziato a diffondersi, insieme al fatto che fosse abbastanza potente da spazzare via tutti gli altri Prescelti: questi fatti assicuravano che il Clan Fang si posizionasse al vertice dell’influenza.


Tutti sapevano che il Clan Fang aveva il Patriarca di prima generazione, due esperti del Reame del Dao e il Prescelto più potente della Nona Montagna e del Nono Mare. Quando un clan come quello teneva la cerimonia di assegnazione del titolo di Capo Clan, era facile immaginare quanto trambusto avrebbe creato.


Siccome Fang Xiufeng era entrato con successo nel Dao, il potere totale del Clan Fang era ora un gradino più in alto. Oltre alle Tre Grandi Società Daoiste e al Clan Ji, nessuna altra setta o clan nell’intera Nona Montagna e Nono Mare poteva compararsi a loro in termini di forza di combattimento.


Mentre la cerimonia veniva preparata vennero costruiti diversi edifici sul Pianeta Paradiso Meridionale. Innumerevoli e magnifici palazzi si innalzarono, e una montagna dopo l’altra venne abbattuta. La cittadella del Clan Fang era ora un’enorme bestia in espansione.


C’erano anche molte formazioni di incantesimo che connettevano il Pianeta Paradiso Meridionale al Pianeta Vittoria Orientale. In effetti… col tempo il Pianeta Paradiso Meridionale sarebbe potuto diventare il nucleo del Clan Fang.


Nonostante ci fossero determinate limitazioni al posto, quelle limitazioni sarebbero servite anche a proteggere il Clan Fang, che a quel punto controllava due pianeti.


Ovviamente la loro presa di potere non era qualcosa che poteva essere arrestata.


Milioni di coltivatori del Clan Fang vennero dal Pianeta Vittoria Orientale e si distribuirono su varie regioni del Pianeta Paradiso Meridionale. Il Palazzo degli Antenati del Clan Fang era centinaia di metri più grande di prima ed era nella sua piazza centrale che avrebbe avuto luogo la cerimonia. Quel giorno, a partire dall’alba, i portali di teletrasporto sul Pianeta Paradiso Meridionale brillarono continuamente mentre i coltivatori delle varie sette e clan da tutta la Nona Montagna e il Nono Mare continuavano ad arrivare.


C’erano amici del Clan Fang e anche nemici. Era lo stesso per Fang Xiufeng e molti di quelli che erano lì erano venuti solo per lui. Quelle persone potevano solo sospirare interiormente mentre pensavano alle voci che dicevano che era riuscito ad entrare con successo nel Reame del Dao. Anche se molte persone avrebbero voluto sfidarlo a duello, solo pochi osarono. Arrivò davvero tanta gente. Le Tre Chiese e le Sei Sette erano presenti, così come molti dei clan più numerosi.


C’erano anche molte sette più piccole e anche coltivatori solitari che migrarono sul Pianeta Paradiso Meridionale, dove il Clan Fang aveva allestito degli alloggi.


Le Tre Grandi Società Daoiste arrivarono e anche il Clan Ji mandò delle persone. All’apparenza non traspariva l’inimicizia immortale tra i due clan.


I Prescelti di molte sette e clan avevano delle questioni in sospeso con Meng Hao, eppure tutte le sette e i clan avevano mandato dei rappresentanti. Sorprendentemente, però, non si vide un solo Prescelto. Era come se avessero deciso di comune accordo di non presentarsi. Per quanto riguardava Ciccio e gli altri vecchi amici di Meng Hao, nessuna delle loro sette li mandò ad assistere.


Era comprensibile. Meng Hao era ora così potente che incuteva timore nei cuori anche degli esperti della vecchia generazione. Se avessero mandato discepoli della generazione Giovane alla cerimonia, sarebbe stato imbarazzante.


Inoltre, il Mandato del Karma di Meng Hao era ora molto conosciuto nella Nona Montagna e nel Nono Mare. Tutti sapevano che gli piaceva sapere di avere crediti attraverso il Karma con gli altri Prescelti. Per questo, meno si incontravano, meglio era.


Alla fine, a presentarsi furono principalmente i coltivatori ordinari.


A mezzogiorno, quando il sole splendeva alto nel cielo… la cerimonia ebbe inizio!


Molti raggi di luce volarono nell’aria verso la piazza centrale del Palazzo degli Antenati, dove file e file di tavoli erano stati allestiti. C’erano addirittura tavoli fluttuanti, decine di migliaia di essi.


Quando i coltivatori arrivarono, venne loro mostrato dove sedersi dai membri del Clan Fang che erano stati affidati al ricevimento. La campana del Dao venne teletrasportata e appesa alta nel cielo, con la sua aria minacciosa.


Il Clan Fang assicurò che tutti i tavoli fossero provvisti di ogni cosa, dalla Frutta Immortale alle bevande alcoliche. La cerimonia sarebbe durata tre giorni e le spese per una festa del genere erano enormi. Comunque, il numero di doni di congratulazioni era altrettanto sorprendente.


Fang Shoudao si prese carica di tutto, essendo quello con più esperienza al riguardo.


Il primo giorno della grande cerimonia tutti guardarono emergere Fang Xiufeng e lo guardarono offrire sacrifici agli antenati e richiamare la loro attenzione nella volta celeste. Poi, si tennero tutti i riti e le funzioni necessarie a concludere la cerimonia.


I coltivatori che erano venuti ad osservare la cerimonia e ad offrire le loro congratulazioni stavano aspettando il secondo giorno. In genere l’incoronazione di tre giorni del Capo Clan di un clan potente come quello dei Fang includeva la formalità di cancellare le inimicizie.


Quella era la cosa che tutti stavano aspettando.


Meng Hao era ancora in coma. Per lui era come un lunghissimo sogno. Dentro a quel sogno aveva visitato un mondo speciale, un posto dove la Sfera della Montagna e del Mare era appena comparsa. Vide un clan offrirgli dei sacrifici, creando una porta ancestrale e creando delle formazioni di incantesimo.


All’alba del secondo giorno venne imbastito un grande banchetto nella piazza principale. La voce potente di Fang Shoudao riecheggiò in ogni direzione: “Il Clan Fang ha scelto Fang Xiufeng come suo Capo Clan! Signore e signori, qualunque debito o inimicizia il clan avesse con voi, finirà quest’oggi. D’ora in poi, Fang Xiufeng è il Capo Clan e chiunque osi provocarlo, diffamarlo o denigrarlo affronterà l’ira dell’intero Clan Fang!” Fang Shoudao si guardò intorno lentamente. Aveva già fatto diverse preparazioni per assicurarsi che non accadesse nulla di spiacevole.


Il fattore più importante era che Fang Xiufeng era già nel Reame del Dao. Tutti lo sapevano, quindi era difficile credere che la gente andasse lì per morire. Dopo tutto, quello era ciò che sarebbe accaduto se avessero sfidato il Capo Clan nel Reame del Dao.


“Lasciate che inizino le formalità!” Fang Shoudao si sedette e quando parlò la sua voce riecheggiò come un tuono. Fang Xiufeng sedette con calma di fianco a lui, sembrando molto minaccioso nonostante non fosse arrabbiato. Sembrava pieno di un’energia invisibile che faceva sì che chiunque lo guardasse tremasse interiormente e si ritrovasse con una base di coltivazione instabile.


Chiunque fosse nel Reame del Dao doveva sopprimere la propria base di coltivazione al Reame Antico e ciò significava che nessuno poteva essere all’altezza di Fang Xiufeng.


Era l’unica persona presente ad essere veramente nel Reame del Dao.


Del fermento si sentì salire dalla folla. Fang Shoudao aspettò per un lungo momento ma vedendo che nessuno si faceva avanti, chiuse gli occhi e aspettò che il tempo passasse.


Non sembrò sorpreso di vedere così pochi sfidanti.


Comunque, quasi nello stesso momento in cui chiuse gli occhi, un uomo massiccio si fece avanti dalla folla. Era alto sei metri ed emanava delle onde del Reame Immortale che fecero vibrare il terreno ad ogni passo.


“Fang Xiufeng, non esiste alcuna inimicizia tra di noi. Comunque devo parlare per le persone e sfidarti a duello. Dopo oggi non ci saranno altre opportunità simili!” Sorridendo, l’uomo sbatté con violenza il piede a terra e fece rimbombare tutta la piazza mentre la sua base di coltivazione eruttava di potere. Una tempesta si innalzò immediatamente nell’intera area.


Comunque, la tempesta era semplicemente troppo piccola. La sua base di coltivazione era chiaramente nel Reame Immortale. Sfidare il Capo del Clan Fang con una base di coltivazione come quella era una scelta che fece comparire delle strane espressioni sui volti degli altri coltivatori, compresi quelli delle Tre Chiese e Sei Sette.


Fang Shoudao si accigliò e, dentro di sé, iniziò ad avvertire una strana sensazione.


“Fang Xiufeng, io ti sfido!” ruggì l’uomo robusto. Sembrava sicuro di sé e a proprio agio, ma guardandolo bene si poteva vedere che tremava.


Inoltre, un bagliore di terrore alloggiava nei suoi occhi.


Era come se una formica stesse sfidando un gigante in battaglia. Comunque doveva chiaramente esserci una qualche ragione dietro a quella volontà di rendersi ridicolo.


Fang Xiufeng aprì gli occhi e guardò l’uomo con freddezza. Era ovvio che l’uomo avesse in mente qualcosa, altrimenti perché qualcuno come lui avrebbe dovuto creare scompiglio ad una cerimonia come quella?


Un coltivatore del Clan Fang si alzò immediatamente e gridò: “Basta con queste scemenze! Con la tua base di coltivazione non stai chiaramente creando delle inimicizie, stai solo creando problemi! Uomini, portatelo via!”


I coltivatori del Clan Fang si mossero immediatamente verso l’uomo massiccio. Apparentemente l’uomo aveva previsto che sarebbe successo qualcosa del genere. Si fece immediatamente indietro, stringendo i denti e mettendosi in bocca un elisir medicinale. Non appena lo strinse tra i denti, il suo corpo iniziò ad appassire rapidamente. Quell’elisir medicinale che aveva consumato era chiaramente tossico e prosciugava la forza vitale per accrescere la base di coltivazione.


Considerando il prezzo che stava pagando, poteva mantenere uno stato del genere solo per meno di qualche minuto, dopodiché sarebbe stato ucciso nel corpo e nello spirito e nessuno sarebbe stato in grado di salvarlo.


“Fang Xiufeng, qualcuno vuole che ti chieda se hai intenzione di onorare le parole che hai pronunciato sul Pianeta Felicità Occidentale!?” con un grido l’uomo tossì una boccata di sangue e si trasformò in un raggio di luce che si lanciò verso Fang Xiufeng.


Quando Fang Xiufeng lo guardò, corrucciato, gli occhi di Fang Xiufeng brillarono e annuì. Poi mosse la mano destra e l’uomo esplose a mezz’aria.


Non appena morì, un altro coltivatore si innalzò in aria.  Anche quell’uomo era nel Reame Immortale ma anche lui consumò un elisir medicinale che innalzò la sua energia mentre gridava verso Fang Xiufeng. Questo sedette pensoso per un momento prima di muovere nuovamente il dito.


Una terza volta, una quarta volta, una quinta volta…


Un coltivatore dopo l’altro, apparvero fino ad un totale di quaranta... tutti i coltivatori che erano venuti ad osservare la cerimonia guardarono in alto con una strana espressione. Le reazioni erano ancora più ovvie dentro al Clan Fang. Chiunque avesse visto accadere qualcosa del genere avrebbe detto che si trattava di qualcosa di strano.


Comunque, le cose non finivano lì. Apparvero altri coltivatori e tutti si comportavano nella stessa maniera. Sacrificavano le loro vite, cosa che fece lentamente abbassare la base di coltivazione di Fang Xiufeng. In qualunque altra circostanza non avrebbe avuto importanza ma Fang Xiufeng aveva ancora le sue ferite del Dao e non avrebbe dovuto combattere. Forse uno o due scontri non avrebbero significato molto ma quello era un circolo infinito. Le persone che continuavano ad attaccarlo potevano non avere delle basi di coltivazione molto alte, ma gli elisir medicinali che stavano consumando davano loro una forza esplosiva.


Fang Xiufeng avrebbe potuto ucciderli all’istante come formiche… ma anche schiacciare formiche poteva essere pericoloso se erano troppe.


Chiaramente qualcuno voleva che le ferite di Fang Xiufeng raggiungessero il punto in cui non sarebbero più riuscite a guarire. Volevano obbligarlo a combattere.


Ovviamente, poteva rifiutarsi. Poteva chiedere agli altri coltivatori del suo clan di occuparsi del problema, ma chiunque avesse organizzato tutto quello doveva avere certamente pensato a quella possibilità ed aver preparato un piano alternativo.


Gli occhi di Fang Xiufeng brillarono freddamente.


Quella era una situazione in cui non poteva accettare aiuto dagli altri. Era l’incoronamento del Capo Clan e i suoi sfidanti erano solo del Reame Immortale. Se avesse avuto bisogno degli altri, il Clan Fang lo avrebbe criticato per gli anni a venire e tutti lo avrebbero preso poco sul serio.


Il volto di Fang Shoudao era molto cupo. Nonostante aiutare Fang Xiufeng avrebbe causato problemi, fu solo in termini di facciata che lo portarono a considerare l’idea di non intervenire. Fang Xiufeng si corrucciò come se stesse pensando a qualcosa. Stava tenendo le sue ferite sotto controllo ma se si fosse effettivamente ritrovato ad affrontare centinaia di coltivatori avrebbe potuto perdere il controllo e le sue ferite si sarebbero potute espandere.


Fu a quel punto che anche un altro coltivatore volò in alto. Prima che potesse anche solo avvicinarsi, pianse: “Fang Xiufeng, zoticone, la mia base di coltivazione potrà anche essere debole ma ti sfiderò anche io. Hai il fegato di combattermi?” Il coltivatore stava tremando e, apparentemente, era stato costretto a farsi forza anche solo per parlare.


Comunque, era chiaramente intenzionato a lanciare al vento ogni cautela.


Fang Xiufeng lo guardò freddamente e stava giusto per muovere il dito quando improvvisamente una fredda voce attraversò l’aria riempiendo la piazza.


“Pensi di avere le carte in regola per sfidare mio padre?”




                                


                                



