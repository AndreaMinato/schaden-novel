---
title: Capitolo 1191 - Combattendo per Papà!
pubDate: 2025-03-17T11:17:35.053Z
tags:
    - issth
---


Come la voce percorse l'intera piazza, tutti i coltivatori sentirono i loro cuori tremare. Questo era soprattutto vero per i coltivatori del Clan Fang, che guardarono in alto con entusiasmo. Persino Fang Shoudao e Fang Yanxu ebbero una reazione simile.


Fang Xiufeng si alzò in piedi, girandosi con sguardo eccitato e trovandosi di fronte un giovane uomo vestito di blu che avanzava verso di loro.


Non era altri che... Meng Hao!


Aveva il viso pallido, come se fosse appena guarito da una grave malattia, e sembrava più debole del solito mentre si avvicinava a Fang Xiufeng e giungeva le mani in segno di saluto.


“Non riesco a credere che tu sia già sveglio!” Disse Fang Xiufeng con voce pregna d'affetto. “Che ci fai qui? Dovresti riposare!”


“Ho dormito abbastanza,” rispose sorridendo Meng Hao. “Sono a posto col riposare. Adesso è ora di fare un po' di esercizio.” Questa volta le sue ferite erano state talmente serie da tenerlo in coma per più di un mese. Appena sveglio, aveva usato il suo senso divino per vedere cosa stava succedendo, ed era questo il motivo per cui li aveva raggiunti.


Non appena il coltivatore del Reame Immortale vide Meng Hao, sbiancò, e fece alcuni passi indietro. “Meng Hao.... Tu sei Meng Hao! Io ho sfidato tuo padre, non te. Non hai il diritto di fare niente!”


Sentendo queste parole, Meng Hao si girò completamente a guardare il coltivatore, e i suoi occhi mandavano bagliori glaciali.


“Sai chi sono e comunque osi parlarmi così?” disse con fredda calma. “Forse stai cercando di morire, ma se avessi voglia di tenerti in vita, potrei farlo in molti modi diversi.”


“Pensi che io non abbia il diritto di combattere con te? Questo è il Clan Fang, quindi se io dico che ne ho il diritto, allora io ne ho il diritto!” riecheggiò la sua voce, pregna di autorità.


Appena finito di pronunciare queste parole, fece un passo avanti, e di colpo si ritrovò proprio di fronte all'altro coltivatore. L'uomo sbiancò in viso, e stava per provare a fuggire, ma Meng Hao emise un freddo verso di disapprovazione, che si abbatté sulla mente del coltivatore, facendogli lanciare un grido raccapricciante. Poi, l'uomo esplose spargendo sangue ovunque.


Era stata un'uccisione rapida ed efficiente. A Meng Hao non dava fastidio che viscere e sangue stessero piovendo ovunque. Ovviamente, faceva le cose in modo diverso rispetto a suo padre: lui era il Capo Clan, e c'erano molte cose che doveva tenere in considerazione. Meng Hao, invece, non era il Capo Clan e il suo obiettivo era incutere timore.


“Beh, chi è il prossimo?” domandò impassibile, scuotendo il braccio per liberarsi di un po' del sangue che gli imbrattava la manica.


La sua domanda non incontrò altra risposta che il silenzio più assoluto. Gli occhi di tutti erano incollati su di lui. Molti dei presenti conoscevano Meng Hao solo perché lo avevano visto attraverso immagini illusorie, e questa era la prima volta che lo vedevano in carne ed ossa. Ora che l'avevano visto personalmente, il suo volto era marchiato a fuoco nella loro memoria.


Dal suo modo di parlare e di comportarsi, era facile riconoscere quanto autoritario fosse. Gli occhi di molti si sgranarono appena si resero conto che era una persona... che osava sfidare persino le leggi e i principi dei Cieli!


Fang Xiufeng sorrise appena, ma non disse nulla. Anche negli occhi di di Fang Shoudao, poco distane, brillò un sorriso, mentre si scambiava un'occhiata con Fang Yanxu. Entrambi, dentro di loro, annuirono.


Ovviamente, Meng Hao sapeva che c'erano molti modi per risolvere quella questione. Ma non importava come avrebbero agito, nessuno di quei metodi sarebbe stato davvero adatto. Considerata la loro posizione nel clan e le circostanze, semplicemente non era possibile agire con la stessa segretezza che si usava di solito.


Meng Hao si era mostrato in modo autoritario e immediatamente aveva ucciso una persona. Inoltre, coloro che in passato avevano avuto a che fare con Meng Hao, potevano riconoscere quanto affilate e pungenti fossero le sue parole. Dopotutto, non aveva incontrato molte persone che avrebbero potuto essere in vantaggio su di lui in una discussione.


Meng Hao aspettò un momento, ma nessuno fece un passo avanti. Quindi con voce calma, chiese, “Nessuno?”


“Stai cercando di morire, ragazzino!” Improvvisamente infuriò un vento di tempesta, nel mezzo del quale si trovava un uomo di mezza età, che partì all'attacco contro Meng Hao. Non era nel Reame Immortale, ma piuttosto in quello Antico.


“Non sto cercando di morire, sto cercando la morte. La tua morte!” Rispose Meng Hao con voce glaciale, mentre permetteva all'abilità divina del coltivatore del Reame Antico di abbattersi su di lui. Non ebbe alcun effetto, era come se fosse stato attraversato soltanto da una brezza leggera. L'uomo di mezza età lo guardò scioccato. Contemporaneamente la mano di Meng Hao sfrecciò come un fulmine serrandosi sulla testa del coltivatore.


“Ricerca dell'Anima!” Meng Hao sprigionò il senso divino attraverso le sue dita allargate, facendo tremare l'uomo, che emise un urlo orribile. Durò solo alcuni attimi ancora, prima di cadere in pezzi.


Meng Hao fluttuò pensieroso lì intorno per un momento, poi improvvisamente svanì, per riapparire in mezzo alla folla, davanti ad uno dei tavoli, direttamente di fronte ad un vecchio uomo che era lì seduto. L'espressione dell'uomo ebbe un fremito, ed era quasi sul punto di alzarsi in piedi, quando Meng Hao lo colpì con il suo Pugno dello Sterminio degli Dei. Un istante dopo, del vecchio, e persino del tavolo, non era rimasta che cenere.


Meng Hao scomparve nuovamente, stavolta riapparendo davanti ad una donna. Aveva un contenitore di giada in mano, e stava per schiacciarlo, quando Meng Hao le afferrò il braccio.


“Lascia che ti aiuti con quello!” le disse, stringendo ancora di più la presa. Il contenitore di giada, e l'intero braccio furono subito frantumati. Poi fece ondeggiare il suo braccio, e la donna sputò sangue. I suoi occhi si sgranarono di incredulità un attimo prima di essere ridotta in briciole.


In un battito di ciglia, Meng Hao si era spostato fulmineo tra la folla in diciassette punti diversi. Ogni volta era comparso davanti ad un coltivatore e l'aveva ucciso all'istante.


Dopo pochi respiri di tempo, Meng Hao era ritornato alla sua posizione originale nella piazza principale. La folla era in tumulto, e c'erano persino alcuni coltivatori che lo stavano rimproverando.


Il trambusto si faceva sempre più intenso; sembrava che le azioni di Meng Hao fossero destinate a portare a qualche sorta di catastrofe punitiva.


Tuttavia, l'espressione di Meng Hao era calma mentre diceva, “Coltivatori del Clan Fang, ascoltare gli ordini del Principe Ereditario. Prendete quell'uomo, e lui, e lui...” Meng Hao indicò oltre un centinaio di persone, e mentre lo faceva, dei simboli luccicanti apparivano sui loro corpi.


Tutti loro ne furono incredibilmente scioccati.


“... e uccideteli tutti!” Senza la benché minima esitazione, i membri del Clan Fang volarono verso le persone che Meng Hao aveva appena indicato.


Per tutta risposta, quegli oltre cento coltivatori ruggirono e trangugiarono degli elisir medicinali, facendo esplodere le proprie basi di coltivazione. Ma anche in quello stato, non erano al livello dei membri del Clan Fang. Poco dopo, riecheggiarono ovunque urla raccapriccianti mentre tutto il gruppo veniva massacrato.


Seguì un silenzio mortale. Quelli che prima avevano urlato di rabbia, erano ora senza parole. Tutte le persone provenienti dai grandi clan e sette prima avevano mantenuto la loro calma, ma ora stavano fissando Meng Hao chiaramente impressionati.


“Signore e signori, Compagni Daoisti, oggi si tiene la grande cerimonia di mio padre,” continuò Meng Hao. “Se desiderate estinguere debiti e passati rancori nella maniera tradizionale, continuate pure. Ma se solo proverete a farlo in un modo che sfida gli usi tradizionali... beh, allora anch'io sfiderò gli usi tradizionali.” Nonostante il suo viso fosse un po' pallido, le sue parole erano fredde e pungenti, e ora numerose persone avevano di lui una comprensione molto più profonda.


“Che uomo di classe sei, Meng Hao,” disse una voce. Apparteneva ad un vecchio dall'aria persino antica, che si faceva largo a grandi falcate, facendo diffondere intorno a sé impressionanti increspature del grande cerchio del Reame Antico. Era un uomo simile al Guru Nuvola Celeste; sarebbe potuto entrare nel Reame del Dao in qualsiasi momento!


“Provo ostilità nei confronti di tuo padre,” disse il vecchio, guardando velenosamente Fang Xiufeng. “Ma visto che vuoi combattere al suo posto, accomodati pure!”


Fang Xiufeng rispose all'uomo con un'occhiata glaciale. L'aveva chiaramente riconosciuto, ma comunque non era riuscito a percepire la sua presenza prima. Apparentemente l'uomo aveva usato qualche sorta di tecnica o di oggetto magico per rendersi invisibile anche per chi era nel Reame del Dao.


Già mentre queste parole lasciavano la bocca dell'uomo, il suo corpo brillò nell'aria, e intorno a lui comparve un simbolo degli Otto Trigrammi illusorio, che iniziò a ruotare, crepitando di fulmini, mentre sfrecciava verso Meng Hao. Contemporaneamente il vecchio fece il gesto di afferrare qualcosa mentre richiamava un'immensa spada. Poi usò due dita per lanciare un incantesimo e ruggì, facendo scaturire dalla spada una luce abbagliante e sconfinata. La sua base di coltivazione divampò e apparvero le sue Lampade dell'Anima, che si fusero con il simbolo degli Otto Trigrammi, facendolo incendiare con la Fiamma Immortale.


L'espressione di Meng Hao era la stessa di sempre. Come l'uomo si avventò su di lui, fece un passo avanti, facendo contemporaneamente divampare la sua energia, e stese la mano destra nel gesto di afferrare qualcosa.


Non era altro che la Magia Afferra Stella!


Si sentirono ovunque dei boati mentre un'enorme mano illusoria faceva la sua comparsa. Andò a sbattere verso il simbolo degli Otto Trigrammi, restituendolo all'oblio. L'immensa spada andò in frantumi, mentre l'uomo sgranava gli occhi dall'incredulità. Cercò di buttarsi indietro, ma fu troppo lento: l'enorme mano l'aveva afferrato, e lui emise un grido orribile. Aveva il cuore colmo di sorpresa e terrore.


“Tu--” ebbe il tempo solo di pronunciare la prima parola, prima di essere trascinato di fronte a Meng Hao.


Non ebbe modo di proferire una seconda parola. L'espressione di Meng Hao era fredda mentre stendeva la mano e la chiudeva sulla testa del vecchio. Non importava che l'uomo fosse nel grande cerchio del Reame Antico, ad un livello simile a quello del Guru Nuvola Celeste, Meng Hao avrebbe comunque usato su di lui la Ricerca dell'Anima.


L'uomo ululò, e i suoi occhi vennero striati da vene di sangue. Senza alcuna esitazione, sprigionò la sua base di coltivazione, che iniziò ad emanare un'aura del Reame del Dao. Inaspettatamente, aveva intenzione di provare ad evitare la morte in questo momento critico entrando nel Reame del Dao!


A questo punto, se non avesse precedentemente assorbito l'Essenza della Fiamma Divina, per Meng Hao sarebbe stato impossibile fare qualsiasi cosa. Ma ora, per certi versi, poteva già essere considerato nel Reame del Dao. E soprattutto ora era a tutti gli effetti un Immortale Dao Onniceleste.


Nella sua mano destra baluginò una luce azzurra mentre usava il suo stesso potere per disperdere l'aura del Reame del Dao, rendendo quel tentativo di entrarvi... un completo fallimento!


Il suo senso divino si riversò nella mente del vecchio mentre la Ricerca dell'Anima iniziava.


L'uomo ebbe un tremito, poi urlò, “Maestà, salvami!!”


Le labbra di Meng Hao si curvarono in un sorriso quasi impercettibile. Mentre la voce del vecchio riecheggiava intorno, delle increspature lampeggiarono dietro di lui, e all'improvviso ne emerse una mano raggrinzita. Sembrava appena uscita dalla tomba, e emetteva un fetore di morte. Ma quello che era ancora più stupefacente era che... emanava un'aura del Reame del Dao!


Era un'aura incredibilmente forte, talmente potente che persino dei coltivatori ordinari del Reame del Dao avrebbero avuto difficoltà a resisterle.


I Cieli e la Terra tremarono, e un vento tremendo infuriò. Tutti i coltivatori circostanti erano sbalorditi. Quello era il Pianeta Paradiso Meridionale, un luogo a cui i coltivatori del Reame del Dao non potevano accedere. Eppure, quella mano... stava senza ombra di dubbio emanando un'aura del Reame del Dao! Poteva esserci solo una spiegazione.


Quella mano apparteneva... ad un coltivatore dello Pseudo-Dao!!


Uno spaventoso coltivatore dello Pseudo-Dao, che si trovava ad un passo dalla morte, ma talmente potente da poter sopprimere esperti ordinari del Reame del Dao.


La subitaneità di questo sviluppo fu tale che Fang Xiufeng, Fang Shoudao e Fang Yanxu, tutti, fecero un passo avanti, stringendo gli occhi. Nonostante tutto, non c'era alcuna traccia di terrore nei loro occhi.


“Hao’er, torna indietro!” disse con urgenza Fang Shoudao. Allungò la mano nell'aria per trascinare indietro Meng Hao, al sicuro.


“Stavo pensando proprio ora che questo tizio non sembra essere un genio,” disse Meng Hao con fredda calma. “A quanto pare... era sostenuto da questo coltivatore dello Pseudo-Dao!” Si girò per fronteggiare la mano e disse, “Formazione della Morte del Paradiso Meridionale, attivati!”




                                


                                



