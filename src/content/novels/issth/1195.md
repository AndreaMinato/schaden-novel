---
title: Capitolo 1195 - Ottava Vita!
pubDate: 2025-03-17T11:17:35.054Z
tags:
    - issth
---


“Patriarca, salvami!!” Uno dei vecchi coltivatori del Clan Ji urlò mentre impiegava tutte le sue forze nel tentativo di resistere la formazione di incantesimo a forma di mano. Tuttavia, tutte le sue tecniche magiche vennero disciolte e lui venne fatto a pezzi. Il suo sangue inizio poi a piovere sulle nuvole sottostanti.


La mano illusoria irradiava potere di sterminio. I fulmini si scontravano e poi esplodevano, il suono generato da queste esplosioni divenne l’unico suono presente nei Cieli e nella Terra.


Un coltivatore di mezza età del Clan Ji, con occhi iniettati di sangue, eseguì un incantesimo che fece volare fuori dalla sua borsa da trasporto diversi oggetti magici. Tuttavia, la mano li distrusse tutti. Tossì del sangue fuori dalla sua bocca, in seguito però quello stesso sangue gli rischizzò in faccia. Iniziò ad urlare mentre veniva distrutto, venne letteralmente polverizzato.






Altre due coltivatori del Clan Ji eseguirono degli incantesimi, invocando tecniche magiche e Fili del Karma. In un battito di ciglia, il loro Karma venne distrutto e poi la mano li spazzò via entrambi.






“Patriarca, salvaci!!” Delle urla miserabili echeggiavano nell’aria, erano ricolme di sorpresa e paura. Sfortunatamente per loro, le loro urla venivano completamente coperte dai fulmini.






Accadde tutto molto in fretta. Anche se ci vuole del tempo a descriverlo, il singolo attacco esplosivo di Meng Hao tramite la Formazione di Morte di Paradiso Meridionale… uccise quasi all’istante tutta la decina o quasi di coltivatori del Clan Ji.






Un momento dopo, ne rimasero solo due. Uno era il giovane uomo e l’altro era l’Anziano che aveva ricoperto il ruolo di capo di questo gruppo di coltivatori giunti su Pianeta Paradiso Meridionale. I due indietreggiarono all’istante, evitando per il momento di morire. La mano però, continuò a procedere rombando verso di loro con una velocità incredibile.






“Meng Hao,” ruggì il vecchio uomo, “il tuo Clan Fang ha intenzione di iniziare una guerra con il Clan Ji!?!?” In seguito scosse la mano e fece eruttare il potere della sua base di coltivazione che andò a formare una tempesta di vento che iniziò a rombare tanto forte da pareggiare i fulmini.






La faccia di Meng Hao era gelida mentre spingeva la sua mano all’ingiù. Si sentirono altri rimbombi e poi la mano iniziò a precipitare verso le nuvole sovrastanti i due coltivatori rimasti.






Del sangue schizzò fuori dalla bocca del vecchio uomo e uno sguardo disperato coprì la sua faccia mentre iniziava a collassare. Nel momento prima che venisse distrutto, la figura del giovane uomo vibrò riapparendo alle spalle del vecchio uomo, dopo di che spinse le sue mani contro la schiena dell’uomo.






“Dato che stai per morire… tanto vale che mi aiuti!” mormorò il giovane uomo.






RUMBLE!






L’enorme mano continuò a discendere dal cielo, facendo muovere e vorticare le nuvole con cui veniva in contatto. A questo punto, il suono aveva raggiunto le orecchie dei coltivatori in basso, i quali udirono uno scioccante rombo.






Furono anche in grado di vedere le nuvole tremare. Delle massicce quantità di fulmini iniziarono a crepitare all’esterno come se fossero stati spremuti dalle nuvole, in seguito poi iniziarono a discendere dalle nuvole come dei draghi argentati.






Dopo che anche i fulmini erano stati espulsi forzatamente, delle gocce d’acqua della dimensione di fagioli iniziarono a piovere sulle terre sottostanti.






Tuttavia, quello che nessuno riuscì a notare era che alcune di quelle gocce erano color sangue. Questo perché… non era pioggia, ma sangue, il sangue del Clan Ji! Tuttavia, non c’era vita in quel sangue e il numero stesso di quelle gocce di sangue era minuscolo, come se la maggior parte fosse stata assorbita dalle nuvole stesse.






Quello che la gente in basso non riuscì a vedere era che da qualche parte all’interno delle nuvole nere, c’era un figura color sangue seduta a gambe incrociate in meditazione, circondata da una nuvola composta dal sangue che era scomparso, e che lo stava consumando.






Se si guardava da vicino, quella figura color sangue stava emanando un’aura Karmica del Clan Ji, come anche una lieve, aura omicida.






Questo era il Clone di Sangue di Meng Hao!






Erano passati anni ormai da quando la coltivazione di Meng Hao aveva raggiunto una potenza tale da rendere essenzialmente inutile il clone, il quale a causa di questo venne abbandonato nella sua borsa da trasporto. Aveva persino abbandonato l’idea di trasformarlo in una Divinità del Sangue.






Ora però Ji Tian aveva cercato di uccidere suo padre, cosa che andò ad alimentare l’intento omicida e la rabbia di Meng Hao fino al punto di fargli prendere la decisione di continuare a raccogliere il sangue di altre generazioni del Clan Ji e riprendere il piano di creare la sua Divinità del Sangue, la quale avrebbe avuto il potere del Risveglio Ancestrale.






Per questo motivo, dalle nuvole discese meno sangue di quello che ci si aspetterebbe e quello che cadde era diluito a tal punto da non essere visibile. Infatti, cadde una sola goccia che andò a finire sulla faccia di un coltivatore in basso, il quale alzò lo sguardo scioccato verso l’alto mentre si ripuliva la faccia.






In alto tra le nuvole ed i fulmini, Meng Hao estese la sua mano destra e fece disperdere la mano composta dalla formazione di incantesimo, fino a che l’unica cosa che rimase non fu altro che un’impronta enorme tra le nuvole.






Un singolo palmo aveva ucciso i coltivatori del Clan Ji come se fossero stati delle formiche!






Anche se quel potere non proveniva da Meng Hao, al momento provò lo stesso una sensazione di onnipotenza che una persona potrebbe provare solo se possedesse il potere di controllare i Cieli e la Terra, quel tipo di sensazione predominante che era la conseguenza di una impareggiabilità in tutta la creazione.






Mentre la mano svaniva, due persone divennero visibili all’interno dell’impronta. Non erano altro che le due persone che non erano state uccise!






Ovviamente, era più corretto dire che si trattava solo di una persona, non due!






L’aura del vecchio uomo non era più presente. Un enorme buco era ora visibile sulla sua schiena, non si riusciva a vedere nessun organo all’interno del suo corpo. Era un guscio vuoto, all’interno del quale era nascosto il giovane uomo!






Ovviamente, non si era semplicemente nascosto all’interno del vecchio uomo, aveva chiaramente usato qualche tipo di magia segreta sinistra per evitare di essere ucciso dall’enorme rete.






Si sentirono dei crepitii e il corpo del vecchio uomo cadde in pezzi. Il giovane ragazzo barcollò all’indietro, tossendo del sangue. Allo stesso tempo, esplosero innumerevoli Fili del Karma dal suo corpo, i quali poi si trasformarono in quello che sembrava una formazione di incantesimo di teletrasporto.






Il sangue che schizzava fuori dalla sua bocca discese tra le nuvole e poi venne assorbito dal clone nascosto al loro interno.






Ovviamente, il giovane ragazzo non aveva la minima idea della presenza del Clone di Sangue. Mentre il suo corpo iniziava a sparire, Meng Hao emise un freddo sbuffo.






“Tu non vai da nessuna parte!” disse, avanzando, la sua mano formò un pugno. Poi lanciò il suo pugno di fronte a lui e l’aria si distorse. Tuttavia, mentre si avvicinava al ragazzo, Meng Hao percepì all’improvviso una sensazione di pericolo e fu proprio in quel momento che il giovane uomo sorrise stranamente.






“Finalmente… ti sei avvicinato,” mormorò. Invece di evitare il pugno di Meng Hao, caricò direttamente andandogli incontro.






Si sentirono dei rimbombi ed il corpo del ragazzo venne fatto a pezzi, creando una nuvola di sangue ed interiora che si diffuse in ogni direzione. Tuttavia, la sua risata continuava a riecheggiare nell’aria.






“Meng Hao, il nostro Karma si è collegato. La prossima volta che ci incontreremo… quello che è tuo sarà mio. Ricorda il nostro nome condiviso. Noi siamo chiamati… Ji Dongyang!” Una risata selvaggia riecheggiava nell’aria mentre il corpo del ragazzo svaniva.






Meng Hao rimase a fluttuare nell’aria, accigliato. Poi abbassò lo sguardo sui suoi pugni e sospirò.






“Volevo ucciderlo, ma apparentemente, quello era parte del suo piano…”






“Che tizio sveglio, Ji Dongyang. Tutti i coltivatori che si era portato con lui erano semplicemente un diversivo.”






“L’unico motivo per cui è venuto sul Pianeta Paradiso Meridionale era per usare una magia segreta del Clan Ji in modo da vincolarmi al Karma e allo stesso tempo rilasciare qualche tipo di misteriosa magia Daoista.”






“Io lo stavo attirando in una trappola e lui stava facendo lo stesso con me… Non voleva essere ucciso dalla Formazione di Incantesimo di Morte del Paradiso Meridionale, voleva essere ucciso personalmente da me…” Mentre rimaneva lì a fluttuare a riflettere, il Clone di Sangue che era rimasto nascosto fino ad ora lentamente iniziò a fluttuare verso l’alto. Ora era molto diverso da prima, più potente, ora emanava una potente aura del Karma del Clan Ji.






Infatti, sembrava anche essere sul punto di compiere un avanzamento nella coltivazione. Con un altro piccolo sforzo, sarebbe finalmente avanzato avvicinandosi ancora di più al livello di una Divinità del Sangue.






“Se avverrà il Risveglio Ancestrale, mi chiedo se… qualsiasi cosa apparirà sarà forte quanto Ji Tian stesso?”






Con occhi tremolanti, smise di preoccuparsi della questione Ji Dongyang. Tutto quello che poteva fare ora era rimanere in guardia contro questo nuovo potente avversario!






Dopo aver riposto di nuovo il suo Clone di Sangue nella borsa da trasporto, si lanciò in basso attraverso le nuvole.






Nel frattempo, all’interno del Clan Ji sulla Nona Montagna, c’era un cimitero in cui non era permesso l’ingresso. C’erano allineate nove tombe al suo interno, erano tutte in bronzo e intagliate con dei complicati simboli magici.






Sette di quelle tombe non avevano più un coperchio, erano vuote. Solo l’ottava e nona tomba erano ancora chiuse.






Improvvisamente, si sentirono dei forti boati come quelli provocati da dei tuoni e il coperchio dell’ottava tomba si aprì con un tonfo. Improvvisamente una potente aura si innalzò dal suo interno.






Una mano venne fuori dall’ottava tomba. All’inizio stava tremando, ma poi gradualmente si fermò ed afferrò il lato della tomba. Lentamente la persona al suo interno si sedette, poi si alzò in piedi. Il suo corpo era avvizzito, come quello di un cadavere, così disseccato che era difficile carpire le sue fattezze.






Sulla sua fronte poteva essere visto un marchio e nonostante l’avvizzimento del corpo, il marchio era chiaramente visibile. Inaspettatamente, era… un marchio della Schiera!!






Sorprendentemente. Quest’uomo… era un coltivatore della Schiera!






Prese un profondo respiro, risucchiando tutta l’energia dei Cieli e della Terra nell’area. Mentre lo faceva, il suo corpo iniziò a rigenerarsi in fretta. Il suo sangue e la sua carne iniziarono a dimenarsi e la vita rientrò in lui, che si trasformò rapidamente in un giovane uomo!






Le sue caratteristiche facciali lentamente iniziarono a farsi più chiare e alla fine… apparve una faccia che nessuno aveva mai visto prima d’ora!






“Preferivo comunque… le fattezze della mia settima vita,” disse con voce rauca. “Lui era il mio preferito tra quelli della nuova generazione.” In seguito la faccia iniziò rapidamente a cambiare, trasformandosi in… Ji Dongyang!






“Il Karma è stato collegato e la mia ottava vita è stata risvegliata. Ho anche messo al sicuro l’ospite per la mia nona vita. Meng Hao… Dopo che condivideremo lo stesso corpo… diventerai la mia nona vita!” Ji Dongyang iniziò a ridere, era una risata strana e sinistra ricolma di un’aria antica.






In seguito guardò in alto e sorprendentemente, apparve un enorme occhio sopra di lui, al suo interno c’era un vecchio uomo. I due si guardarono.






La cosa più misteriosa era che, se ci fosse stata una terza persona ad assistere a questa scena, quella persona avrebbe notato che lo sguardo negli occhi del vecchio uomo e quello negli occhi di Ji Dongyang…






Era esattamente lo stesso!!




                                


                                



