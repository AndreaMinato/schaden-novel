---
title: Capitolo 1196 - Portare via il Soldato di Terracotta!
pubDate: 2025-03-17T11:17:35.054Z
tags:
    - issth
---


Il resto dell’incoronazione del Capo Clan procedette senza intoppi. Tutti i clan e vari poteri della Nona Montagna da questo momento in poi avrebbero trattato Fang Xiufeng con estremo rispetto. Dopo tutto, Fang Xiufeng ora rappresentava l’intero Clan Fang!






Un grande numero di coltivatori del Clan Fang venne ora stazionato su Pianeta Paradiso Meridionale e inoltre vennero creati dei portali di teletrasporto permanenti, i quali si andavano a collegare direttamente con il Pianeta Vittoria Orientale.






Questo significava anche che non era più solo Fang Xiufeng a sorvegliare Pianeta Paradiso Meridionale. Divenne la responsabilità dell’intero Clan Fang, inclusi Fang Shoudao e Fang Yanxu, nessuno venne meno al suo dovere.






Proteggi la Sfera della Montagna e del Mare! Quello… era il giuramento dei Clan Onnicelesti!






Tre giorni dopo la fine della cerimonia, Meng Hao salutò i suoi parenti e andò via dal Pianeta Paradiso Meridionale. Non era sicuro di quando avrebbe fatto ritorno alla Nona Montagna e Mare, quindi decise di andare a salutare alcuni dei suoi vecchi amici prima di partire. Alcuni li sarebbe andati a trovare per ricordare i vecchi tempi. Ad altri avrebbe fatto visita per riscuotere dei soldi!






La sua prima fermata sarebbe stata sul Pianeta Vittoria Orientale!






Utilizzò il portale di teletrasporto sul Pianeta Paradiso Meridionale e arrivò direttamente alla sua meta. Lungo la strada per il palazzo ancestrale, si fermò alla Divisione del Dao dell’Alchimia per porre i suoi omaggi all’Anziano Elisir e per fare visita da alcuni vecchi amici. Poi, lui e Fang Shoudao aprirono la Terra degli Antenati del Clan!






Rimase fermo a fissare l’enorme vortice e la familiare Terra degli Antenati. Il suo cuore palpitò mentre guardava il soldato di terracotta sotto forma di montagna e non poté fare a meno di ripensare a Ke Yunhai.






“Papà…” mormorò. In seguito fece un passo in avanti ed entrò nel vortice apparendo poi di fronte il soldato di terracotta. Al momento il soldato stava dormendo, ma non appena apparve Meng Hao, la sua aura si risvegliò e lentamente aprì gli occhi. Si sentirono dei rimbombi mentre il soldato si alzava in piedi e il potere di un coltivatore allo Pseudo-Dao eruppe all’esterno.






Aveva aspettato per tutto il tempo che Meng Hao arrivasse a portarlo via!






Quel giorno era finalmente giunto!






“Adesso ti porterò via,” disse Meng Hao. “Da adesso rimarrai con me… per tuta l’eternità.” Lentamente sollevò la mano e diede un colpetto al soldato di terracotta, mentre la sua aura faceva tornare nella sua mente dei ricordi del patrigno Ke.






“C’è un altro soldato di terracotta da qualche parte, riprenderò anche quello.” Prese un profondo respiro e poi scosse la sua mano. Il soldato di terracotta si trasformò all’istante in un raggio di luce che volò all’interno del pezzo delle Rovine dell’Immortalità che Meng Hao aveva acquisito dall’Eccelso del Sogno Marino!






Il soldato di terracotta si era collegato inseparabilmente ormai da tempo alle Rovine dell’Immortalità, anche se non alla sua terra, quanto alla sua energia. Il motivo era che senza quell’energia, sarebbe morto.






Quella era la ragione principale, per cui Meng Hao aveva richiesto un pezzo delle Rovine dell’Immortalità all’Eccelso del Sogno Marino. Era tutto… per il soldato di terracotta. Mentre il soldato entrava nel suo pezzo di Rovine dell’Immortalità, il cuore di Meng Hao iniziò a battere ansioso. Dopo tutto, il suo intero piano era basato su una sua speculazione. Tuttavia, dopo aver visto che il soldato di terracotta non mostrava nessun problema nella fase di integrazione, emise un sospiro di sollievo.






“Da adesso in poi… viaggeremo insieme per la Sfera della Montagna e del Mare!” Poi, i suoi occhi iniziarono a brillare mentre guardava in direzione della Necropoli in lontanza ed in seguito si inchinò. Proprio mentre era sul punto di andare via, la voce antica del Patriarca della prima generazione echeggiò nella sua mente.






“L’eredità di Lord Li un tempo si trovava sul Pianeta Paradiso Meridionale. In seguito giunse sul Pianeta Vittoria Orientale. E ora… si trova nell’Ottava Montagna e Mare.” Mentre la voce riecheggiava, un contenitore di giada volò fuori dalla Necropoli e apparve di fronte Meng Hao. Il ragazzo si allungò e lo prese nelle sue mani.






“Questo contenitore di giada mostra l’attuale posizione dell’eredità di Lord Li. Con esso, dovresti essere in grado di trovarla!”






“L’eredità originariamente era stata pensata per qualcuno al Reame Dao. Tuttavia, considerando la tua attuale base di coltivazione, puoi ancora… trovare ed ottenere l’eredità. Sarà… di grande aiuto per te.” Più a lungo il Patriarca della prima generazione parlava, più debole si faceva la sua voce.






Meng Hao mandò del senso divino all’interno del contenitore di giada e fu immediatamente in grado di percepire qualcosa che lo richiamava attraverso il cielo stellato. Era lieve, ma adesso era sicuro di essere in grado di trovarne la fonte d’origine della chiamata.






Quello che trovò strano è che la posizione dell’eredità di Lord Li non era fissa all’interno dell’Ottava Montagna e Mare. Al contrario, sembrava muoversi.






“Pianeta Paradiso Meridionale. Pianeta Vittoria Orientale. L’Ottava Montagna…” gli occhi di Meng Hao si spalancarono mentre venne colpito da un’improvvisa e assurda speculazione.






“Non è possibile…” mormorò.






Nel frattempo, nel cielo stellato dell’Ottava Montagna e Mare, una tartaruga gigantesca volava felice mentre canticchiava un piccolo motivetto, era circondata da centinaia di coltivatori dall’aspetto coriaceo, i quali erano apparentemente delle guardie.






Mentre volavano insieme alla tartaruga, urlava ad alta voce:






“Il Patriarca è onnipotente, Affidabilità è onnipotente!”






“Il Patriarca è invincibile, Affidabilità è invincibile!”






Le loro voci riecheggiavano formando delle potenti onde sonore, le quali si diffondevano in ogni direzione. Ogni coltivatore che li incontrava rimaneva scioccato dalla scena.






Ovviamente, questa tartaruga non era altri che Patriarca Affidabilità, il quale era ora libero come un uccello, mentre schioccava le labbra decisamente a suo agio.






“L’Ottava Montagna è decisamente meglio della Nona Montagna. Non importa dove poso lo sguardo, non c’è traccia di Meng Hao. Senza di lui, tutto è meraviglioso.” Patriarca Affidabilità sospirò emozionato e realizzò che prendere la decisione di scappare dalla Nona Montagna e Mare non poteva essere più giusta.






“Quel piccolo bastardo di Meng Hao non immaginerà mai neanche nei suoi sogni più sfrenati che non troverà più nessuna mia traccia nella Nona Montagna e Mare. Finalmente posso essere a piede libero e lontano da ogni suo capriccio qui nell’Ottava Montagna.” Patriarca Affidabilità era molto orgoglioso di sé stesso e amava come i coltivatori gli camminavano intorno decantando la sua onnipotenza. Tuttavia, fu a questo punto che dal nulla venne percorso da un brivido.






“Eee? Che sta succedendo? Perché mi sento così nervoso all’improvviso?” Per un momento apparve uno strano sguardo sulla faccia di Patriarca Affidabilità, ma la cosa non lo preoccupò più di tanto e in seguito iniziò di nuovo a camminare allegro nella distanza.






Nella Nona Montagna e Mare, Meng Hao ripose il contenitore di giada e poi assunse un’espressione ironica. Giunse le mani al Patriarca della prima generazione e poi abbandonò la Terra degli Antenati e si diresse verso il portale di teletrasporto con varie speculazioni che correvano nella sua mente.






A metà strada, si girò all’improvviso e vide un coltivatore vestito di nero seduto a gambe incrociate su un picco montuoso vicino.






Prima, questo coltivatore indossava dei vestiti bianchi, ma in seguito, divenne l’ombra del clan e da quel momento in poi, iniziò ad indossare dei vestiti neri come la notte, ad indicare che sarebbe sempre esistito nell’ombra.






Era Fang Wei!






Questo posto che andava fiancheggiato per arrivare ai portali di teletrasporto, il ragazzo era fermo qui in attesa di Meng Hao.






I loro sguardi si incrociarono, ma nessuno dei due disse nulla all’inizio. Passò un momento e poi Meng Hao sorrise.






“Qual è il significato del tuo nome, Fang Wei?”






Un tremore percorse Fang Wei. La domanda di Meng Hao gli riportò a mente molti ricordi. Una luce brillante apparve nei suoi occhi. Con una voce bassa ma piena di determinazione rispose, “Che difenderò il Clan Fang!”






Meng Hao scosse il suo dito e Fang Wei tremò un’altra volta. Improvvisamente, un’intensa luce azzurra iniziò a brillare sul suo corpo.






Quella era la luce dell’Immortale Onniceleste. Il seme Dao dentro di lui era ora quasi completamente risvegliato, cosa che fece bruciare la sua base di coltivazione del potere di un immediato avanzamento.






La faccia di Meng Hao si fece leggermente pallida. Sorridendo, volò oltre Fang Wei dirigendosi verso il portale di teletrasporto.






Un’espressione complicata apparve sulla faccia di Fang Wei mentre percepiva l’innalzamento della sua base di coltivazione e l’energia dell’Immortale Onniceleste dentro di lui. Mentre Meng Hao andava via, proprio prima di scomparire, Fang Wei lo chiamò, “Meng Hao, aspetterò il tuo ritorno e poi combatteremo!”






“Molto bene!” fu la risposta dell’altro. Poi Meng Hao scomparve nel portale di teletrasporto in un lampo di luce.






“Da adesso in poi,” mormorò Fang Wei. “Non importa in che situazione pericolosa ti imbatterai, assicurati di fare ritorno sano e salvo!” In seguito si alzò in piedi e si diresse di nuovo verso la Setta della Medicina Immortale, i suoi occhi brillavano di una incrollabile determinazione di sacrificare qualsiasi cosa per il bene del clan.






Meng Hao uscì da un portale di teletrasporto che si trovava su un campo di asteroidi da qualche parte all’interno del cielo stellato della Nona Montagna e Mare. Dando un colpetto alla sua borsa da trasporto tirò fuori una catasta di cambiali.






“Quindi, da chi dovrei andare per primo a riscuotere dei soldi? Ah, penso che non abbia importanza. Ho così tante cambiali che tanto vale sceglierne semplicemente una a caso!” Avendo preso una decisione, prese una cambiale a caso e la osservò.






“Taiyang Zi?” disse sorridendo. “Non male, non male. Mi deve un bel po’ di pietre spirituali.” Con la faccia piena di anticipazione, afferrò la cambiale e si diresse verso il portale di teletrasporto che portava al Monte Sole. Non appena i discepoli che si occupavano del portale si accorsero che si trattava di Meng Hao, le loro facce vacillarono.






Ignorandoli, entrò nel portale di teletrasporto e poi venne circondato dalla luce del teletrasporto.






Quando riapparve, si ritrovò di fronte ad un mondo pervaso da un calore rovente. Era come un deserto e non c’era nessun cielo stellato in alto; era un mondo speciale.






Il cielo era nero e la terra era disseccata. Innumerevoli montagne potevano essere viste in ogni direzione, erano tutte vulcani che eruttavano attivi. Infatti, nel momento in cui arrivò Meng Hao, ne vide diverse che emanavano del fumo nero ed eruttavano degli archi luminosi di luce che sembravano quasi delle meteore.






Questo era Monte Sole. Secondo le leggende., era un frammento di terra distrutto dall’impatto che il sole del Mondo Immortale creò quando cadde dai cieli. Dato che era così grande, in questo posto si potevano trovare grandi quantità di potere del sole, motivo per cui c’era la presenza di così tanti vulcani devastanti!






Questo era anche il motivo per cui divenne un posto unico in cui praticare la coltivazione. Gradualmente, venne chiamato Monte Sole e dopo tanti anni, divenne una della Cinque Grandi Terre Sacre della Nona Montagna e Mare!






Diversi portali di teletrasporto potevano essere usati per entrare ed uscire dal Monte Sole e ognuno di essi era controllato da un discepolo del Monte Sole. Una volta che apparve Meng Hao, lo riconobbero all’istante.






“Quello è Meng Hao!” C’erano oltre cento discepoli nell’area del portale di teletrasporto e tutti lo iniziarono a guardare con occhi tremolanti. Anche se non erano sicuri del motivo della sua comparsa, spinsero immediatamente sui loro contenitori di giada in modo da mandare die messaggi ai loro superiori.


Meng Hao tossì leggermente e poi guardò i discepoli del Monte Sole, che lo guardavano come se un potente nemico fosse giunto sulla soglia di casa loro. Sentendosi leggermente in imbarazzo, gli rivolse un sorriso timido, poi si schiarì la voce e disse, “Taiyan Zi mi devi dei soldi! È giunta l’ora di pagare!”


La sua voce riecheggiò come un tuono. Innumerevoli increspature vennero emanate in tutto il mondo circostante.


Alcuni dei vulcani nell’area tremarono e poi eruttarono ed il cielo si oscurò mentre i Cieli iniziavano a tremare. Tutti all’interno del mondo furono in grado di sentire le parole di Meng Hao.






I discepoli del Monte Sole lo fissavano co occhi spalancati e bocche aperte. Monte Sole venne immediatamente avvolto dal caos mentre innumerevoli discepoli rimasero scioccati dalla voce di Meng Hao.


                        


                                



