---
title: Capitolo 120 - Le Cinque Sette e i Tre Clan del Dominio Meridionale
pubDate: 2025-03-17T11:17:34.780Z
tags:
    - issth
---


Nel frattempo nella Setta del Gelo Dorato, una delle cinque grandi Sette del Dominio Meridionale, centinaia di raggi di luce sfrecciarono nel cielo sibilando. Si trattava di membri della Setta che non avevano bisogno del supporto di alcun oggetto volante. Sopra di loro, la persona in testa aprì un varco nell'aria, all'interno del quale entrarono gli altri.


Zhao Shanling [1] era tra loro, trasportava uno spadone d'oro ed era ricoperto da un'armatura. Si muoveva ad una velocità incredibile.


L’Eredità dell'Immortale di Sangue aveva mandato le grandi Sette e i Clan in fibrillazione. Oltre al Clan dei Wang e alla Setta del Gelo Dorato, c'era il Clan dei Song, un altro dei tre grandi Clan. Comparvero diverse centinaia di Coltivatori, tutti dai talenti notevoli. Tra loro c'era Eccentrico Song, a cui Meng Hao aveva rubato i tesori nello Stato di Zhao.


La Setta più potente nel Dominio Meridionale era la Setta della Spada Solitaria. Si levarono in aria centinaia di auree di spade. Era una visione sconcertante. Ogni Coltivatore tra loro stava su una spada. Le centinaia di auree sembravano poter lacerare il cielo. A capo del gruppo c'erano sette persone con degli sguardi severi sul volto. Uno di questi era niente meno che Chen Fan!


Il volto di Chen Fan era colmo di virtù. Indossava un lungo abito bianco e si trovava su una spada color verde scuro. Sprigionò la sua base di Coltivazione: era all'inizio dello stadio della Stabilità della Consistenza!


Davanti ai setti c'era un uomo di mezza età con uno sguardo freddo e un violento istinto omicida. Questi non era altri che il maestro di Chen Fan, Zhou Yanyun.


Il vento creò una turbolenza tra le nuvole sopra il Dominio Meridionale quando Wu Dingqiu [2] della Setta del Fato Viola passò in volo a grande velocità insieme a centinaia di discepoli del Fato Viola. Nel volare attraverso il cielo, il sopracciglio di Wu Dingqiu si corrucciò, e sembrava che stesse pensando a qualcosa di molto importante. Questo, a sua volta, fece sì che gli altri della Setta del Fato Viola rimanessero in religioso silenzio.


“Yuyan è dispersa,” pensò. “È stata vista inseguire un Coltivatore. Poi quel roc è arrivato in volo, scatenando una tromba d'aria. Lei... dov'è... ? Il suo contenitore della vita è ancora intatto, il che vuol dire che lei è fuori pericolo”. Sospirò. Chu Yuyan era molto importante per la Setta del Fato Viola. Infatti era così importante che molte persone nella Setta si erano opposte al suo fidanzamento con Wang Tengfei.


Nel cielo di tutto il Dominio Meridionale si potevano vedere dei raggi di luce prismatica, i quali volavano verso le sette aree dell’Eredità dell'Immortale di Sangue.


Tra le grandi Sette e i Clan, il Clan dei Li era il più riservato. Raramente mandavano i membri del Clan in giro per il mondo, e quando lo facevano, in pochi ne erano al corrente. Infatti, quando le aree dell’Eredità dell'Immortale di Sangue si aprirono, inviarono solo cinque membri!


Di quelle cinque persone, due erano anziani Protettori del Dao allo stadio dell'Anima Nascente. Gli altri erano allo stadio della Stabilità della Consistenza, due uomini e una donna. Questi tre erano Prescelti del Clan dei Li, di cui pochi estranei erano a conoscenza.


“Anni fa il Patriarca rivelò il segreto secondo cui l'ottavo torneo per l’Eredità dell'Immortale di Sangue sarebbe andato al Clan dei Li,” disse uno degli anziani. Indossava un lungo abito nero, ed era alto e emaciato. Guardò indietro verso i tre dietro di lui. “L'ottavo torneo è arrivato. Daoyi, l’Eredità ti appartiene, questo è sicuro. Riguardo a voi due, limitatevi ad osservare, e cogliete l'opportunità per imparare qualcosa”.


La più misteriosa tra le cinque grandi Sette era la Setta del Demone di Sangue. Questi mandarono ancora meno persone del Clan dei Li, solamente due.


Uno era anziano, l'altro giovane. Il giovane indossava un abito porpora, e sembrava avesse sedici o diciassette anni. Sprigionava una feroce aura omicida. Tra le sue sopracciglia era posizionato un marchio di sangue, che di tanto in tanto emanava un bagliore che ricopriva metà del suo volto. Al di sotto dei suoi piedi c'era una nube di sangue, all'interno della quale era possibile vedere innumerevoli volti aggressivi che sembrava stessero gridando. Questo ragazzo sembrava tutto fuorché comune.


Se Meng Hao fosse stato presente, o magari Ciccio o Piccola Tigre, lo avrebbero immediatamente riconosciuto. Il ragazzo sembrava uguale al Wang Youcai [3] di sei o sette anni fa. Se fosse stato davvero lui, allora voleva dire che non era cambiato per nulla in tutti questi anni. Molto strano!


Delle cinque grandi Sette del Dominio Meridionale, quattro erano entrate in azione. Mancava solo la Setta del Setaccio Nero. Nel salone principale della Setta, sei persone sedevano a gambe incrociate con i corpi nascosti nell'ombra. All'interno della sala, tutto taceva.


Improvvisamente risuonò una sinistra voce antica. “Dunque, è giunto il momento del torneo dell’Eredità dell'Immortale di Sangue... dovremmo mandare delle persone?”


“L’Eredità dell'Immortale di Sangue potrebbe essere potente, ma nessuno è mai riuscito ad ottenerla in centinaia di migliaia di anni. In confronto, l'antica mappa che noi abbiamo scoperto è molto più importante!”


“Non possiamo fingere che non ci sia, quindi non lo faremo. Quello causerà ulteriore disordine, che servirà a nostro vantaggio”.


“Se riuscissimo nella nostra impresa, l'intera struttura del Dominio Meridionale verrà modificata. Riguardo all'oggetto, il Dao della Setta del Setaccio Nero sarà perfezionato, il che sarebbe una grande fortuna per la Setta!”


“Concordo sul fatto che non dovremmo mandare nessuno al torneo. Abbiamo studiato questa mappa a lungo. Anche i Patriarchi le attribuirono grande importanza e la studiarono per diverso tempo. Potremmo trarre vantaggio dai sospetti sollevati dalla nostra mancata partecipazione al torneo. Possiamo dirigere più persone qui, a quel punto la loro curiosità aumenterà. Poi, potremo iniziare la fase successiva del nostro piano”.


Fuori dal salone principale del tempio della Setta del Setaccio Nero, si erano riuniti diverse centinaia di discepoli con i volti gravi. Erano stati chiamati per attendere gli ordini degli Anziani della Setta.


Mantenendosi a debita distanza sul lato della folla c'era Xu Qing. Indossava un vestito bianco comune. Il suo volto sembrava più magro di prima, e la sua corporatura piuttosto fragile. Sebbene fosse sempre stata una persona fredda, non sembrava molto felice nella Setta del Setaccio Nero.


La sua base di Coltivazione era solo al nono livello di Condensazione del Qi.


Di fianco a Xu Qing comparve una giovane donna affascinante. Con la voce bassa disse “Giovane Sorella Xu, Anziano Fratello Chen ha deciso di darti un'altra possibilità. Se sei d'accordo con ciò che egli vuole, combatterà per procurarti un Elisir della Stabilità della Consistenza. Dai, non essere stupida. Se provochi Anziano Fratello Chen, poi...”. Persino mentre le stava dando un consiglio, Xu Qing sollevò la testa e la guardò con freddezza.


“Non c'è bisogno di toccare ancora questo argomento, Anziana Sorella Xue. Per favore, abbia un po' di rispetto per sé stessa!”


La ragazza con il cognome Xue sogghignò. “Sei solo una vecchia selvaggia di una nazione arretrata. Cerchi di comportarti da arrogante e prepotente, ma sei proprio un'idiota. La simpatia di Anziano Fratello Chen nei tuoi confronti è solo una fortuna per te. Questa questione va oltre il tuo controllo!”


Xu Qing non disse nulla. Tuttavia, le sue mani delicate si serrarono con forza all'interno delle maniche, fino a diventare pallide.


La ragazza Xue rise con freddezza e continuò a deriderla. “E riguardo all'Elisir per il Miglioramento Cosmetico, preparato in qualche piccola Setta rozza su qualche montagna del cavolo. Anziana Sorella Han voleva scambiarti per quello, per darlo alla sua serva, ma hai rifiutato. Sei proprio fissata. Che spreco della tua bellezza”.


Il volto di Xu Qing era pallido, si morse il labbro inferiore ma non disse nulla.


Alla fine, un anziano con indosso un abito verde scuro emerse dal salone principale del tempio. Diede un leggero colpo con la manica e iniziò a gonfiarsi una nebbia. Dal cielo, volò verso il basso un'enorme bussola del Feng Shui. La ragazza Xue interruppe la sua derisione e saltò su questa, insieme ai discepoli lì intorno, compresa Xu Qing. Sotto il controllo dell'anziano, la bussola del Feng Shui li portò all'orizzonte.


Il vento e le nuvole si fecero torbide sopra il Dominio Meridionale. Dato che la Setta del Setaccio Nero non partecipava, le sette aree del Lascito dell'Immortale del Sangue erano occupate ciascuna da una delle altre Sette, o uno dei tre Clan. Gli altri potevano solo arrendersi al loro ingresso. Tuttavia, nonostante la loro posizione elevata, i grandi Clan e le grandi Sette non potevano imporre agli estranei di andarsene. Ciò avrebbe sollevato l'indignazione pubblica. Si erano semplicemente fatti spazio per attendere che apparisse il bagliore di sangue e iniziasse il torneo dell’Eredità.


Trascorse del tempo. Qualche giorno dopo, gli altari sacrificali dell'Immortale di Sangue iniziarono a produrre dei rumori. Ogni cosa cominciò a tremare, e finalmente, comparve uno schermo insanguinato. Al suo interno, lentamente iniziò a diventare visibile una porta. In questo istante, tutti i Coltivatori alla Stabilità della Consistenza che si trovavano davanti ai sette altari sacrificali dell'Immortale di Sangue sentirono il desiderio di avanzare.


Tuttavia... la porta avrebbe permesso solo ad una persona di entrare. Questo diritto sarebbe andato alla persona che per prima ce l'avrebbe fatta. Solo se questa fosse morta, o volontariamente fosse venuta fuori per fermarsi, una seconda persona sarebbe potuta entrare.


- - - - -


Era un mondo immenso, con i cieli blu e le nuvole bianche. C'era una sensazione di purezza, difficile da descrivere, che emergeva nel cuore di chiunque vi entrasse.


Alzando lo sguardo, il cielo era occupato da un enorme altare sacrificale, di un color verde scuro. In cima all'altare, seduta su di un gigantesco trono di pietra, c'era una persona.


Era un cadavere, ricoperto da un abito rosso sangue. Sul suo volto c'era una maschera d'argento priva di tratti distintivi. Sedeva lì, immobile.


Sembrava che l'altare riempisse circa metà del cielo di questo mondo. Ciascuna delle persone che entrarono era in grado di vedere la persona sulla sua cima.


L’Eredità dell'Immortale di Sangue! Non c'era bisogno di dirlo... questa persona era il defunto Immortale di Sangue!


Al di sotto dell'altare sacrificale verde scuro c'erano nove enormi matrici per incantesimi. Ogni matrice per incantesimo sembrava pervasa da un vortice di stelle che roteavano lentamente. Le nove matrici erano come nove gradini imponenti, che portavano fino all'altare sacrificale passando per le nuvole bianche.


Chiunque riuscisse a passare attraverso la nona matrice per incantesimo, sarebbe poi stato in grado di raggiungere l'altare sacrificale verde scuro.


Ad ogni modo, fin da tempi antichi, nessuno era mai riuscito a raggiungerlo!


In quel momento, Meng Hao si trovava in piedi fuori dalla prima matrice per incantesimo, in silenzio e con gli occhi luminosi. All'improvviso, attorno a lui comparvero sette figure indefinite.


Non riusciva a capire se queste persone fossero uomini o donne, e nemmeno a definirne l'età. Anche i loro abiti erano poco visibili; tutte le loro forme erano macchie indistinte. Tuttavia, Meng Hao riusciva a vedere che tutti loro si stavano guardando intorno.


Improvvisamente una voce arcaica e impassibile risuonò. “L’Eredità dell'Immortale di Sangue, le Nove Matrici sono aperte. Otto contendenti dell’Eredità sono arrivati, ma solo uno potrà ottenere l’Eredità dell'Immortale di Sangue.


Voi otto non potrete sentire gli altri parlare, e non potrete nemmeno vedere che tipo di magia usa l'altro. Non potrete attaccarvi tra di voi. Riuscirete solo a vedere queste macchie indistinte. Questo perché... ciascuno di voi otto si trova in un luogo diverso. Tuttavia, c'è una cosa che ogni luogo ha in comune con gli altri; tutti contengono lo stesso altare sacrificale verde scuro, e la stessa energia spirituale.


Il torneo dell’Eredità resterà aperto per nove mesi. Ad ogni matrice, ci sarà la possibilità di andarsene. In ogni momento durante i nove mesi, potrete scegliere di continuare per la matrice successiva. Potrete usare qualsiasi tecnica desideriate, incluso l'inganno o il potere speciale della Setta o del Clan. La prima persona che entrerà nella nona matrice, sarà l'Immortale di Sangue della seconda generazione!


Qui non ci sono regole. Ora, ciascuno di voi deve creare una goccia di sangue colma della vostra essenza. Questa si trasformerà grazie alla magia in una Divinità del Sangue. Esistono infinite tipologie di Divinità del Sangue. Riguardo a quale creerà il vostro sangue... quella dipenderà dalla fortuna e dal fato.


Non dimenticate, l'assorbimento di energia spirituale renderà la vostra Divinità del Sangue più potente. Questo perché la vostra Divinità del Sangue... è un fattore chiave nella vostra riuscita o meno dell'ottenimento dell’Eredità. E ora, che l'Ottavo torneo dell’Eredità dell'Immortale di Sangue.. abbia inizio!”.


Non appena la voce terminò di parlare, otto raggi di luce verdi partirono dall'altare e volarono in basso in direzione di Meng Hao e degli altri.


NOTE:


-Zhao Shanling, Zhou Yanyun, Chen Fan e Xu Qing, sono menzionati nei capitoli 41 e 42.


-Wu Dingqiu e Eccentrico Song sono menzionati nel capitolo 48 e in alcuni successivi.


-Per Wang Youcai andate ai capitoli 1, 19 e 72 (in quest’ultimo si trova solo in una riga a metà testo, ma in una scena piuttosto importante…).


                                



