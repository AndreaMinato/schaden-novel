---
title: Capitolo 1200 - Assorbendo il Ponte del Cammino Immortale!
pubDate: 2025-03-17T11:17:35.055Z
tags:
    - issth
---


I boati riecheggiarono quando l’intero Ponte del Cammino Immortale si scosse e l’enorme volto gridò. Dal ponte si innalzò un’incredibile intento omicida che si materializzò sotto forma di otto grandi mani che si lanciarono verso Meng Hao.


“MUORI!” urlò la grande faccia.


Tutti i coltivatori che stavano partecipando alle prove del fuoco sul ponte rimasero completamente scossi e le persone nella volta celeste erano ugualmente sconvolte.


Guardarono in alto, increduli, mentre le otto braccia si lanciavano contro Meng Hao da ogni direzione.


Le otto mani erano nate dall’indignazione ed erano piene di pazzia. Ognuna di esse era incredibile da sola, e al momento erano sul punto di schiantarsi contro Meng Hao. I suoi occhi brillarono e grugnì sommessamente mentre spingeva le mani verso il basso.


Quei gesti fecero scuotere la terra e fecero apparire le montagne Immortali e la Fiamma Divina sopra di loro. Le montagne si scontrarono contro le mani, provocando un boato assordante. Le mani cercarono di respingere l’attacco, facendo tremare tutto con violenza.


Allo stesso tempo, il Ponte dell’Eccelso di Meng Hao iniziò a discendere.


Quando si scontrò con l’anima del Ponte del Cammino Immortale, questa liberò un grido di dolore e il Ponte del Cammino Immortale tremò intensamente.


Il piano di Meng Hao era quello di usare il Ponte dell’Eccelso per sopprimere il Ponte del Cammino Immortale. Sperava di poter placare l’indignazione del Ponte del Cammino Immortale non con il sangue del Clan Ji, ma con la sua attuale base di coltivazione, ma era impossibile.


Comunque, una volta lasciata la Nona Montagna e il Nono Mare, non c’era modo di sapere quando sarebbe potuto tornare. Anche se non c’era una scadenza alla promessa di Han Shan, per come la vedeva Meng Hao se aveva l’opportunità di ripagare i propri debiti e di liberarsi di un obbligo, doveva cogliere l’occasione e non aspettare più del necessario.


Quando il Ponte dell’Eccelso discese, l’anima del Ponte del Cammino Immortale lasciò uscire un forte ruggito: “NO!!”


L’enorme volto guardò il Ponte dell’Eccelso e gridò di dolore e pazzia.


“Il Ponte del Pāramitā… il Ponte del Pāramitā…” pianse. Meng Hao lo guardò scioccato e un brivido lo percorse. Guardando con più attenzione, realizzò improvvisamente che…


Il Ponte del Cammino Immortale e il Ponte dell’Eccelso… sembravano molto simili!


Nonostante fossero entrambi dei ponti, e per questo avessero obbligatoriamente un aspetto simile, la sensazione che emanavano… faceva sì che l’uno sembrasse l’imitazione dell’altro.


Anche alcune decorazioni dei ponti erano simili. Meng Hao non lo aveva mai notato prima, perché il Ponte del Cammino Immortale era in rovina, ma ora che i due ponti erano uno di fianco all’altro, gli fu immediatamente chiaro.


“Il Ponte dell’Eccelso e il Ponte del Cammino Immortale…” i suoi occhi brillarono intensamente.


“Il Ponte del Cammino Immortale che è stato costruito anni fa dalla Setta Immortale del Demone Antico era un’imitazione… del mio Ponte dell’Eccelso! O forse sarebbe meglio dire che era un’imitazione del ponte che avevo stampato nelle profondità del mio cuore, il ponte da cui ho ottenuto l’illuminazione della mia magia dell’Eccelso… il Ponte del Pāramitā!” gli occhi di Meng Hao si spalancarono mentre nella sua mente ricorrevano tutte le innumerevoli implicazioni di quella coincidenza.


Si mise improvvisamente in piedi e mosse il braccio, facendo sì che la pressione del Ponte dell’Eccelso aumentasse di intensità e facendo sì che emanasse una forte luce azzurra.


I boati si avvertirono ovunque mentre l’anima del Ponte del Cammino Immortale ululava nei suoi tentativi di combattere. Comunque, sotto la pressione del Ponte dell’Eccelso, i rimasugli distrutti che formavano il Ponte del Cammino Immortale… tremarono pericolosamente.


Da come apparivano le cose, le pietre stesse stavano cercando di liberarsi dalla forza che le teneva confinate al Ponte del Cammino Immortale, cercando di volare via e venire assorbite dal Ponte dell’Eccelso. Era come se… una cosa contraffatta avesse incontrato l’originale e non potesse impedire di venirne assorbito.


Inoltre… uno degli aspetti più importanti di tutta quella situazione era che il Ponte dell’Eccelso di Meng Hao non era completo!


Quello che aveva visto quando era sulle Rovine dell’Immortalità era una mera sezione. Solo raccogliendo le conoscenze che aveva ottenuto durante la sua illuminazione per creare la magia dell’Eccelso poteva produrre un ponte completo. Comunque, Meng Hao sapeva che non aveva mai veramente visto l’interezza del ponte e per questo la sua magia dell’Eccelso, sebbene sembrasse completa, non lo era affatto!


Ma ora… aveva incontrato una magnifica occasione e una grande buona fortuna!


“Se il mio Ponte dell’Eccelso può assorbire l’imitazione, che sarebbe poi il Ponte del Cammino Immortale, e quindi diventare completo… allora diventerò molto più potente di prima! Ma cosa più importante, se riesco a farlo, allora non avrò bisogno di disperdere l’indignazione per liberare Han Shan! E questo perché, se ci riesco… allora non ci sarà più un Ponte del Cammino Immortale!”
Meng Hao fece un respiro profondo : com’era strano e miracoloso il mondo!


Se non fosse tornato lì per ripagare il suo debito di gratitudine, non avrebbe mai potuto cogliere quella opportunità di spettacolare buona fortuna!


“Fratello Han Shan, non devi aspettare che distrugga il Clan Ji per disperdere l’indignazione del Ponte del Cammino Immortale. Posso salvare te e tua moglie… oggi stesso!” Con occhi brillanti di nuova illuminazione, si sentiva ora più sicuro di riuscire a salvare Han Shan e sua moglie.


I boati si sentirono in ogni dove mentre il volto dell’anima del Ponte del Cammino Immortale ruggiva e lottava duramente per combattere contro la pressione del Ponte dell’Eccelso. Gli occhi di Meng Hao brillarono quando si mosse in avanti e improvvisamente apparve in cima al Ponte dell’Eccelso!


Lì, fece un singolo passo avanti.


In un istante l’intero Ponte dell’Eccelso tremò e la luce azzurra brillò in modo sconfinato. Il potere della pressione aumentò, facendo rivoltare con cattiveria l’anima del Ponte del Cammino Immortale e facendola soffrire ancora di più.


Dopo tutto, il Ponte dell’Eccelso era incompleto e Meng Hao non era ancora nel Reame del Dao!


Inoltre, il Ponte del Cammino Immortale era esistito per tantissimi anni e nonostante fosse stato distrutto, era ancora molto potente.


Nonostante quella forza, il ponte era ancora frammentato ed era tenuto insieme solo dall’indignazione nata dalla sua distruzione. Mentre il ponte tremava violentemente, alcuni pezzi iniziarono ad innalzarsi verso il Ponte dell’Eccelso. Vennero assorbiti da esso, facendo innalzare ulteriormente la pressione del Ponte dell’Eccelso.


Dentro alla luce azzurra brillavano dei lampi di bianco, emanati dallo stesso Ponte dell’Eccelso.


Apparentemente, quei pezzi che aveva appena assorbito lo rendevano più completo e reale.


Il volto di Meng Hao si illuminò. Secondo quanto stava accadendo, sembrava che la sua teoria fosse corretta!


“Il giorno in cui il Ponte dell’Eccelso verrà completamente ricostruito... è proprio oggi!” Si rimboccò la manica e fece un altro passo avanti. I boati riecheggiarono e la pressione del Ponte dell’Eccelso aumentò. Quando l’anima del Ponte del Cammino Immortale urlò e lottò per liberarsi, nel cielo brillarono dei forti colori.


Non importava quanto duramente si ribellasse, però… non poteva impedire che altri pezzi di pietra volassero in alto. Poi due, tre… 20 pezzi, 50 pezzi, 100 pezzi…


Gradualmente sempre più pietre venivano assorbite dal Ponte dell’Eccelso. La scena che si stava svolgendo davanti agli occhi dei vari coltivatori li lasciò completamente sconvolti.


Quello valeva specialmente per i coltivatori che si trovavano sulle pietre del ponte. Per loro era come ritrovarsi in un incubo e vennero pervasi da un senso di terrore senza precedenti.


L’immagine di Meng Hao fermo sul ponte era qualcosa che non avrebbero mai dimenticato per il resto della loro vita.


Anche se le loro basi di coltivazione fossero arrivate a raggiungere il Reame del Dao e se fossero diventati Patriarchi, non avrebbero mai dimenticato l’immagine di Meng Hao e di quel ponte.


Ad ogni passo faceva fiorire un nuovo fiore di loto, come se fosse l’essere più supremo del mondo.


Meng Hao non voleva rendere le cose più difficili per quei coltivatori, quindi mentre le pietre volavano in cielo i coltivatori vennero raccolti da una leggera forza e fatti fluttuare nel vuoto, sani e salvi. Dei boati più intensi si avvertirono quando Meng Hao fece un terzo passo, poi un quarto e un quinto! Innumerevoli pietre si innalzarono per fondersi con il Ponte dell’Eccelso, rendendolo ancora più maestoso. La pressione che irradiava divenne sempre più intensa e impossibile da sostenere, e fece rimpicciolire il Ponte del Cammino Immortale, mentre l’anima dello stesso iniziò a cadere in pezzi. Era esistita per molti anni e non poteva immaginare che un giorno avrebbe incontrato qualcuno che l’avrebbe colpita con un Ponte dell’Eccelso, e che questo potesse veramente sottometterla ed esercitare una stretta così forte!


“NO!” urlò l’anima. La sua energia insorse trasformandosi in un attacco che colpì il Ponte dell’Eccelso, facendo riecheggiare un forte boato. Il Ponte dell’Eccelso tremò e gli occhi di Meng Hao brillarono di una strana luce.


“Pietre del Ponte del Cammino Immortale, ritornate al Ponte dell’Eccelso. D’ora in poi non appartenete più al Ponte del Cammino Immortale. Piuttosto… diventerete parte del Ponte dell’Eccelso! Avrete quest’opportunità solo una volta”, disse Meng Hao, alzando la voce e riempiendola della sua base di coltivazione, facendovi fluire il volere del Ponte dell’Eccelso.


“Ponte del Cammino Immortale… sbrigati a ritornare! Il tempo di agire è ora!”


Il vuoto tremò e il Ponte del Cammino Immortale esplose di colpo.


La sua forma di ponte non esisteva più e innumerevoli frammenti di pietra si trasformarono in raggi di luce che si lanciarono nel vuoto fino a prendere il proprio posto nel Ponte dell’Eccelso!


100, 1000, 10000, 100000… innumerevoli blocchi di pietra volarono in aria.


I coltivatori circostanti erano senza parole, e rimasero di stucco.


“Lui… si sta riprendendo il Ponte del Cammino Immortale?”


“Non lo sta riprendendo... lo sta consumando e assorbendo!”


“Questo Meng Hao… lui è… è semplicemente troppo potente!”


Tutte le pietre che un tempo facevano parte del Ponte del Cammino Immortale ora stavano fluttuando e il vuoto stesso era distorto, come se la volta celeste stesse per collassare!


Quando il Ponte dell’Eccelso le assorbì tutte, si illuminò di una luce sempre più potente e la sua energia esplose. La pressione crebbe fino a diventare molto più forte di prima. L’intera volta celeste tremò quando innumerevoli increspature si aprirono in ogni direzione.


Ancora più scioccante era vedere che il Ponte dell’Eccelso stava ora emanando un’aura che non sembrava far parte della Sfera della Montagna del Mare. Era come se il suo volere si stesse risvegliando.


Infatti… il volere del Ponte dell’Eccelso era effettivamente il volere del Ponte del Pāramitā!
Un volere di Camminamento Celeste! [1]


Quel volere fece tremare l’intera Nona Montagna e Nono Mare. Poi, l’Ottava Montagna e l’Ottavo Mare ne vennero ugualmente affetti. Dopo di che fu il turno della Settima Montagna e del Nono Mare e, infine, dell’intera Sfera della Montagna e del Mare.


In cima alle Nove Montagne, dentro a vasche d’acqua, nove tartarughe Xuanwu ruggirono di colpo.


Era quasi la stessa cosa che era successa quando erano apparsi gli Esterni dai 33 Cieli!




[1.] Nel capitolo 1122, Massacro, l’entità al livello di un Eccelso che si trovava all’interno del Dipinto dell’Eccelso del Dao Celeste, ha visto il Ponte dell’Eccelso di Meng Hao e lo ha chiamato Ponte del Camminamento Celeste”


