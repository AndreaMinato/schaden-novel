---
title: Capitolo 1201 - Figlio delle Montagne e dei Mari!
pubDate: 2025-03-17T11:17:35.055Z
tags:
    - issth
---


Quando le nove tartarughe Xuanwu ruggirono, una fredda voce priva di emozioni riecheggiò nelle menti di tutti i Signori delle Nove Montagne e dei Nove Mari.


“Il Ponte del Pāramitā si è risvegliato! Distruggetelo! Sradicate la sua forza vitale! Non deve assolutamente completarsi!”


Allo stesso tempo il sole e la luna brillarono di un potere distruttivo.


Nella vecchia locazione del Ponte del Cammino Immortale i pezzi di roccia continuavano a fondersi con il Ponte dell’Eccelso, facendo innalzare ulteriormente la sua energia.


Meng Hao rimase in cima ad esso, completamente pronto nonostante i forti tremori. I suoi occhi brillavano di una strana luce quando improvvisamente realizzò qualcosa.


“Ci sono due stadi di magie dell’Eccelso. Il primo è lo stadio illusorio e il secondo è… lo stadio corporeo! Solo avanzando nella magia dell’Eccelso fino allo stadio corporeo l’energia e il potere possono seriamente esplodere. Infatti, quel potere dipende dall’oggetto fisico dell’Eccelso! Possedere una magia dell’Eccelso significa potersi unire alla Schiera. Avanzando nella magia dell’Eccelso fino allo stadio corporeo, si può trascendere la Schiera!” Mentre Meng Hao acquisiva questa nuova illuminazione, il suo marchio della Schiera apparve sulla sua fronte, brillando intensamente. Mentre luccicava, iniziò a trasformarsi.


A quanto pareva si stava muovendo oltre la Schiera, diventando un’entità completamente unica nella Sfera della Montagna e del Mare! L’anima del Ponte del Cammino Immortale, vedendo che non poteva fare nulla per fermare quanto stava accadendo, ruggì sommessamente. Con occhi di fiamma, pianse: “Mi rifiuto di accettare tutto ciò! Se riuscirò ad assorbire il Ponte del Pāramitā, allora potrò finalmente essere libero! Potrò fuggire da quest’area di amarezza ed essere il pesce che salta oltre il cancello del drago!” Il volto che rappresentava l’anima del ponte ululò mentre smetteva di resistere e si lanciava direttamente contro il Ponte dell’Eccelso.


Quella era la sua ultima decisione. Avrebbe provato ad impossessarsi del Ponte dell’Eccelso e a prendere il suo posto. Un esito del genere non era poi così impossibile. Dopo tutto… era nato dall’indignazione del Ponte del Cammino Immortale ed era un’anima automa!


L’anima della replica stava provando ad impossessarsi dell’oggetto sulla cui immagine era stata modellata, per prendere il suo posto!


Si avvertirono dei boati mentre l’anima del Ponte del Cammino Immortale si fondeva con il Ponte dell’Eccelso. Meng Hao non poté fare nulla per fermarlo e, in un battito di ciglia, divenne parte del Ponte dell’Eccelso. Tutto tremò con violenza mentre il Ponte del Cammino Immortale svaniva completamente dalla volta celeste. Molti coltivatori nell’area vennero spinti lontano e i coltivatori che erano venuti ad assistere stavano guardando la scena con occhi spalancati.


Ora c’era solo un ponte nella volta celeste, ed era… il Ponte dell’Eccelso di Meng Hao!


Comunque, il Ponte dell’Eccelso stava tremando mentre la sua aura si innalzava. L’anima del Ponte del Cammino Immortale stava cercando di impadronirsene, nel tentativo di diventare l’anima del Ponte dell’Eccelso.


“Posso concederti di diventare l’anima del Ponte dell’Eccelso…” disse Meng Hao.


Si sentì una ruggente risposta dal Ponte dell’Eccelso: “Non ho bisogno del tuo permesso! Posso farcela da solo!”


Una grande forza si scontrò contro il legame tra Meng Hao e il Ponte dell’Eccelso, cercando di separarli e farli diventare due entità indipendenti.


Stava cercando di fare la stessa cosa che Meng Hao aveva fatto con il Dipinto dell’Eccelso del coltivatore della Schiera della Prima Montagna, per dividerli permanentemente.


Gli occhi di Meng Hao brillarono ed era sul punto di rilasciare tutto il suo potere per sopprimerlo, quando di colpo una forte sensazione di crisi imminente sgorgò dentro di lui. Guardando in alto poté percepire una grande forza di espulsione venire della Sfera della Montagna e del Mare.


Stava insorgendo un forte potere, un potere che avrebbe distrutto il Ponte dell’Eccelso che si stava ancora risvegliando e completando.


Il volto di Meng Hao si illuminò; anche se voleva mettere da parte il Ponte dell’Eccelso, per colpa dell’anima del Ponte del Cammino Immortale non poteva. Improvvisamente si mosse indietro, spostandosi dalla posizione del Ponte dell’Eccelso a dove si trovavano Han Shan e sua moglie.


Mosse velocemente la mano per creare uno scudo intorno a loro, poi guardò nella volta celeste con occhi che brillavano di una strana luce.


Si fermò persino per evitare che l’anima del Ponte del Cammino Immortale interferisse con la sua connessione con il Ponte dell’Eccelso, e guardò in alto verso la volta celeste, vedendo un lampo di luce.


Quella luce... era causata dal ruggito delle nove tartarughe Xuanwu, ed era un intento omicida che superava il sole e la luna!


Una freccia di luce distruttiva attraversò la volta celeste, schiantandosi contro il Ponte dell’Eccelso per distruggerlo.


Il Ponte dell’Eccelso iniziò a tremare e, siccome era nato dalla magia di Meng Hao, anche questo tremò e tossì sangue. Comunque, l’anima del Ponte del Cammino Immortale rimase altrettanto ferita. L’anima del Ponte lanciò un grido assordante e l’intero Ponte dell’Eccelso ne fu scosso.


Una forza enorme e distruttiva si riversò su di essa e l’anima del Ponte sentì l’imminente minaccia di morte.


“Ti arrendi o no?” disse Meng Hao improvvisamente. “Arrenditi e diventa mia. Un mio solo pensiero potrebbe renderti l’anima del Ponte dell’Eccelso! Rifiutati di arrenderti e verrai distrutta dal potere delle Montagne e dei Mari!” Meng Hao ora stava usando il potere delle Montagne e dei Mari per minacciare l’anima.


“Morirei piuttosto che arrendermi!” urlò l’anima del Ponte. “Se muoio, il ponte verrà distrutto e anche tu morirai insieme ad esso!” Improvvisamente, una seconda freccia di luce apparve, ancora più potente e terrificante di quella precedente, e si schiantò contro il ponte, distruggendo la luce azzurra e sovrastando la luce bianca. L’intero Ponte dell’Eccelso tremò e iniziò ad andare in pezzi, nuovamente. La crescita di energia venne interrotta e Meng Hao tossì una boccata di sangue.


Mentre combatteva contro quel potere, l’anima del Ponte urlò e si indebolì ulteriormente.


Non sarebbe riuscita a sopportare un altro colpo.


“Ti darò un’ultima possibilità.” Disse con occhi luccicanti. “Renditi a me e diventa la mia anima del Ponte. Io, Meng Hao, giuro solennemente che userò il sangue di Ji Tian per placare la tua sete di vendetta. Ti aiuterò a dissipare la tua furia! Se non coglierai questa opportunità, allora resterò a guardare mentre la forza delle Montagne e dei Mari cancellerà la tua esistenza!” Proprio mentre pronunciava quelle parole, una terza freccia di luce apparve nella distanza. Sembrava come un sole e l’intera volta celeste della Nona Montagna e del Nono Mare si riempì di increspature.


Sembrava contenere una forza che avrebbe potuto far tremare Cielo e Terra… e che avrebbe potuto distruggere qualunque cosa con un solo colpo!


L’anima del Ponte tremò. In quello stato critico di vita o di morte, lasciò uscire un urlo di disperazione. “Anche se mi arrendessi a te, verrei comunque uccisa da quella forza. Abbandonerai comunque il ponte per salvarti e morirò in ogni caso!”


“Non abbandonerò il Ponte dell’Eccelso,” disse Meng Hao con una decisione che avrebbe potuto tagliare i chiodi e l’acciaio. “Se ti arrenderai, mi assicurerò che tu non muoia!”


L’anima del Ponte tremò. Considerando che stava per essere distrutta, aveva poco margine di scelta. Si aprì immediatamente. Meng Hao rilasciò il suo senso divino, prendendo in prestito l’energia dal Ponte dell’Eccelso per lasciare il proprio marchio sopra l’anima del Ponte.


Quel marchio era ora inciso indelebilmente sull’anima e non sarebbe mai stato rimosso.


“Ora vediamo come manterrai la promessa!” ruggì l’anima del Ponte. Non appena Meng Hao la marchiò, non ebbe più bisogno di cercare di impossessarsi del Ponte dell’Eccelso, così come non ebbe più motivo di interferire con la sua connessione con Meng Hao.


Il Ponte dell’Eccelso approvò l’Anima del Ponte, permettendogli di riempire il ponte.


Immediatamente il potere del ponte esplose di incredibile potenza.


Ora che era stata marchiata… divenne parte di Meng Hao. Inoltre, ora non c’era assolutamente alcuna possibilità che il Ponte dell’Eccelso uscisse dal controllo di Meng Hao. Indipendentemente dal fatto che fosse illusorio o corporeo, i fatti non sarebbero cambiati.


Si poteva anche dire che il Ponte dell’Eccelso, avendo assorbito il Ponte del Cammino Immortale… avesse ora la buona fortuna necessaria per diventare completamente corporeo, un giorno!


“Il prossimo passo sarà andare alle Rovine dell’Immortalità e assorbire l’intera sezione del vero Ponte dell’Eccelso!” pensò Meng Hao con occhi scintillanti. Alla fine, aveva capito il cammino dell’Eccelso! A quel punto, la terza freccia di luce era quasi arrivata. L’anima del Ponte tremò quando Meng Hao mise piede sul Ponte dell’Eccelso, ponendosi direttamente sulla traiettoria della freccia. Poi sollevò la mano destra e la spinse verso la freccia.


Quel movimento fece sì che un brivido percorresse tutta l’anima del Ponte. Come avrebbe mai potuto immaginare che Meng hao avrebbe fatto qualcosa del genere, opponendosi direttamente al potere delle Montagne e dei Mari?


“È pazzo…” sussurrò l’anima del Ponte.


Comunque, quello che accadde il momento dopo fece rimanere completamente di stucco l’anima del Ponte. Questo perché la freccia rallentò e si fermò direttamente di fronte a Meng Hao.


“Richiamo l’autorità del mio status per farti ritornare da dove sei venuta!” disse dolcemente, con occhi fiammeggianti di determinazione. Anche se la sua mano non aveva il potere di resistere alla freccia, la sua voce era come una barriera impenetrabile che passò quella proprietà anche alla sua mano. La freccia si fermò come se non osasse attraversarla.


Una fredda voce parlò nella mente di Meng Hao, riecheggiando come tuono: “Il Ponte del Pāramitā può continuare ad esistere, tuttavia, per evitare che d’ora in poi gli accada qualcosa dovrà essere distrutto!”


“Il ponte è la mia magia dell’Eccelso, non gli accadrà nulla da qui in poi” disse Meng Hao freddamente.


“Secondo la legge il ponte non può…”


“Se dico che non accadrà nulla, così sarà! Stai indietro!” Quando parlò, fece avvampare la goccia di sangue dell’Eccelso dentro di lui. La sua aura si allargò, non di molto ma abbastanza per scioccare completamente le nove tartarughe Xuanwu in cima alle Nove Montagne!


La fredda voce che rappresentava il volere della Sfera della Montagna e del Mare rimase sconvolta. La freccia tremò e la fredda voce rimase in silenzio. Meng Hao non disse altro.


Rimase semplicemente lì e lasciò ricadere la mano sul fianco.


Dietro di lui, l’anima del Ponte dentro al Ponte dell’Eccelso era sconvolta.


Dopo un momento, la voce riecheggiò nuovamente nella mente di Meng Hao.


“Gli ordini del Figlio delle Montagne e dei Mari vanno seguiti!” La freccia scomparve lentamente, trasformandosi in granelli di luce brillante che si allargarono nel vuoto.


Meng Hao trasse un sospiro di sollievo. Tutto quello che era accaduto era stata una scommessa, considerando che non era sicuro esattamente di quanto controllo avesse sulla Sfera della Montagna e del Mare.


“Figlio delle Montagne e dei Mari!” pensò, sorridendo. Gli piaceva il suono di quel titolo. Quando si voltò, il marchio sulla sua fronte completò la sua trasformazione. Incredibilmente, ora rappresentava nove montagne che brillarono leggermente prima di scomparire.


L’anima del Ponte dentro al Ponte dell’Eccelso non disse nulla, ma ora sentiva un rispetto e uno stupore senza precedenti nei confronti di Meng Hao.


Non fece nulla per resistergli e, quando mosse la mano, il ponte scomparve lentamente.


Ora, l’unica cosa che era rimasta nella volta celeste era un blocco di ghiaccio fluttuante. Dentro al ghiaccio c’erano Han Shan e sua moglie. Sembravano identici a prima, seduti insieme, uno appoggiato all’altro. Piano piano il ghiaccio iniziò a sciogliersi.


Dopo il tempo necessario ad un bastoncino di incenso di bruciare, Han Shan si scosse e guardò in alto, confuso, verso Meng Hao.


Non appena lo vide, un sorriso increspò le labbra di Meng Hao. Unendo le mani, si inchinò in segno di rispetto e disse: “Fratello Han Shan, sono felice di dirti che ho portato a termina la tua richiesta!”                        


                                



