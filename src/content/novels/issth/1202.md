---
title: Capitolo 1202 - Per sempre e oltre!
pubDate: 2025-03-17T11:17:35.055Z
tags:
    - issth
---


La volta celeste era ora completamente in silenzio. Per quanto riguardava i coltivatori del Reame dello Spirito che avevano partecipato alle prove del fuoco sul ponte e che erano stati portati in salvo nello spazio, Meng Hao li assistette e incoraggiò gli altri coltivatori che lo avevano seguito a fare lo stesso. Quei coltivatori che avevano assistito alla scomparsa del Ponte del Cammino Immortale e al conseguente innalzamento del Ponte dell’Eccelso erano d’accordo con la richiesta di iniziare a mandare di nuovo i coltivatori del Reame dello Spirito alle loro rispettive sette.


Tutto quanto era giunto ad una conclusione perfetta, e Meng Hao aveva ripagato il suo debito di gratitudine. Non solo Han Shan e sua moglie erano salvi, ma il Ponte dell’Eccelso di Meng Hao era stato oggetto di grandiose trasformazioni.


Ora, Meng Hao era lì e sorrideva caldamente a Han Shan, pensando a tutto quello che era successo anni prima. All’inizio Han Shan era sembrato confuso, ma con calma i suoi occhi si erano schiariti. Sua moglie tremò mentre si risvegliava e si guardò intorno. Poi vide suo marito e la confusione svanì per essere rimpiazzata da uno sguardo gentile.


Era come se… non importava dove si trovasse o quali difficoltà avrebbe fronteggiato, le bastava avere Han Shan al proprio fianco e sapeva che sarebbe andato tutto bene.


Han Shan si alzò lentamente in piedi, guardandosi attorno per un momento prima di far ricadere lo sguardo su Meng Hao. Un’espressione di apprezzamento apparve nei suoi occhi, e rise: “Hai dell’alcool?” Meng Hao sorrise e mosse la mano.


La fiasca di alcool che Han Shan gli aveva dato anni prima volò in aria e Han Shan l’afferrò, buttando indietro la testa e bevendo un lungo sorso.


Han Shan abbassò il contenitore e guardò Meng Hao con serietà: “Giovane amico, ricorderò per sempre questa grande gentilezza che ci hai mostrato!”


Non menzionò per nulla il fatto che Meng Hao li avesse liberati. Dare voce ai ringraziamenti non era importante. Quello che era importante… era che non si fosse sbagliato a riporre la propria fiducia in Meng Hao!


Quello che contava era che lui e sua moglie fossero salvi e che ora fosse in debito con Meng Hao di due vite. Quello era qualcosa che Han Shan non avrebbe dimenticato!


Meng Hao scosse la testa: “Non avevo scelta, fratello Han Shan! Dovevo farlo! Non ti avevo forse detto che lo avrei fatto?”


Guardò Han Shan e sua moglie e riuscì a vedere quanto fossero felici. Han Shan non disse altro.


Fece semplicemente un passo avanti e abbracciò Meng Hao.


“Non c’è bisogno di tirarla per le lunghe, fratello,” disse. “Basta dire… che se hai bisogno di noi, io e mia moglie ci saremo per te. Insieme!”


Lui e Meng Hao risero di cuore. La moglie di Han Shan rimase al loro fianco, guardandoli in silenzio con occhi pieni di riconoscimento.


Presto fu tempo di partire e Meng Hao suggerì che Han Shan e sua moglie si sistemassero sul Pianeta Paradiso Meridionale, dando loro i medaglioni identificativi appropriati.


Han Shan non era nessuno per rifiutare: ora che aveva di nuovo sua moglie non importava dove fossero andati. Siccome il Pianeta Paradiso Meridionale era la casa di Meng Hao, Han Shan era molto felice di andare lì. Meng Hao osservò mentre Han Shan e sua moglie se ne andavano.


Presto, prima che sparissero, si vide la luce del portale di teletrasporto.


A quel punto Meng Hao si voltò e guardò un’ultima volta il posto che precedentemente era stato occupato dal Ponte del Cammino Immortale. Poi voltò la testa verso un altro portale di teletrasporto. Questa volta non avrebbe raccolto monete da nessuno. Piuttosto, sarebbe andato al Mausoleo Paleo-Immortale!


Il Mausoleo Paleo-Immortale era anche una delle Cinque Grandi Terre Sacre, ed era il posto dove viveva il suo amico di infanzia, Ciccio.


Nonostante, a quel punto, sarebbe stato poco appropriato chiamare Li Fugui semplicemente Ciccio. Ora meritava di essere chiamato… Grande Ciccio!


Era diventato così grasso che ci sarebbero volute quattro persone per coprire con le braccia la sua circonferenza. Comunque, era rimasto piuttosto vivace e i suoi denti erano più affilati che mai.


Il Mausoleo Paleo Immortale lo aveva trattato bene, ed era già un Immortale.


Parlando delle sue care compagne, ne aveva qualcuna più di prima. Ora non ne aveva solo un centinaio, ne aveva cinquecento!


Quando Meng Hao arrivò al Mausoleo Paleo Immortale e annunciò le sue intenzioni, Ciccio arrivò rotolando come una palla. Quando finalmente mise gli occhi su Meng Hao, la sua mandibola si spalancò.


“Fratellone, tu… finalmente sei venuto a trovarmi!” urlò Ciccio, correndo verso di lui per abbracciarlo. Sfortunatamente la sua pancia era troppo grande perché le sue braccia riuscissero ad abbracciarlo…


Quando la grande pancia si scontrò contro Meng Hao, questo vacillò indietro, ridendo.


Guardò la sfera che era diventata Ciccio e iniziò a preoccuparsi.


Comunque, dopo averlo controllato con il suo senso divino e dopo aver visto il livello della sua base di coltivazione, si sentì meglio.


“Dovresti mangiare di meno…” disse Meng Hao con un lieve sorriso mentre Ciccio lo conduceva nel Mausoleo Paleo Immortale. Ovviamente la setta stessa non poteva in alcun modo ignorare l’arrivo di Meng Hao, ed uscirono tutti per riceverlo.


Anche uno dei Patriarchi del Reame del Dao uscì.


Meng Hao decise di rimanere lì per alcuni giorni durante i quali lui e Ciccio avrebbero parlato, ricordando i vecchi tempo e portando a galla magnifici ricordi.


In un’occasione, dopo aver bevuto e parlato per un po’, Ciccio iniziò a piangere.


Disse a Meng Hao che gli mancavano suo padre e sua madre e che era persino tornato sul Pianeta Paradiso Meridionale in diverse occasioni.


Comunque, lo Stato di Zhao non c’era più e non era più stato in grado di rintracciarli.


Sapeva che anche se fosse riuscito a trovarli, i suoi genitori sarebbero probabilmente morti da un pezzo e il resto dei membri della sua tenuta avrebbe già preso strade diverse… comunque gli mancavano lo stesso. Infatti, più il tempo passava, più la sensazione diventava forte.


Molte volte gli sembrava che non fosse importante poter vivere così a lungo e avere un harem così ampio. Lui… desiderava che i suoi genitori potessero essere insieme a lui.


Vedere Ciccio piangere fece sospirare Meng Hao. Comunque, tutto quello che poté fare fu rimanere seduto ad ascoltare e a bere.


Apparentemente, Ciccio non aveva avuto occasioni di parlare in quel modo da molto tempo.


Dopo aver pianto un po’ iniziò a sogghignare nuovamente, e presto si ritrovarono a parlare della Setta dell’Affidabilità. Erano stati i tempi migliori nella vita di Ciccio.


Ripensarono allo stand di vendite che avevano creato e Meng Hao non poté evitare di ridere sonoramente. Ciccio si unì a lui e presto le loro risate riecheggiarono.


Comunque, era impossibile parlare della Setta dell’Affidabilità senza parlare di Xu Qing…


Ciccio sospirò: “Sai, dei quattro che la Sorella Anziana Xu ha portato alla Setta dell’Affidabilità, Wang Youcai è diventato il più feroce. Ha davvero combinato un casino al Lago del Tramonto Lunare. Lo chiamano l’Assassino dall’Occhio Demoniaco. È davvero famoso… per quanto riguarda me, sono abbastanza inutile, anche se sono riuscito a tenere il passo. Ma, fratellone, tu… beh, non ho nemmeno bisogno di parlarne, no? Poi c’è Dong Hu. Non sono sicuro di sapere cosa gli sia successo, sembra essere scomparso senza lasciare traccia. Ora che ci penso… la Sorella Anziana Xu ha avuto un grande occhio… Oh, giusto. Meng Hao, ricordi quella grotta sul Monte Daqing e come hai buttato giù quel ramo? Hahahhaa! Immagino che quella volta fosti fortunato, giusto? Altrimenti non saresti mai stato preso nella Setta dell’Affidabilità...”


Meng Hao si schiarì la gola. Le cose di cui stava parlando Ciccio gli riportarono alla mente tutto quello che era successo all’epoca. Dopo aver fallito gli esami imperiali un’altra volta, era partito per una passeggiata sul Monte Daqing, ripensando alla propria vita. Allora, come avrebbe potuto immaginare che quella scelta avrebbe completamente cambiato la sua vita?


Il mondo aveva perso uno studente, quel giorno, e aveva acquistato un coltivatore.


Mentre la Sfera della Montagne e del Mare aveva guadagnato… il suo futuro Signore!


Quando era uscito il nome di Xu Qing, Meng Hao aveva pensato alle Nozze Rosse e il suo umore si era ingrigito. Alla fine aveva detto a Ciccio che stava andando sulla Quarta Montagna per riprendersela! Ciccio poteva vedere che l’umore di Meng Hao si era abbassato così si rimboccò rapidamente la manica, chiamando una giovane donna che fino a quel momento era rimasta lì in lontananza. Si avvicinò, unì le mani e si inchinò di fronte a Meng Hao.


“Fratellone, su su, lascia che ti presenti una delle mie amate concubine. Questo è il mio vero amore, Piccolo Smeraldo…”


Meng Hao guardò la donna, sorrise e annuì. Considerando che Ciccio l’aveva chiamata il suo vero amore, Meng Hao prese un oggetto magico e glielo diede.


Vedendolo, gli occhi di Ciccio brillarono. Prima che Meng Hao sapesse cosa stava succedendo…


“Fratellone, questo è l’amore della mia vita, Piccolo Rubino.... Fratellone, questa è il mio cuore e anima, Piccola Dolcezza... Fratellone, questa è…” una dopo l’altra, Ciccio portò al suo cospetto tutte e cinquecento le sue compagne per presentargliele, riuscendo a ricordarsi tutti i soprannomi che aveva dato loro. Meng Hao guardò tutte quelle donne e il sorriso astuto di Ciccio, con il luccichio negli occhi, e non poté fare altro che sorridere mentre cedeva uno dei suoi oggetti magici ad ognuna di loro.


Quando l’ultima concubina ricevette il suo dono, Meng Hao dedusse che tutta quella faccenda si fosse conclusa. Ma poi, Ciccio chiamò anche un giovane uomo.


“Perché non ti sei ancora inchinato di fronte a tuo zio Meng Hao?!” disse Ciccio con occhi pieni di rabbia. Poi si voltò e sorrise a Meng Hao.


“Questo è mio figlio…” Gli occhi di Meng Hao si spalancarono. Guardò il giovane uomo e poi riguardò Ciccio. Ridendo e sogghignando gli diede un oggetto magico in dono.


Dopodiché… Ciccio gli presentò oltre trecento dei suoi figli e figlie… E dopo quello…


“Fratellone, questo è mio nipote…”


Meng Hao si sentì stordito. Aveva ammirato come Ciccio si fosse ricordato i nomi di tutte e cinquecento le sue amate compagne senza fare un singolo errore. Non si era dimenticato nemmeno i nomi dei suoi figli e figlie. E nemmeno quelli dei suoi cento nipoti. La cosa più incredibile per Meng Hao fu scoprire che Ciccio aveva anche dei bis nipoti… anche se erano tutti bambini o neonati, Meng Hao non poté non dare un dono anche a loro.


Dopo aver donato così tanti oggetti magici, non poteva trattenersi.


Aveva inizialmente pianificato di stare per qualche giorno, ma il secondo giorno se ne andò rapidamente. Era preoccupato che se fosse rimasto ancora a lungo, il bottino che aveva raccolto con calma e pazienza nella sua borsa da trasporto sarebbe stato ripartito tra i familiari di Ciccio.


“Siccome non posso conquistare il Mausoleo Paleo Immortale, il mio obiettivo è fare in modo che lo facciano i miei discendenti!” disse Ciccio quando vide Meng Hao andarsene. I suoi occhi brillarono di una strana luce quando diede voce alle sue aspirazioni.


Meng Hao non poté fare a meno di ammirare quell’idea. Aveva la sensazione che Ciccio sarebbe certamente riuscito a trarre qualcosa da quella situazione. Con occhi luccicanti e con un incoraggiamento, mise una mano sulla spalla di Ciccio.


“Lavora sodo, fratello.” Disse. “Penso che cinquecento concubine siano un buon punto di partenza. Dovresti averne almeno cinquemila. In quel modo avresti un grande clan! Pensaci su, avresti migliaia di figli e figlie e quando anche questi avranno dei figli, il numero finale sarà incredibile…”


Poteva anche essere una cosa irresponsabile, ma Meng Hao lo incitò lo stesso.


In risposta gli occhi di Ciccio si spalancarono e iniziò a ridere di cuore.


“Non mi meraviglio che tu sia il più grande! Questa sì che è un’idea! Stavo giusto pensando la stessa cosa, inizierò a creare un clan!” Vedere l’ambizione selvaggia negli occhi di Ciccio fece tossire seccamente Meng Hao e lo fece correre via. Non ci fu amarezza in quella partenza, solo sorrisi. Meng Hao non disse nulla su quando sarebbe ritornato, e Ciccio non glielo chiese.


Entrambi evitarono l’argomento.


Quando venne effettivamente il momento di prendere strade separate, il sorriso di Ciccio scomparve e mise le mani sulle spalle di Meng Hao.


“Meng Hao… siamo fratelli, per sempre e oltre!”


“Per sempre!” rispose Meng Hao con un cenno del capo. Si guardarono a vicenda per un altro momento poi iniziarono nuovamente a ridere. Alla fine, si voltarono e si salutarono. Mentre uno tornava alla setta e l’altro scompariva all’orizzonte.


        



