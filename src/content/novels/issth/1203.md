---
title: Capitolo 1203 - Vecchi Amici!
pubDate: 2025-03-17T11:17:35.056Z
tags:
    - issth
---


Dopo aver lasciato il Mausoleo Paleo-Immortale, Meng Hao volò attraverso il cielo stellato, pensando ai vecchi tempi nella Setta dell'Affidabilità. Dopo un po' si girò e si diresse verso un altro asteroide e un altro portale per il teletrasporto.


Questa volta, la sua destinazione era la Grotta della Spada del Flusso Sublime!


Non stava andando lì per incassare dei soldi, ma per andare a trovare un vecchio amico: anni prima il suo Fratello Anziano Chen Fan si era unito alla Grotta della Spada del Flusso Sublime!


Per Meng Hao non si trattava di una cosa sconosciuta. Nonostante non ci fosse mai stato, tecnicamente parlando, poichè era il discepolo aggiunto delle Tre Grandi Società Daoiste, la Grotta della Spada del Flusso Sublime era anche la sua setta.


Al suo arrivo, i rintocchi delle campane risuonarono per tutta la setta. I Patriarchi del Reame del Dao vennero a incontrarlo, e Meng Hao fu portato a offrire i suoi rispetti al Leader della Setta e ai Patriarchi ed a spiegare il motivo della sua visita.


Quando finalmente vide Chen Fan, notò che aveva un aspetto diverso rispetto al passato. Lo ricordava dall'ultima volta come un uomo di mezza età, ma ora sembrava un vecchio dai capelli grigi e bianchi e dall'espressione serena. La sua base di coltivazione era nel Reame Immortale.


Nonostante tra i discepoli della Grotta della Spada del Flusso Sublime non fosse molto conosciuto, la Generazione degli Anziani percepiva come il suo potenziale fosse illimitato!


Chen Fan sedeva in meditazione. Ovunque andasse, portava con sé un'enorme roccia, all'interno della quale si poteva riconoscere la vaga immagine di una donna.


Uno dei Patriarchi del Reame del Dao della Grotta della Spada del Flusso Sublime si avvicinò a Meng Hao, dandogli una spiegazione. “Fa convergere il suo amore e lo trasforma in una spada, una spada che può bucare persino i Cieli!


“La spada del tuo Fratello Anziano qui non è spietata, e non si separa dall'amore. I suoi ricordi del passato hanno colmato il suo cuore fino a diventare la sua spada. Il suo amore... gli permette di coltivare il Dao del Cuore della Spada!


Il suo potenziale latente ben si adatta a un Dao del genere. Se riuscirà ad entrare nel Reame Antico entro i prossimi cento anni, allora sarà sicuramente un altro Prescelto della Grotta della Spada del Flusso Sublime!” Era impossibile non riconoscere la stima nei suoi occhi mentre guardava Chen Fan.


Gli occhi di quest'ultimo si aprirono lentamente e si fissarono sulla spada posata sulle sue ginocchia, per poi posarsi su Meng Hao. Sul suo viso apparve un sorriso.


Era lo stesso sorriso che Meng Hao ricordava dai tempi della Setta dell'Affidabilità e della Setta della Spada Solitaria. Era un sorriso caldo e premuroso, anche se ora sembrava molto più antico.


“Piccolo Fratello Giovane,” gli disse. Appena queste parole lasciarono le sue labbra, il cuore di Meng Hao si riempì di emozione, mentre ricordava tutte le cose che erano successe in passato.


“Fratello Anziano...” disse piano Meng Hao. Mentre camminava verso Chen Fan, il Patriarca del Reame del Dao fece un sorriso leggero, poi si girò e se ne andò, lasciando Meng Hao alle cure di Chen Fan.


Meng Hao prima giunse le mani e poi si inchinò per porgere i suoi saluti alla roccia. Sapeva che la donna raffigurata era il vero amore del suo Fratello Anziano, e che per Chen Fan rappresentava tutto.


Nella mia vita, amerò solo una persona. Mi sono innamorato di te quando eri in vita, e dopo che sei morta, quel sentimento è diventato un ricordo... Se vivi, passerò tutta la mia vita con te. Se muori, accompagnerò il tuo ricordo per tutta la vita.


Questo era Chen Fan.


Le sue ingenuità e ossessione erano il motivo per cui la Setta della Spada Solitaria aveva scelto di prenderlo dalla Setta dell'Affidabilità in primo luogo. Allora, non aveva minimamente esitato a prendere una decisione. Se la setta fosse stata distrutta, allora avrebbe scelto... di morire con lei.


Era ingenuo e ossessivo. Questo... era Chen Fan!


L'espressione di Chen Fan era la stessa di sempre mentre guardava Meng Hao offrire rispettosamente i suoi saluti alla roccia. Visto che Meng Hao era il suo Fratello Giovane, allora lo era anche di sua moglie.


Anni prima si era preoccupato costantemente per quel suo Fratello Giovane. Ma poi l'aveva visto fiorire e crescere, un passo alla volta, e questo l'aveva reso molto felice. Aveva sempre sperato che Meng Hao continuasse a migliorare e che un giorno avrebbe raggiunto la vetta.


“Nel cammino della coltivazione,” disse piano Chen Fan, “non importa se parli del tuo cuore o del Dao. La cosa più importante è essere decisi.”


Meng Hao annuì, poi si sedette a gambe incrociate di fronte a Chen Fan. Non era cambiato per nulla rispetto a quando si erano conosciuti. Ora, Meng Hao aveva una base di coltivazione pari ad una nel Reame del Dao, ma in presenza del suo Fratello Anziano, era ancora... lo stesso piccolo Fratello Giovane che era sempre stato.


E così sarebbe stato per tutta la loro vita.


Raccontò a Chen Fan del suo piano di lasciare la Nona Montagna e Mare per trovare Xu Qing e riportarla indietro.


“Sono a conoscenza dello scopo della tua visita,” disse sommessamente Chen Fan. “Siamo coltivatori, e abbiamo lunghe vite. I Cieli e la Terra sono grandi, ed è un bene visitare nuovi posti e intraprendere nuovi cammini.... Non c'è motivo di preoccuparsi per noi nella Nona Montagna e Mare. Tutti abbiamo un nostro cammino.


“Devi avere fiducia in me e in Li Fugui, proprio come noi crediamo in te. Tutti i nostri sogni... alla fine diventeranno realtà!” Guardò verso la roccia e la vaga immagine della donna in essa.


“Fratello Anziano... Se mai mi sarà possibile farlo, sicuramente io... ti aiuterò a resuscitare la cognata Shan Ling!” disse Meng Hao dolcemente. Era la prima volta che diceva una cosa del genere. Nonostante fosse stato in grado di mantenere la sua promessa a Han Shan, tenuto conto del livello della sua base di coltivazione, non aveva alcun modo di resuscitare qualcuno morto da così tanto tempo.


“Ci stai pensando troppo,” gli disse Chen Fan ridacchiando, e i suoi occhi brillavano di una luce morbida. “Per me, lei è sempre qui.”


Meng Hao fissò stupito Chen Fan.


“Quando il tuo Dao è il cuore, se c'è qualcosa dentro, quello esiste; se invece non ce l'hai nel cuore, allora non esiste.” Chen Fan fece ondeggiare la mano destra, e apparve qualcosa che assomigliava a un Dominio (Domain). Non era molto grande, aveva un'ampiezza di soltanto nove metri circa.


Tuttavia, ora che era comparso, Meng Hao poteva vedere la donna nella roccia aprire gli occhi. La sua forza vitale sembrava essersi ristabilita, e improvvisamente... camminò fuori dalla roccia e si sedette accanto a Chen Fan. Mentre gli posava il capo sulla spalla, guardava sorridendo Meng Hao.


“Questo...” disse Meng Hao, facendo un profondo respiro. Quella magia Daoista inizialmente gli aveva dato l'impressione di trovarsi di fronte ad un'illusione, ma osservando con attenzione la donna, si convinse che non assomigliava per nulla ad un'illusione.


Chen Fan guardò a fondo negli occhi di Meng Hao e disse, “Potrà sembrare artificiale ai tuoi occhi, ma per me è reale.... A volte la differenza tra ciò che è reale e ciò che non lo è dipende solo dalla prospettiva e dai sentimenti.”


Il cuore di Meng Hao sussultò come se avesse appena guadagnato una sorta di illuminazione. Chiuse gli occhi e iniziò a meditare. Tre giorni dopo, riaprì gli occhi. Alzandosi in piedi, congiunse le mani e si inchinò a Chen Fan.


“Molte grazie per il tuo consiglio, Fratello Maggiore,” disse. Nonostante la sua base di coltivazione fosse ben superiore rispetto a quella di Chen Fan, le circostanze avevano reso quest'ultimo particolarmente esperto nel Dao del reale e dell'artificiale. Era questa la ragione per cui coltivava il Cuore della Spada, ed era una delle ragioni per cui la Grotta della Spada del Flusso Sublime lo teneva in così alta considerazione.


“Vai. Riporta indietro la Sorella Giovane Xu Qing. Non la vedo da tanto, e mi manca.” Lo incoraggiò Chen Fan con gli occhi che gli brillavano. Meng Hao prese un respiro profondo, annuì, e prese congedo.


La sua destinazione successiva era il Lago del Tramonto Lunare, una delle Cinque Grandi Terre Sacre. In molti sensi, il posto non era bello come il nome suggeriva. Meng Hao non aveva mai avuto particolarmente a che fare con quella setta, ma era a conoscenza del fatto che le tecniche del Lago del Tramonto Lunare fossero simili al Dao dei Demoni!


Quando la luna si staglia alta nel cielo, anche se è notte fonda, c'è comunque luce. Ma quando la luna tramonta, e il sole non è ancora sorto, è quello il momento più buio della notte.


Era quello il significato del nome del Lago del Tramonto Lunare!


Wang Youcai si era ambientato bene. Fondamentalmente era una persona senza scrupoli; trattava gli altri spietatamente, e ... trattava sé stesso ancora più brutalmente. Per avanzare nella sua coltivazione e creare la propria tecnica, e per vedere più lontano di quanto non avesse mai visto... si era cavato gli occhi.


L'efferatezza di quell'atto aveva catturato l'attenzione degli Anziani del Lago del Tramonto Lunare, e fu quello che li indusse a prenderlo con loro e ad aiutarlo a crescere e svilupparsi.


Nonostante la maggior parte delle persone desse per scontato che vivesse in un mondo di oscurità totale, c'era qualcosa che nessuno sapeva: in realtà Wang Youcai poteva vedere le cose molto vividamente.


L'abilità divina che aveva creato era rimasta eternamente fissa nella sua mente, e da quel momento, aveva davvero potuto vedere qualsiasi cosa, pur non avendo gli occhi.


Dopo essere arrivato al Lago del Tramonto Lunare, la sua ferocia e spietatezza erano state ancora più evidenti. Dopo alcune violente battaglie, sia tra i membri della sua setta che tra altri, si era guadagnato il soprannome di Assassino dagli Occhi di Demonio.


Il termine ‘Demonio’ costituiva un segno di rispetto, ‘occhi’ faceva riferimento alle due orbite vuote nella sua faccia, e la parola ‘assassino’... indicava come massacrava i suoi nemici!


Quando Meng Hao arrivò e disse che desiderava vedere Wang Youcai, il discepolo incaricato di ricevere i visitatori lo guardò con espressione tremula. Apparentemente, nel Lago del Tramonto Lunare, il nome di Wang Youcai era persino più impressionante di quello di Meng Hao.


E tutto questo nonostante il fatto che Wang Youcai fosse ancora solo un Immortale!


Appena fu portato da Wang Youcai, trovò quest'ultimo seduto a gambe incrociate vicino a uno stagno nero. Dentro e fuori l'acqua galleggiavano dei visi dalle espressioni feroci, vorticando intorno a Wang Youcai mentre consumavano parte della sua carne.


“È da molto che non ci vediamo Meng Hao,” disse con voce stridula. Alzò la testa, fissando Meng Hao con le sue orbite vuote.


Meng Hao lo guardò e sospirò.


Dopo un momento di silenzio, Wang Youcai disse, “Non c'è alcun motivo per sospirare. Tutto ha un prezzo.”


Le facce attorno a lui continuavano a strappargli la carne, ma lui restava impassibile. Evidentemente vi era abituato.


“Queste sono tutte le persone che ho ucciso e a cui ho estratto l'anima. Gli permetto di mangiarmi giorno e notte. È l'unico modo in cui posso percepire il loro odio, e quindi, vedere il mondo colorato attorno a me.”


Meng Hao guardò Wang Youcai e sospirò dentro di sé. I quattro giovani uomini che erano stati presi dal Monte Daqing tutti quegli anni prima includevano sé stesso, Ciccio, Wang Youcai, e Dong Hu.... Ciccio aveva la vita più spensierata, mentre Wang Youcai la più feroce. Dong Hu, invece, era scomparso da molti anni, ma nonostante questo Meng Hao aveva la sensazione che...fosse là fuori, da qualche parte, e stesse smuovendo intensamente le cose.


Meng Hao meditò con Wang Youcai per una notte intera. Il giorno seguente si alzò e fece per andarsene, quando Wang Youcai improvvisamente gli disse, “Meng Hao... noi siamo amici, vero...?”


Meng Hao si voltò a guardarlo e gli rispose, “Eravamo amici in passato, siamo amici adesso, e saremo amici in futuro.”


Wang Youcai rise. Era una risata fastidiosa, ma non spaccava i timpani. Era rimasto lo stesso giovane goffo del Monte Daqing, quello che pensava che soltanto perchè era il più vecchio, avrebbe dovuto prendersi cura dei suoi amici.


“Meng Hao, devi riuscire a diventare il più forte possibile, e presto... la luna è tramontata, e il sole non è ancora sorto... L'oscurità della notte è arrivata... ed è impossibile dire per quanto durerà.


“Vedo, e posso percepire, che presto... un grande caos... esploderà!”


Meng Hao ebbe un brivido. Nonostante sapesse esattamente a cosa si stesse riferendo, non avrebbe mai immaginato che anche Wang Youcai potesse percepirlo. Lo fissò intensamente per un lungo momento, poi se ne andò.


Lentamente, svanì in lontananza, lasciandosi dietro il Lago del Tramonto Lunare.



