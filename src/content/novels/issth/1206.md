---
title: Capitolo 1206 - Magia Daoista del Tempo!
pubDate: 2025-03-17T11:17:35.056Z
tags:
    - issth
---


Meng Hao poteva vedere l'uomo vestito di nero, ma nessun altro ne era in grado. Sembrava solitario, con la sua aria suprema di Eccelso, e comunque irradiava una sconfinata aura assassina mentre camminava oltre il Patriarca del Clan Song e si dirigeva verso il cielo stellato.


Col fiato corto per l'ansia, Meng Hao si dimenticò completamente del saldo dei debiti, e in un istante sfrecciò nell'aria per seguire l'uomo in nero.


Nella Sfera del Vortice del Vento aveva visto di persona quest'uomo fare alcuni passi nel vuoto e poi svanire. Non avrebbe mai immaginato che... l'avrebbe visto di nuovo qui.


L'espressione del vecchio emaciato si fece corrucciata: lui non aveva visto nulla di insolito, e la strana reazione di Meng Hao gli fece stringere gli occhi.


“Compagno Daoista Meng...” disse il vecchio.


Quasi contemporaneamente, Meng Hao urlò, “Anziano, aspettami!” Manteneva gli occhi fissi sull'uomo in nero, che si stava allontanando sempre di più a velocità incredibile. Quasi nello stesso istante in cui le parole lasciavano le sue labbra, l'uomo in nero si fermò e poi lentamente girò il viso per gettare uno sguardo noncurante a Meng Hao.


Quella semplice occhiata ebbe il potere di far tremare la mente di Meng Hao quasi come se fosse stata colpita da un fulmine. Non aveva nessuna importanza che fosse un Immortale Dao Onniceleste, in quanto in quel momento la sua intera coscienza sembrava essere sprofondata in un massacro infinito.


Tremò violentemente e sputò sangue. Sembrava che un potere indescrivibile stesse picchiando violentemente la sua mente, e contemporaneamente... cancellando tutte i ricordi che aveva dell'uomo in nero!


Non riguardò solo Meng Hao: anche il vecchio emaciato aveva iniziato a tremare. Questo perchè nel momento in cui l'uomo in nero si era girato, anche lui era stato in grado di vederlo!


Quella breve occhiata era stata sufficiente a far sì che il vecchio sputasse sangue, e l'Essenza della sua aura diventasse instabile. L'espressione di stupore del suo viso, d'un tratto si fece assente. I suoi ricordi su come era stato appena ferito, così come l'esistenza dell'uomo in nero, furono spazzati via all'istante.


Non fu così solo per lui, ma anche per l'altro Patriarca del Reame del Dao nel planetoide. Quando il vecchio in nero si girò diventando visibile, erano riusciti a vederlo di sfuggita. Tuttavia, una sua singola occhiata aveva avuto il potere di confondere le loro menti, facendoli tossire sangue e sentire come se stessero per esplodere. Era come se un'enorme mano invisibile stesse portando via a forza dalle loro menti tutto quello che riguardava quell'uomo.


La stessa cosa successe anche al Patriarca più potente del Clan Song nel Pianeta Giunco Settentrionale, che aveva osservato Meng Hao per tutto il tempo. Lo strano comportamento di Meng Hao l'aveva colto di sorpresa, e quando il vecchio in nero si era girato, il Patriarca del Reame del Dao aveva tossito numerose boccate di sangue. Anche i suoi ricordi vennero cancellati, non importava quanto avesse cercato di reagire. Era come se fosse talmente debole da non poter resistere a nemmeno ad un colpo.


Nonostante il tempo impiegato a descrivere la scena, era successo tutto in un breve lasso di tempo. I ricordi dei membri ordinari del Clan non erano stati cancellati in quanto non avevano mai posato gli occhi sull'uomo in nero.


Ma avevano visto Meng Hao e i Patriarchi tossire sangue, e questo, aggiunto alle urla miserabili che echeggiavano dalle loro bocche, rendeva la scena molto bizzarra. Tutti i coltivatori del Clan Song circostanti erano rimasti senza fiato.


Meng Hao fu il primo a ritornare in sé. I suoi occhi erano completamente iniettati di sangue mentre la mano minacciava di spazzare via tutti i suoi ricordi del vecchio in nero. Apparentemente, quello sguardo conteneva una magia Daoista superiore. L'uomo in nero non voleva che nessuno conservasse dei ricordi di lui, e per assicurarsi che non restasse neanche una minima traccia di ricordo, avrebbe ripulito del tutto le loro menti.


Tuttavia, nel momento in cui i suoi ricordi stavano per essere spazzati via, Meng Hao aveva ruggito, e aveva improvvisamente fatto esplodere una luce azzurra. Il suo potere di Immortale Dao Onniceleste si era impennato, e dentro di lui aveva ribollito la goccia di sangue Eccelso. I suoi occhi avevano brillato di una luce selvaggia, e aveva digrignato i denti mentre produceva il suo Quarto Frutto del Nirvana, e spingendolo poi sulla sua fronte.


“I miei ricordi apparterranno per sempre a me! Se volessi cancellarli, sarebbe solo una mia decisione! Gli altri... non hanno il diritto o il potere di toccarli!”


Continuò a tossire sangue mentre il Frutto del Nirvana si fondeva con lui, facendo diventare la luce azzurra ancora più luminosa e, combinato con il sangue dell'Eccelso, fu a malapena in grado di resistere a quell'enorme mano, che scacciò dalla sua mente.


RUMBLE!


Barcollò indietro, tossendo ancora sangue, ma completamente lucido. Alzò la testa per vedere l'uomo in nero che lo guardava con un'espressione sorpresa.


L'uomo lo fissò per un lungo momento, infine annuì col capo, come se approvasse l'esistenza di Meng Hao. Poi si girò e iniziò ad allontanarsi.


Meng Hao fece un sospiro profondo, digrignò i denti e gli volò dietro. Non percepiva alcuna malvagità nascosta in quell'uomo. L'occhiata di prima aveva avuto il potere di far tremare i Cieli e la Terra, ma in realtà... sembrava che fosse una sorta di prova.


Tra coloro che metteva alla prova, solo chi fosse riuscito a mantenere i propri ricordi sarebbe stato degno... di seguirlo lontano.


Dopo un lungo momento, Meng Hao e l'uomo in nero se n'erano andati, e il vecchio emaciato del Clan Song ritornò in sè, così come gli altri due Patriarchi.


Subito comunicarono tra di loro attraverso il senso divino e si resero conto che nessuno di loro conservava alcuna memoria di quanto fosse appena accaduto. Ricordavano solo lo strano comportamento di Meng Hao.


Tuttavia, erano esperti del Reame del Dao. L'uomo in nero potrà anche aver agito per portar via i loro ricordi, ma non aveva fatto nulla per nascondere il fatto. Dopo che i tre ebbero ragionato su quanto era successo, raggiunsero una conclusione.


“Abbiamo visto un essere che non avremmo dovuto vedere...”


“Quella spaventosa entità ha eliminato qualunque cosa noi avessimo visto...”


Dopo aver indagato un po' tra i discepoli intorno, i tre Patriarchi del Clan Song si sentirono il cuore mancare, e la loro paura di Meng Hao si fece più intensa.


Dai vari indizi che avevano raccolto, erano giunti alla conclusione che qualsiasi cosa fosse l'essere che aveva eliminato i loro ricordi, doveva avere qualche collegamento con Meng Hao. Dopotutto, era stato lui il primo a vedere l'uomo. Inoltre... leggendo tra le righe, era possibile intuire che Meng Hao conoscesse quella terribile entità!


“Diffondete l'ordine che nessun membro del Clan Song deve avere niente a che fare con Meng Hao... Nasconde troppi segreti terrificanti, segreti... di cui è meglio non sapere nulla!” Avendo raggiunto questa decisione, i tre Patriarchi del Clan divulgarono l'ordine tra i loro discepoli. Per quanto riguardava Song Luoshen, che aveva osato provocare Meng Hao, i tre Patriarchi decisero di non rimproverarlo per nulla. Tuttavia, il modo in cui lo ignorarono, lo fece sentire molto a disagio.


Song Luodan aveva osservato tutto da distante. Guardò pensieroso nella direzione in cui Meng Hao si era allontanato, e si rese conto... che era il planetoide controllato dal Clan Wang.


In alto nel cielo stellato, l'uomo in nero non faceva passi particolarmente lunghi, ma comunque ogni passo era come un teletrasporto. Meng Hao stava attingendo al pieno potere della sua base di coltivazione, e tuttavia stava facendo fatica a stargli dietro.


Nonostante vedesse che non riusciva a tenere il passo, non si permise di innervosirsi. Al contrario, si focalizzò sul movimento delle gambe dell'uomo. Osservando, si accorse di una precisa cadenza nel suo modo di camminare. Meng Hao iniziò ad imitarla, alzando ed abbassando i piedi nella stessa maniera.


Anche se non poteva accorgersene, il modo in cui stava imitando l'uomo, faceva oscillare la sua stessa figura tra il nitido e lo sfocato. Ad ogni passo che faceva, il cielo stellato sembrava restringersi, per ritornare normale quando il suo piede scendeva.


Senza che se ne rendesse conto, i suoi passi si muovevano in sincronia con quelli dell'uomo, permettendogli infine di raggiungerlo. Ogni volta che l'uomo alzava il piede, anche quello di Meng Hao saliva, ed ogni volta che lo posava, scendeva nello stesso istante anche quello di Meng Hao.


Passò il tempo, anche se Meng Hao non avrebbe saputo dire con precisione quanto. Da una parte, sembrava fosse passato un momento soltanto, ma dall'altra, sembrava trascorsa un'eternità. Era perso nella particolare cadenza di quella passeggiata, un passo dopo l'altro....


Improvvisamente, l'uomo in nero si fermò, e Meng Hao rabbrividì mentre si svegliava dal suo torpore. Si guardò intorno per scoprire di essere ancora nelle vicinanze del Pianeta Giunco Settentrionale, nonostante avesse viaggiato da un planetoide a un altro.


Nonostante i pianetoidi fossero a una certa distanza l'uno dall'altro, non erano così distanti: infatti tra di loro ci si poteva persino raggiungere per mezzo del senso divino. Considerato il livello della base di coltivazione di Meng Hao, gli ci sarebbero voluti solo pochi aliti di tempo per spostarsi dall'uno all'altro.


Ma per qualche ragione, si sentiva come se fosse appena passato tantissimo tempo, stando così ad indicare che avesse viaggiato per una distanza davvero considerevole. Sembrava invece l'esatto opposto, e questo diede a Meng Hao la sensazione che qualcosa di strano stesse avvenendo.


Ormai, era sicuro che lo stato in cui si trovava e quel particolare modo di camminare fossero senza ombra di dubbio una qualche strana magia Daoista, ed anche particolarmente insolita. Tuttavia, la realtà dei fatti gli fece supporre di... aver sopravvalutato la tecnica di cammino.


Non poteva dire di essere deluso, ma dentro di sé fece un sospiro. A questo punto si voltò a guardare verso il planetoide del Clan Song, e iniziò inaspettatamente a tremare. I suoi occhi si sgranarono di stupore e incredulità.


Tutto il suo corpo venne scosso: era come se di tutte le cose straordinarie e scioccanti che gli fossero capitate durante tutta la sua vita non ce ne fosse nessuna così stupefacente come quella che stava sperimentando ora...


Negli anni aveva visto molte cose sorprendenti, ma quello che stava vedendo in quel momento... era davvero incredibile!


Ebbe la sensazione che la sua mente venisse colpita da un milione di fulmini. Restò a bocca aperta, e guardò nella direzione del planetoide del Clan Song mentre si riconosceva il baluginio di un teletrasporto e una persona emergeva dal portale.


Era attraente ed aveva l'aria di essere uno studente. Sembrava persino risplendere di una luce azzurra. Guardò come a questo scolaro veniva consegnata dai coltivatori del Clan Song una borsa, e poi vide il giovane urlare con voce tonante.


“Song Luodan, vieni fuori!” Quello che stava vedendo, era quasi una visione... di sè stesso!!


Guardò sè stesso spostarsi avanti e afferrare Song Luoshen, poi vide l'apparizione dell'uomo emaciato e poi vide la comparsa dell'uomo in nero. Vide come li metteva alla prova, e poi vide l'uomo in nero allontanarsi nel cielo stellato. Poi... vide sè stesso seguirlo, per tutta la strada... fino a che l'altro uomo in nero e l'altro Meng Hao non si sovrapposero con loro stessi.


Meng Hao tremava, e tutta la sua mente era scossa da violente ondate di stupore.


“Quella tecnica di camminata non era troppo lenta,” mormorò. “Era troppo veloce! Così veloce... che può farti viaggiare nel tempo... Non posso credere di aver davvero camminato all'indietro... per il periodo di tempo di un bastoncino di incenso!” La stranezza di quella magia Daoista provocò nella sua mente un suono come di fulmini.


Dopo un lungo momento, Meng Hao si girò a guardare il coltivatore in nero, che ora aveva rivolto in basso il suo sguardo, verso un'area tra una montagna ed un fiume.


Il cuore di Meng Hao fu colto dallo stupore mentre anche lui spostava lo sguardo ai piedi della montagna, dove c'era una foresta di bambù, dentro la quale si trovava un vecchio dall'aspetto rozzo, seduto a gambe incrociate.


Proprio di fronte al vecchio, stava un giovane, che altri non era se non Wang Mu.



