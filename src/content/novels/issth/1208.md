---
title: Capitolo 1208 - Uccidere Ji Dongyang di Nuovo!
pubDate: 2025-03-17T11:17:35.056Z
tags:
    - issth
---


Anche se i messaggi nel contenitore di giada provenivano da gente diversa, le parole erano virtualmente le stesse!






“L’anima di Chu Yuyan si sta dissipando in fretta. Vieni alla Società Kunlun!”






Riportavano tutti la stesa cosa!






Ricevette messaggi da sua madre, da suo padre, da sua sorella, dal Patriarca Shoudao… persino da Taiyang Zi, Song Luodan e Sun Hai…






Il maggior numero di messaggi proveniva dal… Demone degli Elisir!






In aggiunta, c’era un messaggio che era arrivato durante il primo giorno in cui Meng Hao era caduto in quello strano stato di trance, proveniva da Chu Yuyan.






“Meng Hao… Spero che tu e Xu Qing possiate vivere una vita sicura e tranquilla insieme…” Quel singolo messaggio fece sentire Meng Hao come se il suo cuore stesse venendo pugnalato da una spada.






Meng Hao stava tremando; non era sicuro di quello che stava provando al momento. Tuttavia, di una cosa era sicuro e cioè che l’anima di Chu Yuyan si stava disperdendo, non poteva essere un incidente. Ci doveva essere altro riguardo questa storia.






Non aveva il tempo di rimanere lì seduto a pensare. Né era sicuro cosa esattamente avrebbe dovuto pensare. La sua mente era occupata da un singolo pensiero e cioè che non voleva che Chu Yuyan morisse.






“Come è potuto mai succedere una cosa del genere…?” mormorò, trasformandosi in un colorato raggio di luce che si lanciava verso il portale di teletrasporto sull’asteroide più vicino alla massima velocità.






Non appena apparve lì, le persone presenti lo riconobbero e le loro facce cambiarono espressione. Molti di loro erano a conoscenza del fatto che molte persone nella Nona Montagna e Mare lo stessero cercando negli ultimi giorni.






Immediatamente, si iniziarono a sentire varie discussioni:






“Avete sentito di Chu Yuyan, la vecchia fiamma di Meng Hao, che appartiene alla Società Kunlun…? La sua anima si sta dissipando…”






“Negli ultimi giorni, hanno cercato tutti di trovarlo, ma purtroppo, nessuno è riuscito a trovarlo. Ed ora eccolo qui…”






“Ebbene, se lo merita dato quel suo pessimo carattere. Molte persone sono felici dell’accaduto.”






Meng Hao continuò a volare in avanti come un treno, ma riusciva comunque a sentire i discorsi della gente e le loro parole pugnalarono il suo cuore come se fossero state delle spade. All’improvviso, girò la testa, lanciando poi un’occhiata sulla folla. Si sentirono dei suoni rimbombanti e un coltivatore dopo l’altro iniziò a tossire del sangue e barcollare all’indietro, le loro basi di coltivazione iniziarono a collassare mentre emettevano delle strilla miserevoli… Questi erano i coltivatori che poco fa avevano espresso la loro gioia nel momento di pericolo di Chu Yuyan.






In qualsiasi altra occasione, Meng Hao non gli avrebbe degnati di un’occhiata. Ma ora, in preda ad un’angoscia profonda, quelle parole avevano oltrepassato il limite.






Meng Hao si lanciò in una precisa direzione e al suo passaggio si potevano sentire dei rimbombi. Non era altro che il portale di teletrasporto che conduceva alla Società Kunlun.






Tuttavia, nel momento prima di raggiungerlo, una dozzina di figure emersero dalla folla e gli bloccarono la strada.






In base alle increspature emanate dalle loro basi di coltivazione era ovvio che queste persone provenivano dal Clan Ji. Per di più, la persona che le guidava era… Ji Dongyang!






Chi poteva sapere da quanto si trovava li e ora, nel momento di panico di Meng Hao, stava guidando i membri del Clan Ji con l’obiettivo di bloccare il passaggio di Meng Hao verso il portale di teletrasporto.






“Bene bene, guarda se non è il Fratello Meng? Cosa ti ha reso così ansioso?” Ji Dongyang rise di gusto, i suoi occhi brillavano di una strana luce. Sembrava quasi come se stese adocchiando una preda, come se stesse cercando di attirare una preda verso una certa direzione, in modo da controllare la sua crescita e il suo sviluppo.






“La dissipazione dell’anima di Chu Yuyan mi ha dato proprio una buona occasione per addomesticare la mia preda.” Il sorriso di Ji Dongyang si fece più radioso e gli occhi dei membri del Clan Ji dietro di lui brillavano di intento omicida.






“Sparite!” ruggì Meng Hao, la sua faccia era cupa e la sua voce echeggiò come un tuono. I coltivatori del Clan Ji diventarono furiosi all’istante, lanciandosi direttamente contro Meng Hao.






“Che ardore! Il Principe del nostro clan ti ha permesso di fermarti e chiacchierare con lui! Come osi proferire tali rudi parole!”






“Filate via!” L’espressione di Meng Hao non cambiò di una virgola mentre nel frattempo eseguiva un incantesimo. Ogni cosa iniziò a rimbombare e il cielo stellato iniziò a tremare. L’intero asteroide vibrò mentre una tempesta amorfa si lanciò contro i membri del Clan Ji.






Mentre Meng Hao volava per aria, ogni cosa introno a lui tremava violentemente. La tempesta era come un’enorme bocca che muggiva per la rabbia contro i coltivatori del Clan Ji, i quali schizzarono del sangue fuori dalle loro bocche per poi venire mandati a rotolare all’indietro. Ce n’erano addirittura alcuni che esplosero, morti nel corpo e nell’anima.






Meng Hao aveva già raggiunto il punto di iniziare a trascurare ogni altra cosa!






“Fratello Meng, ti ho offeso o altro? Tutto quello che ho fatto è stato salutarti, eppure tu osi uccidere la gente del mio Clan Ji?” La faccia di Ji Dongyang era cupa mentre faceva un passo in avanti, emanando ondate esplosive di qi in ogni direzione. Sorprendentemente, si trasformarono in uno scudo di luce, il quale… bloccò completamente la strada per il portale di teletrasporto della Società Kunlun.






I coltivatori circostanti guardavano in silenzio, iniziarono persino ad indietreggiare. Guardavano lo scudo con un mix di sentimenti. Chiunque guardasse la scena era in grado di capire cosa stesse cercando di fare il Clan Ji.






Nel momento di disperazione di Meng Hao, quando non voleva niente più che raggiungere la Società Kunlun, il Clan Ji gli bloccava la strada in modo da ritardarlo ancora di più. Serviva tutto a far diventare Meng Hao sempre più ansioso.






In qualsiasi altra occasione, non gli sarebbe importato. Ma ora, non sapendo nemmeno se Chu Yuyan era viva o morta, il Clan Ji si comportò in questo modo… di conseguenza tutta la gente circostante ritenne che il Clan Ji si stava comportando in modo troppo eccessivo.






Eppure, alcune persone erano felici delle miserie degli altri, i loro occhi scintillavano di malizia.






Vedere la strada per il portale di teletrasporto bloccata fece incendiare gli occhi di Meng Hao di intento omicida. Senza fermarsi, caricò in avanti come una meteora direttamente contro Ji Dongyang.






Mentre gli si avvicinava, dentro di sé Ji DOngyang emise uno sbuffo, poi eseguì un incantesimo a due mani e indietreggiò, passando inaspettatamente dietro lo scudo protettivo. In seguito, Meng Hao andò a sbattere con il suo corpo contro lo scudo.






Si sentì un’enorme esplosione; il corpo di Meng Hao era paragonabile ad un oggetto magico ed il suo attacco era sostenuto dalla sua base di coltivazione dell’Immortale Dao Onniceleste. Divenne come una freccia affilata che perforò all’istante lo scudo protettivo.






Mentre si infrangeva, Meng Hao continuò a procedere verso il portale di teletrasporto come un fulmine. Non aveva tempo di lottare con Ji Dongyang; il suo unico obiettivo era arrivare alla Società Kunlun il più in fretta possibile.






Tuttavia, proprio nel momento in cui Meng Hao stava per entrare nel portale di teletrasporto, si sentirono dei crepitii e… il portale si distrusse in mille pezzi!






Ji Dongyang sorrise in direzione di Meng Hao come se stesse guardando un animale in trappola.






“Fratello Meng, come puoi essere così avventato?” disse. “Io non stavo davvero cercando di fermarti, avevo semplicemente sistemato alcune difese intorno al portale di teletrasporto dato che molto vecchio e necessitava delle riparazioni. Era già sul punto di distruggersi. Vedi quanto mi preoccupo per te? Non volevo che potessero insorgere dei problemi dopo che tu ci fossi entrato dentro, questo è il motivo per cui ti ho bloccato la strada.”






“Ebbene, non c’è motivo di ringraziarmi. Era davvero la cosa giusta da fare.”






Meng Hao tremò, girandosi lentamente all’indietro, la sua aura omicida esplose all’esterno. Ji Dongyang continuò a sorridere mentre lentamente continuava a retrocedere.






“Fratello Meng, io ho fatto tutto questo con le migliori intenzioni. Adesso vado via, ma non ti preoccupare, avremo molte occasioni di conoscerci meglio in futuro, oltre che… creare diversi collegamenti del Karma tra di noi…” Sorridendo in modo misterioso, il suo corpo iniziò a svanire.






“Vuoi il Karma?” Ti do io un po’ di Karma!” Meng Hao prese un profondo respiro e la sua aura omicida si fece più forte mentre andava direttamente contro Ji Dongyang.






Si mosse veloce come un fulmine, usando la stessa tecnica di movimento bizzarra con cui aveva speso gli ultimi gironi per esercitarsi!






Nessuno dei coltivatori che osservava parve vedere nulla di strano, nemmeno Ji DOongyang. Il membro del Clan Ji continuava a sorridere mentre svaniva.






Meng Hao rombò attraverso l’aria e poi afferrò l’aria con la sua mano destra. Immediatamente, si iniziò a materializzare lo specchio di rame. Prima che potesse materializzarsi completamente, cambiò forma, avvolgendosi intorno alla mano di Meng Hao, contorcendosi e prendendo la forma di… una lunga spada nera come la pece!!






Era una lama malvagia, come l’arma di un diavolo, immediatamente Meng Hao tagliò con la spada verso il quasi ormai invisibile Ji DOngyang.






Tuttavia, la direzione del taglio non era la posizione in cui Ji Dongyang stava svanendo, ma al contrario, lo spazio di fronte!






Mentre la spada tagliava in giù, Meng Hao fece un altro passo. All’improvviso, tutta la gente che guardava la scena sperimentò qualcosa di bizzarro.






Improvvisamente, ogni cosa si divise in due come se due linee di tempo diverse fossero apparse di fronte ai loro occhi. Erano come delle immagini a specchio che si contorsero… e poi divennero una strana visione.






All’interno di quella visione, il portale di teletrasporto che era appena collassato… si distorse e ritornò ad uno stadio di integrità. Diverse versioni di Ji Dongyang e Meng Hao potevano ora essere viste, come se fossero dei riflessi. Il riflesso di Ji Dongyang aveva la stessa identica espressione di prima, diceva anche le stesse cose. Tutti furono in grado di vedere esattamente quello che era successo pochi attimi di tempo fa. Poi, il riflesso di Ji Dongyang iniziò a muoversi all’indietro verso il posto dove era iniziato a scomparire, nonché, verso il posto che Meng Hao aveva attaccato con la sua spada.






Era come se Ji Dongyang si stesse offrendo da solo alla spada di Meng Hao. L’Arma da Battaglia di Meng Hao tagliò attraverso il riflesso di Ji Dongyang, il quale non si fermò, ma piuttosto, continuò a procedere verso il Ji Dongyang che stava scomparendo, con il quale si andò poi a fondere.






Allo stesso tempo, il portale di teletrasporto collassò e Meng Hao… disse le stesse gelide parole che aveva proferito alcuni momenti fa. Poi si lanciò in avanti, formò l’Arma da Battaglia, tagliò in avanti e si fuse con la sua vera forma.






Accadde tutto in fretta, rendendo le persone confuse riguardo quello che stavano osservando. Rimasero tutti sconvolti e affascinati.






Quando le vere forme di Meng Hao e Ji Dongyang si fusero con i loro riflessi, Meng Hao aveva lo stesso aspetto di prima. Ji Dongyang invece, il quale stava svanendo, emise di colpo un urlo raccapricciante. La sua forma sfocata venne separata in due parti diverse!!






“Che Magia Daoista è mai quella!?!?” ruggì incredulo. Poi le due parti svanirono.






L’unica cosa che rimase fu l’eco di una voce terrorizzata e sconvolta.






Una ferita inferta all’interno dello scorrere del tempo, il quale poi si andava a fondere col presente!






Meng Hao aveva utilizzato la strana camminata per sviluppare… una tattica di battaglia che gli era particolarmente affine!






<em>Io piego il tempo, dandomi il potere di andare nel passato per tagliarti con la mia spada. Quando il tuo riflesso si unisce alla tua vera forma, quella ferita… diventa realtà!</em>






I coltivatori circostanti spalancarono la bocca. Se si andavano a sommare tutte queste persone, il numero di tecniche magiche a cui avevano assistito durante l’arco delle loro vite andava a formare un grandissimo numero. Eppure… Nessuno di loro aveva mai visto qualcosa di così incredibile quanto quello a cui avevano appena assistito.





