---
title: Capitolo 1209 - Le Montagne Non Hanno Preoccupazioni!
pubDate: 2025-03-17T11:17:35.056Z
tags:
    - issth
---


Un taglio nel passato era egualmente fatale nel presente. Una magia dello Spostamento nel Tempo come queste era simile alla magia del Tempo che Meng Hao aveva già usato, eppure era molto, molto diversa.






Una era la radice, l’altra era la foglia della ninfea.






Mentre Ji Dongyang stava scomparendo, il corpo di Meng Hao vibrò e cambio direzione dirigendosi verso un altro portale di teletrasporto. A causa di Ji Dongyang, ora era costretto a sprecare altro tempo alla ricerca di un altro portale di teletrasporto per la Società Kunlun!






Quasi nello stesso istante in cui si materializzò fuori dal portale di teletrasporto, davanti ai suoi occhi comparve la Società Kunlun.






Era una montagna immortale immersa nelle nuvole, era maestosa e sconfinata, piena di uccelli cinguettanti e inondata dalla fragranza dei fiori. Era quasi come un paradiso celestiale e ad una prima occhiata, niente sembrava fuori dall’ordinario. Tuttavia, sopra uno dei picchi più alti, si potevano vedere e sentire dei fulmini e dei tuoni. Ancora più in alto, c’erano raccolte delle nuvole nere totalmente incompatibili con il panorama circostante.






Non appena vide quel picco montuoso, Meng Hao vide una figura che apparentemente stava compiendo dei rituali di sacrificio. Ogni scossa delle sue maniche illuminava il cielo di vari colori e nel contempo produceva anche dei suoni rimbombanti che echeggiavano nei dintorni.






Era un vecchio uomo non familiare a Meng Hao. Tuttavia, di fianco all’uomo c’era qualcuno che Meng Hao conosceva bene. Si trattava del… Demone degli Elisir!






Il cuore di Meng Hao iniziò a battere più forte nel suo petto e immediatamente iniziò a volare in direzione del picco montuoso. Il suo arrivo attirò immediatamente l’attenzione dei discepoli della Società Kunlun. Per di più, a causa del modo in cui arrivò, numerosi discepoli volarono verso di lui per intercettarlo e numerosi fasci di senso divino si raggrupparono su di lui.






“Lasciatelo venire!” disse una voce antica poco prima che le formazioni di incantesimo difensive venissero attivate. La voce provenne dallo stesso uomo che al momento stava lottando contro il potere del vortice sovrastante. Vicino a lui c’era il Demone degli Elisir, il quale osservò Meng Hao con uno sguardo ricolmo di vari sentimenti diversi per poi sospirare.






Meng Hao volò più in fretta possibile. In un battito di ciglia, aveva coperto la distanza che lo separava dal picco apparendo direttamente nell’area in alto, direttamente di fronte al vecchio uomo e il Demone degli Elisir.






Non appena apparve, il suo corpo venne percorso da un tremito a causa di quello che vide sulla cima del picco montuoso. Era… una bara di giada!






Numerosi discepoli erano disposti in formazione intorno alla bara, le loro facce erano ricolme di dolore. Sedevano a gambe incrociate, come se stessero cercando un modo… di resuscitare la persona all’interno della bara!






“Sei arrivato troppo tardi…” disse con voce quieta e roca il Demone degli Elisir. “Ieri all’alba… la sua anima fisica si è dispersa.”






“Ho chiesto al Patriarca di venire ad aiutare a far convergere di nuovo i legami spirituali all’anima di Chu Yuyan. Sfortunatamente… non è stato in grado di riformare quello che si era già dissipato.”






Meng Hao stava tremando e la sua mente stava ruggendo. Quello che il Demone degli Elisir aveva appena detto sembrava non essersi riuscito a registrare nella sua mente, mentre guardava la bara di giada e Chu Yuyan al suo interno. Sembrava quasi come se fosse addormentata.






Anche adesso che si trovava qui, Meng Hao sentì come se tutto questo stesse accadendo troppo in fretta. Accadde così in fretta che lui non riuscì ad accettarlo. Sembrava impossibile.






“Come è mai potuto succedere…” mormorò. Delle fitte di dolore consumavano il suo cuore mentre si avvicinava alla tomba. All’istante, gli occhi dei discepoli della Società Kunlun circostanti si riempirono di rabbia.






“Sparisci! Non sei degno di trovarti qui!”






“Sei tu Meng Hao? L’uomo che la Sorella Minore Chu non è mai riuscita a dimenticare sei tu? Non meriti di trovarti qui!”






“Alle persone senza cuore e prive di etica come te è proibito profanare il corpo della Sorella Minore Chu!!”






Questi discepoli della Società Kunlun erano persone che avevano sviluppato un rapporto di amicizia con la ragazza durante la sua permanenza nella Società Kunlu. Alcune erano sue sorelle, altre erano persone che la ammiravano. Vedere l’arrivo di Meng Hao in questo momento di profondo cordoglio li riempì all’istante di una profonda rabbia.






Quando le parole arrivarono alle orecchie di Meng Hao, il suo cuore venne pervaso da un intenso dolore. Mentre camminava in avanti silenzioso, un giovane uomo emerse dalla folla di scatto e si parò sulla sua strada, i suoi occhi erano iniettati di sangue. Adirato, urlò, “Sei un uomo o no? Sapevi quello che Chu Yuyan provava per te. Lo sapevi, eppure l’hai rifiutata in modo spietato! Cosa pensi di fare qui adesso? Vattene al diavolo!”






Il giovane uomo estese la sua mano destra, eseguì un incantesimo e puntò il dito verso Meng Hao. Immediatamente si materializzò una tecnica magica che si scagliò contro Meng Hao.






La sua azione fece scattare anche altri discepoli. Meng Hao non rispose in nessun modo, né schivò gli attacchi. Continuò semplicemente a camminare in avanti, circondato da dei suoni esplosivi. Alla fine, il Demone degli Elisir urlò. “Frenate le vostre mani! Lasciatelo passare. Nessuno ha più diritto di lui di vedere Yan’er!”






La sua voce rimbombò come un tuono, esplodendo in ogni direzione. I discepoli cessarono immediatamente i loro attacchi. Fissando Meng Hao, iniziarono a sorpassarlo, ritornando al loro posto, ricolmi di odio e dolore. Mentre gli passavano accanto, tutti quanti fecero dei commenti pungenti nei suoi confronti.






“Chu Yuyan ti ha aspettato per anni, fino a quando alla fine è morta,” disse una donna in modo gelido. “Che spreco!”






“Non sono sicuro del motivo per cui il legame con l’anima della Sorella Minore Chu si sia improvvisamente disperso. Quello che so però, è che l’ultima volta che ha fatto ritorno era gravemente ferita! Non si è mai più ripresa completamente da quelle ferite. Non dirmi che non sai cos’è stato a causarle!”






“Meng Hao, Meng Hao… Non importa quanto diventerai famoso nella Nona Montagna e Mare, non dimenticare mai per tutta l’eternità che devi a questa donna decisamente troppo.”






Le loro parole erano come delle spade affilate come rasoi da cui non esisteva alcuna difesa. Non aveva importanza quanto fosse forte il suo corpo fisico, non poté far nulla per prevenire che quelle parole penetrassero nel profondo del suo cuore.






Stava provando un dolore immenso dentro di lui e la sua faccia divenne sempre più pallida mentre silenzioso camminava in avanti. Lasciò che la gente gli dicesse quello che voleva, mentre si avvicinava alla tomba per poi guardare Chu Yuyan al suo interno.






Indossava una lunga veste bianca aveva un aspetto bellissimo. La sua pelle era così delicata che sembrava che una leggera brezza sarebbe stata in grado di infrangerla. Se non fosse stato per il fatto che era completamente pallida, Meng Hao avrebbe davvero pensato che fosse semplicemente addormentata.






Tuttavia, l’aura di morte che proveniva da lei, rese molto demarcata la differenza tra la vita e la morte. Era come la differenza tra lo Yin e lo Yang, sconfinata e infinita.






La sua mente era completamente vuota mentre la guardava. Non avrebbe mai immaginato che un giorno come questo sarebbe mai giunto… Nel tempo in cui si trovava nel Mondo del Dio dei Nove Mari era successa una cosa del genere, ma alla fine, Chu Yuyan non era morta.






Ora, però… Meng Hao sollevò la sua mano tremolante e poi la appoggiò sulla fronte di Chu Yuyan. Dopo aver emanato del senso divino dentro di lei, iniziò a tremare ancora più forte.






“Morta…” mormorò. Il suo cuore gli si contorse nel petto mentre ricordava delle immagini del passato. Era una scena in cui Chu Yuyan si trovava al fianco di Wang Tengfei, come se fossero stati una coppia celestiale.






In seguito, vide lui stesso e Chu Yuyan all’interno del vulcano, dopo di che giunse tutto quello che era successo all’interno della Setta del Fato Viola. Successivamente, si rividero nel Dominio Meridionale, quando lui e Xu Qing si sposarono. Chu Yuyan si trovava lì, un’espressione complessa era racchiusa nei suoi occhi. Anche se aveva un sorriso sulla faccia, quel sorriso serviva solo a coprire il suo pianto silenzioso.






Tutti questi erano ricordi che racchiuderà nella sua memoria per sempre.






Fiera. Quella era Chu Yuyan. Quando realizzò che Meng Hao non aveva scelto lei, scelse di andare via. Pensava di riuscire a dimenticare, ma in seguito, quando riguardo tutto quello che era successo, realizzò una cosa.






<em>Puoi scegliere di non innamorarti di me. Ma io… ho solo due scelte: innamorarmi di te, o innamorarmi di te con ancora più fervore.    </em>






Questo perché, quando vide di nuovo Meng Hao nel Nono Mare, si ritrovò ad essere molto contenta e felice. A prescindere da quello che sembrava in superficie, all’interno del suo cuore, quelli erano dei momenti magnifici. A quei tempi, aveva sperato che le cose potessero andare avanti ancora per un altro po’. Non sperava nell’eternità, sperava solo che il tempo potesse rallentare solo di un po’.






A causa di questo, quando vide Meng Hao combattere così aspramente nella Sfera del Vortice del Vento, quando sentì il suo ruggito inflessibile, non esitò e non pensò nemmeno per un secondo sul da farsi. In un momento in cui non era adatto per lei compiere un avanzamento nella coltivazione, lei… rischiò la sua base di coltivazione e persino di riportare delle gravi ferite… solo per lui.






In quel momento, non considerò minimamente le conseguenze delle sue azioni, considerò solo… come poteva aiutare Meng Hao.






E quindi fece quello che decise di fare, anche se Meng Hao non l’aveva degnata di una seconda occhiata al tempo…






“Che tonto… Forse il motivo per cui ama Xu Qing è perchè anche lei è una tonta…” Questo è quello che Chu Yuyan stava pensando quando mise piede nel vortice dopo gli eventi nella Sfera del Vortice del Vento.






La faccia di Meng Hao si faceva sempre più pallida mentre ripensava a queste cose. Il sorriso di Chu Yuyan sembrava occupare tutti i suoi ricordi di lei, poi all’improvviso, Meng Hao si sentì come se il suo cuore si stesse spaccando.






Tutto quello che lei aveva fatto fece nascere un profondo rimpianto dentro di lui… Era un rimpianto tanto profondo da lasciare impresso in lui il ricordo di questa donna, per tutto il resto della sua vita.






“Com’è mai potuta accadere una cosa del genere…?” mormorò lui, tossendo del sangue.






Fu a questo punto che una voce gelida ed adirata echeggiò come un tuono dall’alto.






“Meng Hao, lei ha scelto te, quindi vi ho augurato il meglio… Ho sperato che lei fosse per sempre felice e beata…”






“Come sei potuto essere così intransigente, così spietato!?”






“Se non l’amavi, perché l’hai incoraggiata? Se non hai scelto lei, perché gli hai dato delle speranze…? Perché… me l’hai portata via!?!?”






“MENG HAO!!” La voce era ricolma di una furia infinita, furia mista a dolore. Mentre la voce discendeva dal cielo, un’enorme figura apparve in alto. Aveva delle stelle sulla sua fronte, non era altri che… l’uomo che aveva risvegliato la linea di sangue degli Dei… Wang Tengfei!!






Ruggì con furia, facendo apparire dei colori nel cielo e poi lanciandosi verso il basso come una meteora, dirigendosi direttamente verso Meng Hao. Mentre lo faceva, strinse la mano formando un pungo che lanciò contro il petto di Meng Hao. Meng Hao rimase immobile mentre la voce rimbombante di Wang Tengfei andava a infrangersi nelle sue orecchie.






Meng Hao schizzò del sangue dalla bocca e la sua faccia si fece ancora più pallida. Non era che non provava nulla per Chu Yuyan. Il problema era che tra lei e Xu Qing, lui aveva più a cuore Xu Qing.






Questo non significava che voleva trattare con freddezza Chu Yuyan. Nel profondo del suo cuore, voleva che lei fosse felice. Desiderava persino che lei riuscisse a dimenticarlo, trovando così il suo cammino per la felicità.






Era qualcosa per cui non si era mai preso del tempo per riflettere prima d’ora, se fosse stato o meno… egoista. Ora però, guardando in basso verso il cadavere di Chu Yuyan, sentendo la furia di Wang Tengfei, il cuore di Meng Hao venne fatto a pezzi. Nel mezzo di quel dolore, finalmente realizzò di essere stato davvero egoista.






La sua voce non fu niente più che un mormorio, “<em>Le montagne non hanno preoccupazioni, fino a che non vengono colpite da folate di neve; le acque non provano dolore, fino a che i venti non iniziano le loro raffiche e i loro soffi…</em>”

