---
title: Capitolo 1210 - Usare il Karma per Rintracciare l'Anima!
pubDate: 2025-03-17T11:17:35.057Z
tags:
    - issth
---


BOOM!






Gli occhi di Wang Tengfei erano cremisi mentre lanciava un attacco a massima potenza, il quale andò a colpire Meng Hao e facendogli schizzare del sangue dalla bocca. Nonostante il fatto che Wang Tengfei venne colpito a sua volta dal contraccolpo, sembrò quasi che non gli importasse. Ruggendo, lanciò un altro attacco.






“Quindi conosci anche tu <em>Le montagne non hanno preoccupazioni, fino a che non vengono colpite da folate di neve; le acque non provano dolore, fino a che i venti non iniziano le loro raffiche e i loro soffi</em>!!” Il dolore lanciante che Wang Tengfei provava nel petto non era assolutamente meno di quello provato da Meng Hao.






Lui aveva amato Chu Yuyan dal principio e questa cosa non è mai cambiata. Tuttavia… era stato troppo orgoglioso. All’inizio, il suo orgoglio gli aveva permesso di metterla da parte. Pensava che se fosse riuscito a sconfiggere Meng Hao, se in qualche modo fosse riuscito a diventare sempre più forte, allora sarebbe stato possibile per lui sacrificare ogni altra cosa, inclusa Chu Yuyan!






Quando perse ogni cosa però, finalmente realizzò, con amarezza, che non aveva assolutamente nulla. Da quel momento in poi, aveva iniziato a desiderare che Chu Yuyan potesse essere semplicemente felice e vivere una vita piena di risate e sorrisi.






Erano passati molti anni e lui pensava di essere riuscito a dimenticare l’amore passato. Ma un giorno poi emerse dalla meditazione isolata e ricevette notizia dell’accaduto dai membri del suo clan. Da quel momento aveva fatto tutto ciò che era in suo potere per arrivare qui. Nel momento in cui arrivò, vide Meng Hao, poi perse completamente il controllo ed esplose di rabbia funesta.






“Se lei non ti interessava, perché l’hai strappata dalle mie mani!?!? MENG HAO!!” Ruggendo, Wang Tengfei attaccò di nuovo. Meng Hao non rispose. Rimase lì fermo a tremare col cuore in pezzi. Le parole di Wang Tengfei lo colpirono come dei fulmini.






Non alzò nemmeno una mano, per porre resistenza. Wang Tengfei lo riempì di botte un pugno dopo l’altro. Nella mente di Meng Hao, questa era tutta colpa sua. Il debito che doveva era troppo grande, provava un profondo rimpianto… Rimpianse tutto quello che era accaduto in passato, ora era a conoscenza dell’errore che aveva commesso. Non aveva mai realizzato quanto profondamente, quanto gravemente aveva segnato gli altri.






“Mi dispiace…” mormorò amaramente. Anche se pronunciò quelle parole in modo lieve, quando Wang Tengfei le ascoltò, si fermò sul posto. I suoi pugni ricaddero sui suoi fianchi e poi iniziò a piangere.






Meng Hao si incamminò di nuovo verso la tomba e riguardò la bellissima Chu Yuyan che riposava al suo interno come se si stesse riposando. Delle lacrime ricoprirono il suo volto, poi allungò la mano e con delicatezza toccò la fronte della ragazza con la sua mano destra.






Le lacrime rigavano il suo volto, fino a scendere sulla guancia di Chu Yuyan…






Un momento dopo, guardò in alto verso il Demone degli Elisir e il vecchio uomo che fluttuava al suo fianco a mezz’aria.






“C’è qualcosa di strano riguardo la morte di Chu Yuyan. Ditemi perché, immediatamente!” Parlò lentamente, una parola alla volta, poi quando giunse all’ultima parola, la sua voce divenne assordante il cielo si illuminò di vari colori e un vento impetuoso si alzò all’improvviso. L’intera Società Kunlun iniziò a tremare con violenza.






Mentre parlava, la sua base di coltivazione esplose di potere, facendogli raggiungere il punto in cui riusciava a massacrare dei coltivatori al Reame Dao. AL momento, era in grado di spazzare via qualsiasi esperto al Reame Dao con 1 Essenza, poteva far tremare i coltivatori a 2 Essenze e poteva addirittura affrontare i Signori Dao a 3 Essenze!






Il Demone degli Elisir spalancò la bocca scioccato e si voltò a guardare l’uomo anziano di fianco a lui. Quell’uomo non aveva accennato a nulla di sospetto riguardo la morte di Chu Yuyan. Il Demone degli Elisir aveva pensato che dopo aver raggiunto l’Ascensione Immortale, la fondazione di Chu Yuyan fosse instabile, cosa che poi andò a causare la dispersione della sua anima.






Il Demone degli Elisir non era l’unico a essere rimasto a guardare sotto shock. Gli occhi di Wang Tengfei si spalancarono e i discepoli della Società Kunlun circostanti guardavano tutti il vecchio uomo in alto, scioccati.






Quest’uomo era uno dei Patriarchi della Società Kunlun. L’uomo guardò in basso verso Meng Hao e sospirò. Aveva saputo da tempo quanto fosse diventato potente Meng Hao, ma ora che poteva percepirlo da solo, realizzò che Meng Hao era in grado di vedere gli indizi sul cadavere di Chu Yuyan.






“La sua anima spirituale è persa…”






“Quando ha fatto ritorno l’ultima volta, sembrava normale, ma la verità è che aveva già perso la sua anima spirituale. L’unica cosa rimasta era la sua anima fisica. Poteva resistere solo per un determinato periodo di tempo in quello stato. Senza il supporto della sua anima spirituale, alla fine… la sua anima fisica si è dispersa.”






“Questo è il motivo per cui è morta, oltre che la ragione per cui non sono stato in grado di capovolgere la situazione e riportarla in vita…”






Il vecchio uomo parlò a bassa voce, senza dire alcuna bugia. Continuò la spiegazione spiegando il metodo con cui aveva cercato di curare Chu Yuyan.






Meng Hao stava tremando. A causa del livello della sua base di coltivazione, era pienamente consapevole di quali fossero le conseguenze per una persona che perdeva la sua anima spirituale. Con solo l’anima fisica, una persona non aveva fondazione, e in ogni istante quella persona poteva perdere il contatto con la realtà e disperdersi nella morte.






Dal momento in cui Chu Yuyan aveva fatto ritorno, aveva iniziato ad indebolirsi. Con ogni giorno che passava aveva continuato a lottare contro la morte, ma sfortunatamente, non c’era assolutamente nulla che lei potesse fare.






Poteva solo rimanere in attesa fino al momento in cui la sua nima fisica si fosse dispersa, giungendo così al giorno della sua morte…






Sapeva di stare per morire e quindi… aveva mandato quell’ultimo messaggio a Meng Hao.






“Meng Hao… spero che tu e Xu Qing possiate avere una vita pacifica insieme…”






Gli occhi di Meng Hao erano completamente iniettati di sangue e continuava a tremare per il crescente dolore che provava all’interno del suo cuore. In base a quanto era alta la sua base di coltivazione, era facile per lui ispezionare il cadavere di Chu Yuyan e confermare che quello che il vecchio uomo aveva detto non era una menzogna.


“La sua anima spirituale è persa… Ebbene, dov’è andata…?” Gli occhi di Meng Hao erano ricolmi di follia; sapeva che la causa di tutto questo era l’aiuto che Chu Yuyan gli aveva dato nella Sfera del Vortice del Vento, che aveva portato come conseguenza quelle gravi ferite. Però, anche se la sua anima si trovava in uno stato di fragilità tale da potersi scindere in ogni momento, quando aveva messo piede nel vortice per ritornare a casa era stata ancora integra. Meng Hao l’aveva guardata andare via e quindi era in grado di confermarlo.






Il problema deve essere sorto… dopo che Chu Yuyan era entrata nel vortice che collegava la Sfera del Vortice del Vento con la Nona Montagna. Anche Meng Hao aveva compiuto quel viaggio, cosa che aveva impiegato solo un breve momento.






Chiaramente, però, quel breve momento è stato tutto quello di cui c’era bisogno… per far perdere l’anima spirituale a Chu Yuyan!






“L’anima fisica vive grazie all’anima spirituale. L’anima spirituale nutre l’anima fisica… Se riesco a trovare l’anima spirituale di Chu Yuyan, allora forse… riportarla in vita non sarà più impossibile!” Meng Hao riguardò Chu Yuyan, i suoi occhi tremavano per la pazzia mentre all’improvviso iniziò a camminare intorno alla tomba di Chu Yuyan. Si iniziò a muovere sempre più in fretta, fino al punto in cui apparvero delle sue immagini fantasma.






All’inizio era solo un’immagine fantasma, poi due, tre, quattro…






Si mosse così in fretta da far innalzare il vento, a quel punto apparvero ancora altre immagini fantasma. Presto ne apparvero dieci, quindici… e poi ancora di più.






Meng Hao non esitò nemmeno per un istante prima di iniziare ad usare la tecnica della strana camminata, la quale gli rese possibile ritornare… al giorno precedente!






Il giorno prima, l’anima di Chu Yuyan non si era ancora completamente dispersa!






Mentre Meng Hao camminava, gradualmente, il potere del viaggio nel tempo iniziò a sorgere. Non appena apparve quell’aura, la visione dei coltivatori circostanti si offuscò. Persino gli occhi del Demone degli Elisir divennero vuoti.






Solo gli occhi del Patriarca della Società Kunlun iniziarono ad illuminarsi di una luce brillante. Dentro di lui, il suo cuore stava venendo colpito da massicce ondate di shock.






“Il Dao… del viaggio nel tempo!!”






“Non posso credere che Meng Hao… possa davvero usare il Dao del viaggio nel tempo!!”






Lui non era l’unico ad essere scosso. Tutti gli altri Patriarchi al Reame Dao della Società Kunlun erano allo stesso modo rimasti completamente scioccati. Mentre guardavano la scena con il loro senso divino, rimasero completamente sconvolti dalle azioni di Meng Hao.






Rimasero tutti a guardare mentre gradualmente, apparivano sempre più immagini di Meng Hao, fino a che alla fine, si fusero formando un anello.






Al centro di quell’anello c’era la bara e l’area intorno ad essa, la quale apparentemente… si stava muovendo nel tempo. L’erba ondeggiò e delle increspature si diffusero nell’aria. Apparvero numerose figure, che andavano e venivano, venivano ed andavano.






Nessuno degli spettatori vide quanto era incredibilmente pallida la faccia di Meng Hao. Questa tecnica di camminata era sicuramente enigmatica e bizzarra, ma era incredibilmente difficile per Meng Hao usarla per riportare Chu Yuyan al giorno precedente.






Tuttavia, nemmeno il minimo accenno di resa apparve nella sua mente. Si muoveva sempre più in fretta. A prescindere da quanto sangue colava fuori dalla sua bocca, a prescindere da quanto avvizzisse il suo corpo, a prescindere da quanto tremasse la sua base di coltivazione, lui continuò a persistere.






Mentre continuava, altre increspature fluirono attraverso l’area intorno a Chu Yuyan, si muovevano sempre più in fretta. Passò altro tempo e improvvisamente gli occhi di Chu Yuyan si aprirono.






Fu in questo momento che Meng Hao finalmente si fermò sul posto. Tossì nove boccate di sangue e una ciocca dei suoi capelli divenne bianca e poi si disintegrò in cenere, il suo intero copro sembrava essere invecchiato di molto.






Gli occhi di Chu Yuyan erano vuoti, questo era l’aspetto che aveva avuto il giorno prima della sua morte. Non era cosciente di quello che la circondava, né era in grado di percepire che Meng Hao aveva riavvolto il tempo di un intero giorno solo per poterla vedere.






Meng Hao non esitò per nemmeno un istante. Mentre tossiva ancora sangue, eseguì un incantesimo e rilasciò la magia di Maledizione del Sigillo del Demone, in seguito allungò la sua mano e spinse il suo dito sulla fronte di Chu Yuyan.






In quel momento, la sua mente tremò e improvvisamente, dei flebili Fili del Karma apparvero tutt’intorno Chu Yuyan.






Più della metà dei fili erano collegati a Meng Hao, cosa che fece intensificare il dolore che provava nel suo petto. Tuttavia, sapeva che il tempo era poco. Concentrò tutta la sua attenzione nell’esaminazione dei Fili del Karma, sperando di usarli per localizzare la sua anima spirituale!






Impiegò tutte le sue forze, roteando la sua base di coltivazione al massimo, facendo innalzare una luce azzurra tutta intorno a lui. Alla fine, trovò un particolare Filo del Karma che portava nel vuoto. Seguì quel filo con il suo senso divino, allontanandosi sempre di più fino a che anche lui si ritrovò nel vuoto.






Fu a quel punto che Meng Hao posò gli occhi sul vortice, un vortice familiare che non era alto che… il vortice che l’Eccelso Sogno Marino aveva invocato dopo la caduta della Sfera del Vortice del Vento, in modo da permettere a tutti quanti di ritornare da dove erano venuti.






Fu in quel luogo che il Filo del Karma iniziò a collassare. Vedendo che il filo stava per scomparire. Meng Hao ruggì, facendo esplodere all’esterno altra magia del Tempo. In aggiunta alla sua base di coltivazione e la Maledizione del Karma, iniziò ancora una volta a camminare, usando il Dao del viaggio nel tempo.






Rilasciò tutto il suo potere, fino a che alla fine, vide… due visioni!






Nella prima visione, vide Chu Yuyan che metteva piede nel vortice, la sua faccia era pallida. Quello era il momento in cui tutti quanti ritornarono a casa attraverso il vortice dell’Eccelso Sogno Marino.






Grazie a questa particolare abilità divina, Meng Hao era in grado di seguire il Tempo indietro fino alla sua Essenza in modo da vedere cosa era accaduto in questo posto in passato.






Quello che vide fu che, mentre Chu Yuyan viaggiava attraverso il vortice, passò per le Nove Montagne della Sfera della Montagna e dei Mare. Nel momento in cui stava attraversando l’Ottava Montagna e Mare però, all’improvviso, si sentì una voce provenire dall’interno del vortice.






“Anima, vieni da me!”
















                                


                                



