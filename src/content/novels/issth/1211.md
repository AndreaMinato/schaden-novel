---
title: Capitolo 1211 - L'antico Immortale costruisce un Ponte per lasciare la Nona Montagna!
pubDate: 2025-03-17T11:17:35.057Z
tags:
    - issth
---


A dire la verità, quel vortice non era stato veramente creato dall’Eccelsa del Sogno Immortale. Era esistito a lungo dentro alla Sfera della Montagna e del Mare, un cammino di teletrasporto che, teoricamente, poteva essere aperto da chiunque nel Reame del Dao.


La precisazione da fare era che il prezzo per aprirlo era impressionante.


Infatti, solo gli Eccelsi potevano decidere di pagare un prezzo simile. Persino un coltivatore ordinario del Reame del Dao avrebbe dovuto prosciugare la propria base di coltivazione e non sarebbe comunque riuscito ad aprire quell’antico cammino di teletrasporto.


Per questo, per la maggior parte del tempo, il cammino era sicuro. Per esempio, quando Meng Hao e gli altri lo usarono, non accadde nulla. Comunque, il cammino non era sotto la protezione di una delle tecniche magiche dell’Eccelsa del Sogno Marino, era un semplice cammino di teletrasporto. Per questo… gli incidenti potevano accadere.


Inoltre, potevano accadere incidenti che nemmeno l’Eccelsa del Sogno Marino avrebbe potuto prevedere. Inizialmente non sarebbe dovuto succedere nulla di male a Chu Yuyan.


Anche se la sua anima era in uno stato in cui poteva venire divisa, fintanto che avrebbe potuto fare ritorno alla Nona Montagna e Nono Mare e spendere il suo tempo a recuperare le forze, sarebbe potuta tornare alla normalità.


Sfortunatamente… durante il processo del suo teletrasporto qualcuno aveva rilasciato una magia di raccolta delle anime! Anche se molti coltivatori potevano usare quelle tecniche, tutti loro erano differenti e questo aveva portato a diversi risultati. Alcuni potevano riguardare un’area di 3000 metri, altri… potevano ricoprire un’intera Sfera!


Il suo scopo era quello di trovare anime defunte e raccoglierle insieme, dove poi sarebbero potute essere usate da certi coltivatori per creare oggetti magici.


Nella seconda visione, Meng Hao vide un’enorme massa di terra e una setta.
La setta era costruita in un precipizio nero, sopra al quale erano scritti tre grandi caratteri.


Società dell’Anima Nera!


Meng Hao vide diverse anime là, unite insieme in un fiume enorme che scorreva verso il precipizio scuro, e un bruciatore di incenso in cui le anime venivano assorbite.


Un coltivatore sedeva a gambe incrociate di fianco al bruciatore di incenso: sembrava di mezza età ma aveva un volto pallido. La sua espressione era arrogante e dalle fluttuazioni della sua base di coltivazione era possibile dire che, incredibilmente, si trattava di un esperto a 2-Essenze del Reame del Dao. Mentre Meng Hao continuava a guardarlo, vide un’anima particolare tra le altre, ed era quella di Chu Yuyan!


La chiave di tutto non era il coltivatore del Reame del Dao, ma piuttosto il bruciatore di incenso: era così che l’anima di Chu Yuyan era stata estratta dal tunnel di teletrasporto.


Il bruciatore di incenso era circondato da migliaia di altri discepoli della setta a gambe incrociate. Quando mossero le loro braccia, dei fiaschi neri volarono fuori dalle loro borse da trasporto, che avrebbero poi vomitato fuori diverse anime.


Inaspettatamente, buona parte delle anime... apparteneva a dei mortali!


Delle urla disperate riecheggiarono mentre le anime venivano raffinate dai coltivatori. Massacrare i mortali era qualcosa di assolutamente proibito nella Sfera della Montagna e del Fuoco, qualcosa che molta gente avrebbe condannato!


Dopotutto, il mondo mortale era la base di ogni cosa. Se ai coltivatori fosse stato permesso di massacrare a loro piacimento i mortali che tenevano sù le loro fondamenta, allora la Sfera della Montagna e del Mare sarebbe crollata in fretta.


Infatti, le leggi della Sfera della Montagna e del Fuoco proibivano espressamente di fare una cosa simile. Se qualcosa del genere fosse successa, sarebbe piovuta una punizione Celeste. Eppure, non si vedeva alcuna punizione Celeste all’orizzonte per la Società dell’Anima Nera!


Quella visione cadde in pezzi e tutto finì. L’intento omicida brillava negli occhi di Meng Hao, trasformandosi in una tempesta che lo sollevò da terra.


“La Società dell’Anima Nera dell’Ottava Montagna e Ottavo Mare!” pensò. “Così le leggi della Sfera della Montagna e del Mare non vi mandano alcuna punizione Celeste. Non mi importa quale sia il motivo… sarò io la vostra punizione Celeste!” I suoi occhi brillarono freddamente, sia per quello che era accaduto a Chu Yuyan sia per quello che la Società dell’Anima Nera stava facendo ai mortali. Una brutalità simile era qualcosa di inaccettabile.


Persino la morte non avrebbe potuto spazzare via la malvagità di certi crimini!


Un’aura micidiale esplose da lui, facendo tremare tutti i coltivatori che gli stavano intorno. Persino i Patriarchi del Reame del Dao della Società Kunlun lo guardarono con espressione severa.


Nessuno di loro aveva la minima idea del perché un’aura del genere fosse insorta da Meng Hao.


Lui fece un respiro profondo, dissipando l’aura, poi guardò verso Chu Yuyan.


Mentre la guardava, poteva capire che l’energia spirituale del Monte Kunlun si era radunata nella tomba, assicurando che il corpo fisico di Chu Yuyan non venisse distrutto.


L’energia spirituale della Società Kunlun era diversa da quella delle altre Società. Era abbondante per quanto riguardava la forza vitale ed era esistita a lungo. Di rimando, ciò faceva fiorire l’energia spirituale e riduceva significativamente il decadimento della carne stessa.


Allo stesso tempo, Meng Hao si rimboccò la manica, facendo volare in aria una buona dose di giada Immortale per poi impilarla intorno alla bara, formando un cumulo funebre.


Il cumulo di giada Immortale lasciò Chu Yuyan completamente protetta. Unita all’aura unica della Società Kunlun le avrebbe assicurato di rimanere preservata per molto tempo.


Dopo aver fatto tutto questo, Meng Hao mosse la mano nuovamente, impilando un’altrettanto torreggiante quantità di giada Immortale di fianco alla prima pila.


Unendo le mani, si voltò verso il Patriarca del Reame del Dao della Società Kunlun e si inchinò profondamente. “Società Kunlun, spero non sia di troppo disturbo assicurarvi che il corpo di Chu Yuyan rimanga preservato. Vi prego di prendere questa montagna di giada Immortale come simbolo del mio ringraziamento!”


L’antico uomo guardò la montagna di giada Immortale e persino lui si commosse alla vista di tutta quella ricchezza. Effettivamente, per quello che importava all’uomo, Chu Yuyan era una discepola della Società Kunlun e non avrebbe consumato troppa della sua energia perché il suo corpo si mantenesse nel tempo.


Ora, con tutta quella giada Immortale come ricompensa…


L’uomo guardò con volto cupo Meng Hao e fece un cenno col capo, poi disse: “Giovane amico Meng Hao, ti prego di metterti a tuo agio. Hai la mia parola che, finché vivrò in questo mondo, questo luogo sarà di giurisdizione della Società Kunlun. Nessuno potrà metterci piede senza il permesso esplicito del Demone degli Elisir!”


Meng Hao si inchinò nuovamente, sapeva bene cosa si sarebbe aspettato in cambio di quella promessa.


“Molte grazie,” disse con calma. “Io… devo un grande favore alla Società Kunlun!” Meng Hao si inchinava raramente di fronte ad altra gente, ma ora, per il bene del corpo di Chu Yuyan, era disposto a farlo senza pensarci.


“Bene allora, caro amico Meng Hao... hai trovato l’anima spirituale di Chu Yuyan?” sorrise il vecchio uomo in risposta alle parole di Meng Hao. In effetti, per lui l’aspetto più importante di quello scambio era quello di piantare i semi di una buona relazione con Meng Hao.


“L’ho trovata,” rispose Meng Hao con occhi glaciali.


“Dov’è?” chiese il vecchio uomo.


“L’Ottava Montagna. Signore, ho degli impegni a cui presenziare, devo andarmene. Farò tutto il possibile per riportare indietro l’anima di Chu Yuyan il prima possibile!” Guardò oltre il cumulo funebre di giada Immortale, poi si voltò e se ne andò.


Sapeva di dovere molto, troppo, a Chu Yuyan. Le doveva così tanto che non sarebbe mai riuscito a ripagarla… Il suo viaggio attraverso la Nona Montagna e il Nono Mare erano giunti al termine.


Non era in vena di pensare alla sua prossima destinazione, e non ne aveva nemmeno bisogno. Pieno di desiderio di massacrare la Società dell’Anima Nera dell’Ottava Montagna, si voltò trasformandosi in un lampo di luce e si lanciò fuori dalla Società Kunlun.


Il suo cuore era a pezzi e il suo stato d’animo era terribile mentre si dirigeva verso la Nona Montagna!


La Nona Montagna era la casa del Clan Ji ma era anche la casa dell’Antico Rito Daoista Immortale! Il suo piano di lasciare la Nona Montagna e il Nono Mare inizialmente comportava il dover attraversare la volta celeste, ma ora aveva poco tempo. Xu Qing era sana e salva sulla Quarta Montagna e poteva aspettarlo. Sfortunatamente… l’anima di Chu Yuyan sarebbe potuta venire presa in qualsiasi momento da un coltivatore della Società dell’Anima Nera.


Pensandoci il cuore di Meng Hao perse un battito e l’intento omicida nei suoi occhi si accese.


Mentre si lanciava nella distanza, mormorò: “Le Montagne non hanno problemi, finchè colpite da una leggera nevicata; le acque non provano alcun dispiacere, finché i venti soffiano a raffica…”


La cima della Nona Montagna era occupata dal Clan Ji, inoltre sotto di loro si trovava il Tempio dell’Antico Rito Daoista Immortale. Apparentemente, i Patriarchi del Reame del Dao dell’Antico Rito Daoista Immortale avevano predetto da tempo quello che sarebbe accaduto, persino l’esatto momento del suo arrivo.


Quando arrivò, tutti i coltivatori dell’Antico Rito Daoista Immortale erano seduti a gambe incrociate nella piazza pubblica, cantando le scritture.


Un grande calderone si trovava al centro della piazza, grande 300 metri e pieno di rivoli di fumo turbinanti che formavano il carattere “Immortale”.


Il carattere era a malapena visibile e irradiava una sensazione di antichità che faceva sembrare come se fosse stato trasportato dai tempi antichi all’era moderna.


Vicino al calderone c’erano cinque uomini, tutti nel Reame del Dao. Quello al centro del gruppo aveva i capelli bianchi ed era il Patriarca che aveva prestato molta attenzione a Meng Hao durante la prova del fuoco di molti anni prima. [1]


Era anche quello che aveva calcolato… che Meng Hao si sarebbe unito all’Antico Rito Daoista Immortale. Aveva già preparato la grande formazione di incantesimo dell’Antico Rito Daoista Immortale per aiutare Meng Hao ad aprire il cammino per l’Ottava Montagna.


“So perché sei venuto…” disse.


“L’Antico Immortale costruirà un ponte che ti connetterà con l’Ottava Montagna. Percorrilo ed entrerai nel vuoto, attraversando la volta celeste, e dall’altro lato ci sarà l’Ottava Montagna. Spero che il viaggio proceda in modo tranquillo.” Quando terminò di parlare mosse l’indice destro verso il calderone. Immediatamente gli altri esperti del Reame del Dao fecero i gesti di incantesimo e puntarono il calderone. I canti delle scritture dell’Antico Rito Daoista Immortale riecheggiarono in tutte le direzioni, trasformandosi in una strana forza che scosse l’intera Nona Montagna. Era come se ci fosse una strana forza dentro alla Nona Montagna stessa che stesse aspettando il calderone…


Per esplodere!


Per diventare un ponte!


Era un ponte che attraversava il vuoto, un vortice gigantesco che connetteva l’Ottava Montagna e la Nona Montagna attraverso la barriera che le separava.


Era un ponte magnifico, che brillava di una luce scintillante e sconfinata.


Meng Hao fece un respiro profondo poi si inchinò davanti a tutti quelli dell’Antico Rito Daoista Immortale. Apprezzava molto quello che stavano facendo e provò persino un sentimento di affetto nei loro confronti, che lo fece rimanere inchinato per il tempo di qualche respiro.


Poi guardò in alto e mise un piede sul ponte.


Seguì il ponte fino al vortice nella volta celeste, in cui entrò e che lo portò… molto, molto lontano!


Quello era l’Antico Immortale che costruiva un ponte per lasciare la Nona Montagna!


FINE DEL LIBRO 7: L’ANTICO IMMORTALE COSTRUISCE UN PONTE PER LASCIARE LA NONA MONTAGNA!


[1]. Il Patriarca di cui sta parlando è comparso diverse volte nella prova del fuoco delle Rovine dell’Immortalità. Due parti chiave sono nel capitolo 852 e 854]


