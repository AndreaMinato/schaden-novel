---
title: Capitolo 1212 - L'Ottava Montagna e l'Ottavo Mare!
pubDate: 2025-03-20T11:49:56.700Z
tags:
    - issth
---


In termini di grandezza era simile alla Nona Montagna e al Nono Mare. Aveva anche il mare, solo che non era chiamato Nono Mare ma, piuttosto, Ottavo Mare.


C’erano anche quattro pianeti che orbitavano intorno all’Ottava Montagna, anche se i loro nomi erano diversi da quelli dei pianeti nella Nona Montagna. Eppure, quando si trattava del sistema di coltivazione e del modo in cui quel posto era organizzato, era molto simile.


Dopo tutto, l’Ottava Montagna e l’Ottavo Mare, insieme alla Nona Montagna e al Nono Mare, erano entrambi parte della Sfera della Montagna e del Mare.


Ad ogni modo, c’era una barriera tra ognuna delle varie Montagne e Mari, una barriera che era molto difficile da penetrare. Quello rendeva molto difficile il passaggio dei coltivatori che provenivano da una Montagna e Mare differente. A meno che… non ci fosse una guerra e molti coltivatori non unissero le forze per distruggere la barriera ed entrare nelle Montagne e Mari vicini.


Un altro metodo poteva essere quello di fare affidamento su una base di coltivazione incredibilmente potente per aprire uno squarcio così grande da poterci passare attraverso.


Comunque, per fare una cosa simile, bisognava pagare un caro prezzo, quindi a meno che non si fosse sviluppata una qualche situazione favorevole, poche persone potevano usare quel metodo.


Inoltre, solo i coltivatori del Reame del Dao potevano farlo.


Per quanto riguardava il Patriarca Affidabilità, lui aveva i suoi metodi. Persino in quel momento, aveva dovuto pagare un certo prezzo per riuscire ad entrare nell’Ottava Montagna e Ottavo Mare.


Quando l’Antico Rito Daoista Immortale aveva costruito il suo ponte, i coltivatori avevano unito le forze che avevano accumulato per lunghi anni. Avevano creato un passaggio che potesse ignorare la barriera e che permettesse a qualcuno di passare attraverso le due montagne senza alcun problema. Comunque… sarebbe durato solo per un breve periodo.


Nella regione occidentale dell’Ottava Montagna e Ottavo Mare c’era una striscia di vuoto in cui si aprì di colpo una fessura bianca: una luce brillante illuminò lo spazio, rendendo la fessura particolarmente visibile nell’oscurità.


Gradualmente, dalla fessura iniziò a fuoriuscire molto qi Immortale, del tipo che avrebbe fatto intendere a tutti gli spettatori che vi si trovasse una specie di prezioso tesoro.


La fessura non era immobile, ma si stava rimpicciolendo; a quanto pareva sarebbe scomparsa in un tempo relativamente breve.


Nell’area intorno alla fessura era in corso un feroce combattimento!


Le esplosioni riecheggiarono insieme a delle urla assordanti. Il bagliore delle tecniche magiche era ben visibile e mandava lampi di luce colorata in ogni direzione.


Incredibilmente, due gruppi di coltivatori, oltre duemila in totale, stavano combattendo una battaglia sanguinosa. Uno dei gruppi indossava abiti gialli con Draghi Dorati cuciti sulle maniche, mentre l’altro gruppo indossava abiti Daoisti bianchi. Entrambi i gruppi attaccavano con cattiveria, come se ognuno non potesse sopportare di vivere sotto lo stesso cielo dell’altro.


Occasionalmente, qualcuno si faceva anche esplodere, assicurandosi che la battaglia diventasse amara, piena dell’odore del sangue e delle interiora, e di cadaveri maciullati…


Tutti i coltivatori avevano gli occhi iniettati di sangue. Il più debole tra loro era allo stadio di 3 Immortali e ognuno combatteva senza trattenersi. Sopra il campo di battaglia principale c’era un combattimento più piccolo nel mezzo del Reame Antico. Le increspature causate dalle tecniche magiche che avevano rilasciato superavano di gran lunga quelle del gruppo sottostante.


Sopra di loro c’era un altro combattimento, tra due sole persone!


Entrambi erano uomini anziani nel Reame Antico avanzato, giusto a mezzo passo dal grande cerchio. Sedevano a gambe incrociate uno di fronte all’altro con un gioco da tavolo frapposto tra loro, sopra al quale stavano giocando a Go. Comunque, il gioco a cui stavano giocando traboccava di un sentimento di guerra. Ogni volta che posizionavano una pedina sulla tavola il vuoto si riempiva di forti boati.


“Eccentrico Nuvola d’Acqua,” disse il vecchio uomo vestito di giallo. “L’entrata di questa Arcana Sfera Portatile è stato scoperta dalla mia Società della Fiamma di Legno. Non ha niente a che vedere con la Setta della Nuvola d’Acqua!” Gli occhi brillavano ardentemente e prese in mano un pezzo nero del gioco riponendolo poi sulla tavola.


Non appena la pedina toccò la tavola, i tuoni riempirono l’aria e una forza esplosiva scosse la volta celeste.


“Dici il falso, Daoista della Fiamma di Legno. Le Arcane Sfere Portatili dell’Ottava Montagna e dell’Ottavo Mare sono sempre appartenute a chi le avesse scoperte. E questa particolare Arcana Sfera Portatile… l’ha scoperta trecento anni fa il Patriarca della Setta della Nuvola d’Acqua. Comunque, al tempo, non aveva un vero e proprio corpo fisico. Fu costretto ad annotare la sua posizione e ad aspettare la sua successiva apertura. Ora che si è aperta, la Setta della Nuvola d’Acqua è venuta a reclamarla. Siete voi quelli che stanno interferendo!” Il vecchio nella divisa bianca Daoista sbuffò, prese una pedina e la riposizionò. Immediatamente si avvertirono dei boati.


“Guarda, vecchio bacucco,” ruggì con rabbia l’uomo vestito di giallo, “se vuoi andare così lontano, allora lascia che ti dica una cosa: l’Arcana Sfera Portatile fu scoperta settecento anni fa dalla Società della Fiamma di Legno!”


“Ascolta, vecchia ciabatta,” disse l’uomo in bianco, sbuffando, “per sbaglio mi sono dimenticato di aggiungere un mille, prima. Il Patriarca della Setta della Nuvola d’Acqua ha scoperto questo posto mille e trecento anni fa!”


“Certo, come no! La Setta della Nuvola d’Acqua non esisteva nemmeno mille e trecento anni fa!”


Mentre i due uomini litigavano, i loro occhi brillavano freddamente. Continuavano a riposizionare le pedine del gioco, scatenando boati e scuotendo la volta celeste. Sotto di loro il combattimento feroce stava diventando ancora più violento.


Comunque, a quel punto, la luce che brillava dalla fessura si fece ancora più intensa di prima, ricoprendo l’intero campo di battaglia. I coltivatori combattenti rimasero sbigottiti quando le loro basi di coltivazione si alzarono drasticamente. Alcuni di loro fecero dei progressi significativi e su di loro apparve il segno di una possibile svolta. Di quelli che ora volteggiavano sulla soglia di una svolta, tutti coltivavano la magia della fiamma.


Tutti erano scioccati e i loro occhi iniziarono a brillare intensamente.


Anche i quattro coltivatori del Reame Antico e i due uomini che stavano giocando a Go rimasero a bocca aperta e i loro volti si illuminarono di shock.


“Questa… è un’Arcana Sfera Portatile del livello del Dao!”


“È chiaramente del livello del Dao, altrimenti il qi immortale che sta emanando non avrebbe un’Essenza in sé! Può portare a delle svolte nella base di coltivazione!”


“Quell’Essenza di fiamma indica che qualunque coltivatore fosse stato messo a riposare nell’Arcana Sfera Portatile in passato doveva essere un esperto del Reame del Dao con un’Essenza di fiamma!”


I due uomini cominciarono a mormorare e a guardarsi male.


“Un’Arcana Sfera Portatile al livello del Dao è una rarità nell’Ottava Montagna e Ottavo Mare…”


Anche se non si erano mai impegnati in una battaglia di parole prima di allora, e si erano trattenuti dall’attaccarsi seriamente, ora che avevano realizzato quanto fosse effettivamente preziosa quell’Arcana Sfera Portatile, le loro basi di coltivazione esplosero. Il gioco da tavolo tra loro tremò, facendo volare in ogni direzione le pedine bianche e nere mentre venivano rilasciati i loro attacchi.


Il combattimento si intensificò e le esplosioni risuonarono, scuotendo la volta celeste. Entrambe le parti erano equilibrate, per questo era difficile capire chi fosse avvantaggiato per la vittoria. Inoltre, la luce bianca emanata dalla fessura iniziò improvvisamente a ritrarsi, come se stesse per svanire.


“Non va bene! L’Arcana Sfera Portatile sta per chiudersi! Dannazione! Perchè sta accadendo tutto così in fretta? Possibile che le Arcane Sfere Portatili siano così, quando sono al livello del Dao?”


“Non deve esserle permesso di chiudersi! L’anima del Dao non è stata ancora estratta!” I volti dei due uomini si illuminarono mentre iniziarono a combattere. Improvvisamente si guardarono negli occhi.


“Smettiamo di combattere per un momento e mandiamo avanti i corpi che abbiamo preparato. Lasciamo che l’anima del Dao nell’Arcana Sfera Portatile prenda la sua decisione e capisca a chi appartiene!”


“Sono d’accordo!” I due uomini strinsero i denti. Non avendo altre opzioni e vedendo che la fessura stava per scomparire, l’opzione migliore era quella di combattere con una possibilità del 50/50.


Si rimboccarono le maniche facendo eruttare le loro basi di coltivazione e usando la loro forza per separare i due gruppi di coltivatori combattenti. Poi, si trasformarono in raggi di luce che si lanciarono ululando verso la fessura. Mentre si avvicinavano, entrambi urlarono.


“Tong! Shanbin!”


“Shanshan! Muyi!”


In risposta alle loro parole, quattro persone volarono fuori dalla folla, due uomini e due donne. Gli uomini erano bellissimi e così le donne. Si misero di fronte ai due vecchi, unendo le mani e inchinandosi.


“Salute, Patriarca!”


“Cercate di assorbire l’anima del Dao nei vostri corpi e di assimilarla. Usatela per risvegliare il vostro potere. Che abbiate successo o meno dipenderà dalla vostra fortuna!” I quattro coltivatori strinsero i denti e volarono verso la fessura. Mentre si avvicinavano si morsero la lingua, sputando sangue. Tutti nell’area li stavano guardando intensamente; quando i quattro coltivatori sputarono sangue, una forza esplosiva si riversò fuori dalla fessura. L’apertura iniziò ad espandersi, facendo esplodere una forte luce. Era così accecante che nessuno riuscì a vedere cosa c’era al suo interno, se non la luce.


“Sta uscendo!” i due uomini anziani mormorarono.


ROOOOARR!!


Mentre la fessura si espandeva, l’enorme forza esplose e improvvisamente apparve una mano da dentro la luce.... allungandosi lentamente dalle sue profondità.


Afferrò il bordo della fessura, dopodiché una persona iniziò ad emergere. Non appena la figura apparve, emanò una forza Immortale, unita all’Essenza, che colpì i cuori degli altri coltivatori, che iniziarono ad indietreggiare. I due uomini combatterono contro quella forza ma era quasi troppo per loro. Le loro espressioni erano di assoluta delizia.


“Questa sensazione… quest’aura… è l’anima del Dao!”


“Sta uscendo, sta uscendo…”


I due uomini e le due donne fuori dalla fessura stavano indietreggiando con i volti pallidi. Potevano percepire che chiunque stesse uscendo da quella fessura fosse una specie di essere supremo, qualcosa che li riempì di terrore.


ROOOOOOOAAAR!!


La figura emerse interamente dalla fessura ed era un giovane uomo vestito di bianco. Aveva lunghi capelli neri e sembrava un bellissimo studente. Quasi non appena emerse, la fessura si chiuse dietro di lui e scomparve.


Allo stesso tempo, la luce accecante che aveva riempito l’area scomparve. I due uomini guardarono ad occhi spalancati verso quel giovane uomo, e non erano gli unici. I due uomini e le due donne sembravano sconvolti.


Quello non era chiaramente come si erano immaginati dovesse essere un’anima del Dao.


“Possibile che le Anime del Reame del Dao siano così?” era quello che entrambi gli uomini stavano pensando, confusi. I due non avevano mai visto un’Arcana Sfera Portatile al livello del Dao, prima, e per questo non erano sicuri che l’uomo di fronte a loro fosse o no simile a quello che avrebbe dovuto essere un’anima del Dao.


“Questa è l’Ottava Montagna e l’Ottavo Mare?” chiese il giovane uomo.


Ovviamente, non era altri che Meng Hao.


Il fatto che così tante persone lo stessero accogliendo era abbastanza scioccante, specialmente quando vide che il gruppo di fronte a lui comprendeva due uomini bellissimi e due donne altrettanto belle. Una di esse cadde immediatamente in ginocchio quando vide Meng Hao e lanciò entrambe le mani in aria. “Signore, ti prego di accettarmi come offerta!”


Gli altri tre la imitarono rapidamente, inchinandosi di fronte a lui e sollevando le mani.


“Signore, ti prego di accettarmi come offerta!”


Meng Hao aveva una strana espressione sul volto, mentre si guardava attorno. Quando guardò verso i due uomini con le basi di coltivazioni più alte, questi iniziarono a tremare e indietreggiare.


“S-Signore, le offerte sono tutte pronte,” disse il vecchio vestito di giallo. “Quei quattro di fronte a lei. S-Signore, quello che preferisci, puoi averlo. Noi siamo troppo vecchi, non siamo adatti…”


                


                                



