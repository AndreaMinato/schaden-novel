---
title: Capitolo 1214 - Il mio nome è Meng Hao!
pubDate: 2025-03-20T11:49:56.701Z
tags:
    - issth
---


Meng Hao non aveva inizialmente pianificato di andare nell’Ottava Montagna e Ottavo Mare. La sua destinazione primaria era stata la Quarta Montagna e il Quarto Mare. Aveva sperato di andare direttamente lì, oppure di passare attraverso l’Ottava Montagna e Ottavo Mare per dirigersi lì.


Se l’ultima era anche la sola opzione disponibile, si sarebbe diretto verso la Settima Montagna e Settimo Mare, poi verso la Sesta e Quinta e poi, forse… avrebbe raggiunto la Quarta Montagna. Avrebbe attraversato diverse Montagne e Mari per trovare Xu Qing e riportarla a casa.


Ma poi si era sviluppata tutta la storia con Chu Yuyan ed era stato obbligato a cambiare idea.


Non poteva continuare direttamente per la Quarta Montagna. Doveva molto a Chu Yuyan e non aveva scelta se non quella di rintracciare la sua anima e salvarla.


Per questo aveva viaggiato non attraverso, ma fino all’Ottava Montagna e l’Ottavo Mare!


Qui aveva dei legami sia con il Patriarca Affidabilità che con il Clan Meng. Il Clan Meng era quello di sua madre, i suoi parenti. Per quanto riguardava Patriarca Affidabilità, quando Meng Hao aveva scoperto che si trovava nell’Ottava Montagna e nell’Ottavo Mare, aveva deciso che nessuno sarebbe riuscito ad impedirgli di acquisirlo come cavalcatura.


Una volta che fosse successo, sarebbe riuscito ad usare il potere di Patriarca Affidabilità per passare senza problemi attraverso le barriere tra le varie Montagne e Mari.


Ora si trovava nel portale di teletrasporto della Società della Fiamma di Legno. Non erano qualificati per occupare un pianeta tutto loro ma avevano costruito la loro setta su un grande asteroide. A causa della struttura politica dell’Ottava Montagna, leggermente diversa da quella della Nona Montagna, teoricamente tutte le sette piccole erano disposte in quel modo.


“Signore, da qui puoi teletrasportarti su uno dei pianeti artificiali che si trovano vicino all’Alleanza del Dio Celeste. Quei pianeti formano il cancello per l’Alleanza del Dio Celeste.”


Il Daoista della Fiamma di Legno unì le mani e si inchinò quando iniziò a spiegare: “Da qui dovresti riuscire a trovare il portale di teletrasporto che porta alla Società dell’Anima Nera…”


Meng Hao guardò pensosamente l’uomo, che per tutto il tempo non aveva detto una parola riguardante un tipo di pagamento per le informazioni che gli stava dando. Improvvisamente Meng Hao si allungò e mise la mano sulla fronte del Daoista della Fiamma di Legno, facendo fluire un po’ della sua Fiamma Divina dentro il suo corpo.


Il Daoista della Fiamma di Legno tremò leggermente e il suo volto divenne improvvisamente rosso, come se stesse per andare a fuoco. I suoi occhi si spalancarono di gioia. Tremando, cadde improvvisamente sulle ginocchia.


“Signore, molte grazie per la tua gentilezza! Non dimenticherò mai questo gesto per il resto della mia vita! Signore, se hai qualche richiesta, attraverserò gli inferi o le acque più profonde per soddisfarla!” Il Daoista della Fiamma di Legno era incredibilmente agitato, considerando che aveva coltivato delle tecniche di fuoco. Ora che Meng Hao gli aveva dato un po’ della sua Essenza di Fiamma Divina, si poteva dire che il suo percorso verso il Reame del Dao fosse stato spalancato. Un regalo come quello era un regalo per la vita!


“Il cammino della coltivazione è oscuro,” disse lentamente Meng Hao, “e tutto quello che posso darti è una lampada che illumini la tua strada. Quanto andrai lontano dipende da te… dipende tutto da te. Fai del tuo meglio.” Mosse la manica, illuminando la formazione di pietre spirituali che aveva disposto intorno al portale. Tutte le pietre spirituali crollarono e la forza della formazione di incantesimo fece apparire un lampo di luce brillante.


Quando la luce scomparve, Meng Hao non era più lì.


Comunque, il Daoista della Fiamma di Legno era ancora in ginocchio, prostrato.


Nell’Ottava Montagna e nell’Ottavo Mare, l’Alleanza del Dio Celeste aveva imposto il proprio dominio su tre dei pianeti che orbitavano intorno alla Montagna.


Quell’area era conosciuta come Cerchio Interno.


Fuori dal Cerchio Interno i coltivatori dell’Alleanza del Dio Celeste avevano usato diverse magie Daoiste per fondere degli asteroidi in pianeti artificiali.


Quella zona era chiamata il Cerchio Esterno.


I pianeti artificiali nel Cerchio Esterno non erano come i quattro grandi pianeti, che possedevano Anime del Pianeta e potevano dare vita a veri Immortali. Al massimo potevano dare un posto ai coltivatori dove vivere e praticare la coltivazione.


Comunque, sembravano lo stesso imponenti e incredibili.


Indicativamente il settanta percento della volta celeste nell’Ottava Montagna e nell’Ottavo Mare era sotto la giurisdizione dell’Alleanza del Dio Celeste. Quello spazio formava un unico territorio ed era protetto da uno scudo invisibile che nessun coltivatore che non appartenesse all’Alleanza del Dio Celeste poteva oltrepassare senza un medaglione di riconoscimento e senza pagare la tassa di entrata. Il punto di entrata era formato da una linea di sette pianeti, che erano il cancello per l’Alleanza. Meng Hao apparve sul terzo di questi pianeti cancello, in una città incredibilmente movimentata e vivace.


C’erano coltivatori in ogni dove, venivano e andavano dall’Alleanza del Dio Celeste. Nessuno prestò attenzione a Meng Hao. Comunque, un raggio di luce si allungò dal portale di teletrasporto stesso per circondarlo. Il medaglione identificativo che aveva chiesto al Daoista della Fiamma di Legno si era improvvisamente dimostrato utile, brillando mentre nascondeva la sua vera identità.


Improvvisamente Meng Hao sentì una voce infastidita al suo fianco: “Ora che sei arrivato, muoviti e vai avanti. Ci sono altre persone in attesa.”


Si voltò e vide un coltivatore che indossava una veste Daoista blu e bianca, una veste su cui era cucita un’insegna particolare che solo i coltivatori dell’Alleanza del Dio Celeste erano autorizzati a portare. L’espressione di Meng Hao era la stessa di sempre mentre usciva dal portale di teletrasporto e iniziava a farsi strada in città. Al primo sguardo poteva immaginare che ci fossero centinaia di migliaia di coltivatori che si stavano facendo strada come lui in quel pianeta.


“Sette pianeti. Milioni di coltivatori...” mormorò Meng Hao. “Con una forza lavoro come questa, l’Alleanza del Dio Celeste deve avere un profitto non indifferente…” La più profonda impressione che l’Ottava Montagna aveva lasciato su Meng Hao era che l’Alleanza del Dio Celeste fosse veramente potentissima e che fosse il fulcro di tutto.


“Se il Signor Ji non si fosse ribellato e la Setta Immortale del Demone Antico fosse ancora in giro… allora la Nona Montagna e il Nono Mare sarebbero così.” Sospirò Meng Hao. Anche se si era preparato mentalmente prima di venire sull’Ottava Montagna e sull’Ottavo Mare, non avrebbe mai immaginato che le cose potessero essere così complicate.


Non era il suo compito ad essere complicato; piuttosto erano la situazione e le circostanze ad esserlo. Per quanto riguardava la Società dell’Anima Nera, non importava veramente quanto fosse potente. Anche se aveva visto i due coltivatori del Reame del Dao con 2-Essenze, non era stato sufficiente a farlo preoccupare.


Comunque, doveva preoccuparsi dell’Alleanza del Dio Celeste nella sua interezza. Se davvero si fosse infiltrato nel territorio dell’Alleanza e avesse distrutto la Società dell’Anima Nera, avrebbe causato dei grandi sollevamenti nell’intera Ottava Montagna e Ottavo Mare, e molti nemici avrebbero certamente cercato di rintracciarlo ed ucciderlo.


“Che peccato, se avessi più tempo potrei gestire le cose molto meglio. Potrei persino iniziare un’attività qui e usare i profitti per procurarmi un portale di teletrasporto per facilitare le cose. Sfortunatamente non ho abbastanza tempo… Comunque ci sono alcune cose nella vita che vanno fatte, non importa quanto siano pericolose. Alcune persone devono essere salvate, non importa come…Potrà anche essere pericoloso, ma anche se fosse come potrebbe un’irrisoria Ottava Montagna compararsi con il pericolo della Sfera del Vortice di Vento?” I suoi occhi brillarono, freddi.


“Sono il futuro Signore della Sfera della Montagna e del Mare, e questa è la MIA Sfera!” prese un profondo respiro e non esitò un altro momento. Gettandosi in avanti, iniziò a fare le domande necessarie per determinare la posizione del portale di teletrasporto della Società dell’Anima Nera.


La quantità di pietre spirituali che dovette pagare lo fece incupire ma scoprì presto quello che stava cercando e, qualche attimo dopo, si trovò al portale di teletrasporto della Società dell’Anima Nera. Questa non era qualificata per trovarsi nel Cerchio Interno e si trovava su un pianeta artificiale. Comunque, la fama del Patriarca dell’Anima Nera era così alta che persino all’interno dell’Alleanza del Dio Celeste era molto stimata. Per questo, anche se la Società non si trovava nel Cerchio Interno, era comunque molto vicina.


Inoltre, occupava completamente il pianeta, di cui era Signora.


La popolazione della setta non era vastissima, solo intorno ai 300000 coltivatori. Comunque, tutti erano molto leali alla setta e praticavano la magia relativa all’anima. Esorcizzavano i fantasmi e consumavano le anime: le loro tecniche erano molto uniche e in generale erano molto brutali e crudeli.


Al momento qualche discepolo della Società dell’Anima Nera sedeva a gambe incrociate vicino al portale di teletrasporto planetario. Improvvisamente il portale brillò e i discepoli lo guardarono con freddezza, mentre una figura vestita di bianco emergeva dalla luce.


Non era altri che Meng Hao.


Mentre i discepoli lo guardavano con occhi incuriositi, uno di loro abbaiò freddamente: “Chi è? Dicci cosa ci fai qui!”


Meng Hao fece finta di non aver sentito. Rimase lì sul portale di teletrasporto, guardandosi intorno. Presto, vide un precipizio nero nella distanza, sopra al quale si trovavano tre caratteri.


Società dell’Anima Nera!


Era esattamente la stessa immagine che aveva visto nella visione tramite la Maledizione Karmica. Inoltre… poteva vedere l’enorme bruciatore di incenso in cima al precipizio!


Anche se non c’era effettivamente fumo intorno all’incensiere, Meng Hao non si sarebbe mai dimenticato il suo aspetto.


“Questo è il posto…” disse con voce leggera ma glaciale.


“Che c’è, il gatto ti ha mangiato la lingua? O forse qualcuno te l’ha tagliata. Dato che non parli penso che mi limiterò a strapparti l’anima.” A causa della brutale natura delle tecniche che coltivavano, molti membri delle altre sette li avrebbero trattati con grande rispetto. Vedendo che Meng Hao li stava ignorando, sbuffarono e si mossero immediatamente per attaccarlo.


Subito si sentirono delle urla arrabbiate mentre alcuni spiriti maligni volavano verso Meng Hao come per volerlo divorare.


Ritirando il proprio sguardo dal precipizio, disse: “Il mio nome è Meng Hao...” Poi mosse la mano, facendo innalzare un vento selvaggio verso i coltivatori della Società dell’Anima Nera.


Le parole mormorate successivamente da Meng Hao vennero dette così piano che solo lui riuscì a sentirle: “Sono qui per l’anima della mia migliore amica e… per sterminare questa setta!” [1]


In quel momento, le anime urlanti si schiantarono contro il vento selvaggio e poi gridarono di dolore quando vennero fatte a pezzi.


I coltivatori dietro di loro non ebbero nemmeno l’opportunità di rimanerne sorpresi. Il vento si diresse verso di loro e tremarono per un momento prima che le loro carni e il loro sangue venissero staccati dalle ossa, che si trasformarono poi in cenere. A differenza delle anime che avevano evocato, non avevano nemmeno avuto modo di urlare.


Tutti tranne uno, vennero immediatamente uccisi nel corpo e nello spirito.


Non ci fu nessun sopravvissuto, però. Una forza immensa esplose intorno a lui, spingendolo verso Meng Hao che, con espressione calmissima, lo afferrò per la testa e rilasciò la magia di Ricerca dell’Anima.


Il coltivatore tremò e iniziò a sbavare dalla bocca. La bava divenne improvvisamente rossa e nello spazio di qualche respiro era completamente morto. Meng Hao lasciò la presa e l’uomo divenne cenere.


“Un totale di cinque portali di teletrasporto eh…?” Meng Hao sollevò il piede destro e poi lo schiantò al suolo. Immediatamente il portale di teletrasporto sotto di lui crollò in pezzi, così come gli altri quattro portali di teletrasporto sugli altri pianeti.


“Sigilla le porte, poi inizia ad uccidere!” disse Meng hao lievemente. Quando guardò in alto vide innumerevoli figure arrabbiate volare verso di lui. Allo stesso tempo, molti fiumi di senso divino volarono verso di lui. Il volto di Meng Hao era calmo e iniziò ad indietreggiare.


[1] La parola che ho tradotto come “migliore amica” in cinese è usata in modo specifico per descrivere l’amico più stretto del sesso opposto, un amico che ami ma non in senso romantico. Cercando la definizione cinese si dice: “è un’amicizia molto pericolosa perché non esercita controllo, si può facilmente oltrepassare la linea dell’amicizia verso qualcosa di più”. Quando ho chiesto alla Signora Deathblade di questo termine ha detto che odia quando la gente lo usa perché è “falso” e che se mai lo avessi usato per descrivere un’altra ragazza mi avrebbe fatto delle cose orribili.]




                                



