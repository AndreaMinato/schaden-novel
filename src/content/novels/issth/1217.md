---
title: Capitolo 1217 - Patriarca Anima Nera!
pubDate: 2025-03-20T11:49:56.701Z
tags:
    - issth
---


Quasi nello stesso momento in cui l'uomo apparve, i discepoli della Società dell'Anima Nera circostante sembrarono rianimarsi, e iniziarono a gridare con voci potenti.


“Patriarca!!”


“Il potere del Patriarca del Dao non ha rivali!!”


“I nostri saluti, Patriarca!”


Questi discepoli erano terrorizzati da Meng Hao, e trovavano la sua brutalità virtualmente impossibile da descrivere. Se non fosse stato per la presenza del loro Patriarca, sarebbero fuggiti per la paura molto prima!


La setta era in rovine, e molti dei loro compatrioti erano morti, ma finchè il Patriarca era lì, la setta esisteva!


L'espressione di Meng Hao ebbe un tremito mentre l'unico esperto del Reame del Dao della Società dell'Anima Nera emergeva dalle fiamme. Era il Signore del Dao a 3 Essenze... il Patriarca Anima Nera!


Le labbra di Meng Hao si arricciarono in un sorriso freddo. La visione che aveva appena avuto riguardo la Sfera della Montagna e del Mare gli aveva ammassato la mente di pensieri. Improvvisamente, iniziò ad indietreggiare.


Era la prima volta che arretrava da quando era arrivato nella Società dell'Anima Nera. In un battito di ciglia, si ritrovò in mezzo a tutti i discepoli della Società, che, al colmo dello stupore, guardarono Meng Hao far ondeggiare in aria entrambe le mani, evocando numerose montagne Immortali. Poi si sentirono delle urla orribili mentre i discepoli venivano polverizzati da entrambi i lati. Non importava quanto cercassero di reagire o resistere, le loro basi di coltivazione erano decisamente troppo deboli rispetto alla sua, e pertanto non avevano alcuna speranza di opporsi.


Fu sufficiente un solo momento per ridurre dozzine di discepoli a una nebbia insanguinata mentre venivano completamente uccisi in corpo e spirito.


Ma non era ancora finita. Già mentre le montagne Immortali scendevano, evocò un incantesimo puntando le mani verso il terreno sotto di sé, e subito queste iniziarono a tremare, e poi inaspettatamente... saltarono in aria!


Migliaia di montagne Immortali esplosero, trasformandosi in innumerevoli frammenti che si sparsero in tutte le direzioni. Il terreno fu scosso e il cielo divenne instabile. In un brevissimo istante, quasi diecimila coltivatori vennero spazzati via dal potere dell'esplosione.


Come questi morivano, Meng Hao sentiva il flusso di qi dentro di lui farsi più forte. Era la stessa sensazione che aveva provato pochi momenti prima, ed anche se non aveva visto nessuna immagine delle Nove Montagne e Nove Mari, la percezione era la stessa.


Era anche come... quando aveva ricevuto la benedizione del flusso di qi nella Sfera del Vortice del Vento!


La principale differenza era che allora, il flusso di qi gli era stato dato dalla Sfera stessa, ma ora... sentiva qualcosa come... il ritorno di flusso di qi!


Era simile a quanto era successo nella Sfera del Vortice del Vento, ma allo stesso tempo era sostanzialmente differente: uno di quei flussi di qi gli era stato donato, mentre l'altro... apparteneva già a lui!


Il ritorno di flusso di qi!!


Meng Hao fece un respiro profondo mentre centinaia di pensieri correvano nella sua mente. Il fatto che il flusso di qi stesse ritornando indicava una cosa precisa: quando tutto il flusso di qi della Sfera della Montagna e del Mare fosse ritornato a lui... lui sarebbe stato il Signore della Montagna e del Mare!


Dall'interno del mare di fiamme provenne un ruggito rabbioso: “Stai cercando di morire!?!?”


Il mare di fiamme sfrecciò in alto nel cielo, trasformandosi in una meteora di fuoco, che si diresse verso Meng Hao ad incredibile velocità, arrivando su di lui in un istante, determinato a bloccare il suo attacco.


Contemporaneamente, si sprigionò il potere di un Signore del Dao a 3 Essenze. Si fece subito corporeo, trasformandosi in qualcosa come delle mura indistruttibili che andarono ad abbattersi su Meng Hao.


In linea generale, chiunque al di sotto del Reame del Dao sarebbe stato completamente polverizzato da una pressione del genere. Persino Meng Hao non potè evitare ai suoi occhi di sgranarsi per lo stupore. Tuttavia, lui era un Immortale Dao Onniceleste, cioè fondamentalmente una ribellione nei confronti dei Cieli, e questo gli permetteva di far tremare esperti del Reame del Dao a 2 Essenze. I suoi occhi baluginarono mentre la meteora di fuoco si avvicinava sempre più, ed improvvisamente, fece il gesto di afferrare qualcosa, facendo così apparire il Calderone dei Fulmini. L'elettricità danzò, e proprio mentre la meteora di fuoco stava per travolgerlo, scambiò il suo posto con quello di un coltivatore del Reame Antico.


Alcuni momenti prima, quel coltivatore era distante a combattere gli Imp neri, e poi improvvisamente si era ritrovato in un altro posto. La vista gli si annebbiò e poi gridò mentre un mare di fiamme lo inghiottiva. “Noooo...”


Il Patriarca Anima Nera non mostrò alcuna reazione per aver ucciso la persona sbagliata, ma il desiderio di uccidere Meng Hao raggiunse l'apice. Era una persona prudente, e inizialmente aveva pianificato di usare il potere di tutta la setta per sondare Meng Hao e vedere che assi nella manica aveva quell'individuo audace che osava sfidare una setta intera.


Ma ora che Meng Hao aveva già distrutto la Società Anima Nera, il Patriarca doveva forzare la mano, per questo era apparso personalmente. Al momento, non importava che assi nella manica nascondesse Meng Hao, doveva mostrare il suo viso.


Tuttavia, dopo aver fatto la sua comparsa, Meng Hao non si era scontrato con lui, ma invece aveva iniziato ad assassinare i suoi discepoli. Questo fece accrescere ulteriormente la rabbia del Patriarca. Mentre la meteora di fuoco sfrecciava verso Meng Hao, la figura tra le fiamme fece un passo avanti, azzerando la distanza tra sé e Meng Hao, e poi allungò violentemente la mano per afferrarlo.


Quel gesto fece distorcere le leggi naturali dell'area. La terra si era trasformata, come se quella volontà fosse stata quella dei Cieli, come se quel Dao fosse il Dao dei Cieli, come se quell'Essenza potesse far scuotere le Montagne ed i Mari!


L'espressione di Meng Hao ebbe un tremito, ma appena il Patriarca comparve di fronte a lui fece ondeggiare un dito.


Sigillo del Demone, Ottava Maledizione!


Subito la maledizione immobilizzò il Patriarca Anima Nera. Nonostante questi riuscì a liberarsi quasi immediatamente, fece guadagnare a Meng Hao un po' di tempo e interferì con le leggi naturali, rendendo instabile il suo tentativo di usurpare la volontà dei Cieli.


Il Calderone di Fulmini di Meng Hao sussultò di nuovo, e scambiò la sua posizione con qualcuno ancora più indietro che si trovava nel grande cerchio del Reame Antico. Senza nessuna esitazione, Meng Hao fece ondeggiare la mano, facendo invadere la mente dell'uomo da un'intensa sensazione di pericolo. Già mentre l'uomo si voltava verso di lui per attaccarlo, improvvisamente si levò una favilla di Fiamma Divina che lo consumò interamente.


Risuonò un grido raccapricciante mentre il coltivatore del magnifico grande cerchio del Reame Antico veniva spazzato via dalla Fiamma Divina. In un battito di ciglia, del coltivatore che stava attaccando non restò altro che cenere; nemmeno la sua Divinità Nascente riuscì a fuggire, e venne completamente distrutto.


“Dannazione!” imprecò il Patriarca Anima Nera, fissando Meng Hao. Stava diventando davvero problematico, specialmente per il modo in cui usava il suo Calderone di Fulmini, che rendeva praticamente impossibile fare qualsiasi cosa.


Il Patriarca sbuffò freddamente, poi alzò entrambe le mani al cielo per evocare un incantesimo.


“Fuoco!”


Subito la terra iniziò a scuotersi, e il cielo si riempì di ruggiti. Apparve un mare nero di fiamme, che iniziarono a propagarsi in tutte le direzioni.


Poi indicò la terra sotto di sé, e tutto iniziò a tremare.


“Terra!”


Le zolle di terra spaccate insieme iniziarono a formare un Golem di Terra, circondato da innumerevoli granelli di polvere fluttuante che gli vorticavano intorno.


“Vento!”


Il Patriarca pestò violentemente a terra il piede, facendone echeggiare un boato mentre si alzava un vento nero, che alimentò il mare di fiamme, facendo alzare ancora di più il fuoco e mandando uno scoppio di calore attraverso la polvere i detriti nell'aria, facendo infuriare un'intensa tempesta!


“3 Essenze; sigillate il cielo e la terra; fondete i Cieli; diventate... una Prigione del Signore del Dao!” Appena queste parole lasciarono le labbra del Patriarca, il vento, il fuoco, e la terra si trasformarono in tre sigilli che coprirono il mondo intero!


Quelle essenze fecero percepire a Meng Hao una pressione sempre maggiore che gravava su di lui. Prima che apparisse anche la terza, si ritrovò sigillato sul posto a mezz'aria. Si sentirono intensi boati mentre i discepoli nelle vicinanze di Meng Hao venivano allontanati a forza.


Una tempesta lo fece girare sul posto, mentre il Patriarca Anima Nera avanzava verso di lui attraverso i venti. Poi estese la mano destra, con gli occhi che brillavano di intento omicida mentre si avvicinava per afferrare Meng Hao.


Quel gesto provocò la trasformazione della legge naturale dei Cieli e della Terra. Apparve un'enorme faccia, che non era altro che quella del Patriarca stesso. Sembrava che il mondo intero fosse pregno della sua aura, e la sua volontà avesse sostituito le leggi naturali. Era come se una piccola parte dell'universo, e il suo Dao del Cielo, fossero stati completamente rimpiazzati dal Patriarca Anima Nera!


Era questo l'aspetto più terrificante dei Signori del Dao: potevano diventare Signori del mondo in cui esistevano, e inoltre, in questo... erano Signori del Dao dei Cieli. Era per questo che ci si riferiva ai coltivatori del Reame del Dao a 3 Essenze come a Signori del Dao!


“Come scapperai ora? Come assassinerai i miei discepoli della Società dell'Anima Nera adesso?!”


Riecheggiò la voce del Patriarca, facendo ruggire con entusiasmo in suo supporto i coltivatori che Meng Hao stava assassinando.


Le voci si unirono insieme come un fulmine, fondendo insieme il loro intento omicida ed irradiandolo mentre aspettavano con trepidazione che il Patriarca annientasse Meng Hao.


Tuttavia, mentre il Patriarca gli si avvicinava, e la mano che sostituiva il Dao dei Cieli appariva sopra di lui, gli occhi di Meng Hao luccicarono, e stese le mani da entrambi i lati.


Una luce brillante improvvisamente risplendette mentre un grumo di sporco grande quanto una mano schizzò fuori dalla sua borsa da viaggio, e Meng Hao rispose al Patriarca. “Ucciderò i tuoi discepoli e poi lo saprai!”


Appena il grumo di sporco apparve, iniziò a crescere a folle velocità. Raggiunse presto i 300 metri e poi i 3,000, e infine i 30,000. Era incredibilmente pesante, a tutto quel peso andò subito a gravare sul Patriarca.


Andò ad abbattersi sulla sua mano, facendo echeggiare un'enorme esplosione. Nello stesso momento Meng Hao venne colpito dal contraccolpo: sputò sangue e il suo corpo tremante sembrava sull'orlo del collasso.


Tuttavia si costrinse a resistere, e nei suoi occhi brillò un'espressione feroce. Guardò il Patriarca Anima Nera, che, con espressione tremula, si trovava di fronte a quella zolla di terra di 30,000 metri: dentro di lui esplose un'intensa sensazione di crisi mortale mentre realizzava quanto fosse pesante quella massa.


Era così pesante che avrebbe persino potuto schiacciare le leggi naturali. Non importava che il Patriarca avesse rimpiazzato la volontà del mondo in cui si trovava, quella zolla di terra di 30,000 metri era come una lama smussata the poteva creare un buco nel mondo con il suo solo peso.


“Qu-quello è... un pezzo delle Rovine dell'Immortalità!” Il Patriarca sbiancò e cadde indietro, ma la massa di terra continuò a scendere e, ignorando completamente la tempesta delle Tre Essenze, andò ad abbattersi sulla superficie del pianeta stesso.


Dal basso, quella zolla era come un'enorme ombra che scendeva sempre di più tra suoni roboanti. Tutti i coltivatori che la videro, restarono completamente attoniti e iniziarono a gridare con preoccupazione.


“Cosa... Cos'è quello!?!?”


“Andiamocene di qui!!”


I discepoli della Società dell'Anima Nera che si trovavano all'ombra di quella massa discendente cercarono in tutti i modi di scappare, ma l'ombra stessa sembrava avere una sorta di strano e magnetico potere che rendeva impossibile la fuga.


Tutto quello che poterono fare fu urlare di disperazione mentre guardavano quell'enorme buco nero diventare sempre più grande sopra di loro. E poi... vennero schiacciati.




                                


                                



