---
title: Capitolo 1222 - Delle Nuvole di Tempesta di Avvicinano!
pubDate: 2025-03-20T11:49:56.702Z
tags:
    - issth
---


All’incirca nello stesso momento in cui diversi coltivatori dell’Alleanza del Dio Celeste stavano setacciando il cielo stellato in cerca di Meng Hao, qualcuno stava oltrepassando la barriera che separava la Nona e l’Ottava Montagna.


Ogni passo che faceva lo lasciava tremolante, come se un’immensa pressione gravasse su di lui. Da quello che sembrava, aveva viaggiato per un lungo periodo prima di giungere qui.


“Non è ancora molto distante… purtroppo con questo corpo, oltrepassare la barriera è un compito gravoso…” era un giovane e bellissimo uomo i cui occhi brillavano come se fossero percorsi dalla luce stellare ed emanassero un senso di enigmatica profondità.


Non era altri che… Ji Dongyang!!


“Meng Hao… l’Ottava Montagna e l’Ottavo Mare è dove io e te… diverremo uno solo!” Uno strano sorriso poteva essere visto sulla sua faccia, la sua espressione era una di anticipazione mentre continuava ad affaticarsi oltre la barriera.


Nel frattempo, all’esterno dell’Alleanza del Dio Celeste, si sentirono dei suoni rombanti provenire da una fascia di asteroidi. Gli asteroidi stavano collassando in pezzi e sorprendentemente, innumerevoli ossa provenienti dagli asteroidi stavano volando all’esterno.


I rimbombi continuarono e gli asteroidi venivano distrutti uno dopo l’altro. Presto, le ossa si accumularono fino a diventare sconfinate… All’interno di quelle ossa si poteva vedere un uomo che indossava una lunga veste nera, mentre sedeva a gambe incrociate con i capelli che gli fluttuavano intorno. Era scarno, eppure delle terrificanti increspature che provenivano dal suo corpo si diffondevano in ogni direzione. Le increspature fecero raggruppare un grande numero di ossa che poi andarono a formare un enorme trono di ossa, su cui dopo si andò a sedere l’uomo vestito di nero.


Il resto delle ossa si raggrupparono intorno all’uomo andando a formare nove enormi giganti d’ossa.


Nello stesso istante in cui si formarono i nove Giganti d’Osso, gli occhi dell’uomo vestito di nero si aprirono all’improvviso. La sua base di coltivazione esplose di potere e il suo qi e sangue si innalzarono. Allo stesso tempo, un marchio apparve sulla sua fronte.


Questo era il coltivatore della Schiera dell’Ottava Montagna, Han Qinglei!


Quando aprì gli occhi, l’aria intorno a lui si distorse e presto, numerose figure si materializzarono dal vuoto. Velocemente si inginocchiarono di fronte Han Qinglei, raccontandogli gli avvenimenti accaduti nell’Ottava Montagna e nell’Ottavo Mare durante il periodo in cui si trovava in meditazione isolata.






La faccia di Han Qinglei era priva di espressione. Tuttavia, dopo aver ascoltato tutti i rapporti, le sue pupille si restrinsero e in seguito focalizzò la sua attenzione su una delle figure inginocchiate.






“Hai appena detto Meng Hao?” disse con una voce che fece tremare il cielo stellato. Il suo sguardo era come un fulmine, completamente minaccioso mentre osservava il coltivatore che aveva riportato la notizia.






L’uomo tremò e al posto di trasmettere la notizia, sussurrò, “Secondo le notizie provenienti dall’Alleanza del Dio Celeste e altri indizi, la persona che ha sterminato la Società dell’Anima Nera è senza dubbio Meng Hao… Questa notizia è basata anche sul rapporto che lei ha riportato riguardo la Sfera del Vortice del Vento, Giovane Padrone. Infatti, l’Alleanza del Dio Celeste ha chiesto che voi facciate una visita in modo da confermare alcune informazioni.”






Han Qinglei rimase seduto in silenzio con gli occhi chiusi, mentre riportava alla mente gli avvenimenti accaduti nella Sfera del Vortice del Vento. Ripensò al suo incontro con Meng Hao, a come era stato ucciso e a come Meng Hao lo aveva salvato nell’ultima battaglia.






Anche se non era passato molto tempo da allora, più ci pensava, più realizzava che l’avventura nella Sfera del Vortice del Vento era stata estremamente pericolosa. Persino un coltivatore della Schiera come lui ne era rimasto scioccato.






“Quindi è venuto nell’Ottava Montagna e nell’Ottavo Mare…” Han Qinglei sorrise subconsciamente. In verità non provava odio nei confronti di Meng Hao, provava solo un senso di competizione.






“E i coltivatori dell’Alleanza del Dio Celeste stanno cercando di rintracciarlo e ucciderlo… Forse lui può tollerare una cosa del genere, ma come coltivatore della Schiera, io non posso farlo!” La sua espressione vacillò con freddezza. La gente che non apparteneva alla Schiera non poteva immaginare il livello di orgoglio che i coltivatori della Schiera provavano per la loro posizione. Han Qinglei era in grado di accettare una eventuale sconfitta o persino la morte stessa di Meng Hao, ma solo se fosse accaduto per mano di un altro coltivatore della Schiera.






Che qualcuno non appartenente alla Schiera braccasse Meng Hao era una situazione inaccettabile.






Sbuffando con freddezza Han Qinglei sbatté la sua mano sul trono d’ossa che all’istante iniziò a rimbombare per poi trasformarsi in un raggio di luce bianca che si lanciava nella distanza.






“È tempo di fare una visita all’Alleanza del Dio Celeste!” in risposta alle sue parole, le figure all’interno del cielo stellato iniziarono a potenziarsi per poi iniziare a seguirlo. Presto, l’intero gruppo iniziò a dirigersi verso l’Alleanza del Dio Celeste.






Nel frattempo, nell’Alleanza del Dio Celeste, a causa dell’enorme portata della ricerca di Meng Hao, alla fine, i Prescelti delle varie sette dell’Alleanza del Dio Celeste emersero e si unirono alla ricerca.






Questo includeva anche il Figlio Dao della Società del Dio Celeste. Questi Prescelti erano molto simili ai Prescelti della Nona Montagna e Nono Mare, delle persone su cui i rispettivi clan e sette aveva speso incredibili risorse in modo da farli diventare dei potenti esperti. Ognuno di essi aveva una potenza in battaglia che eccedeva di molto il livello delle loro basi di coltivazione.






In modo da assicurarsi che non perissero durante gli allenamenti, avevano ancora dei Protettori Dao che li seguivano, anche se erano già al Reame Antico. Infatti, i Protettori Dao li avrebbero continuati a seguire fino a quando non avessero raggiunto il Reame Dao!






In poco tempo, dei metaforici venti di tempesta si innalzarono nell’Alleanza del Dio Celeste, come un enorme vortice che risucchiava coltivatori da ogni lontano angolo della Sfera.






**






Nonostante l’irrequieto stato degli affari del mondo intorno a lui, Meng Hao stava vivendo in relativa tranquillità. Era una pace e quiete che non aveva provato nemmeno quando abitava nelle Terre Orientali su Pianeta Paradiso Meridionale. Per adesso, aveva apparentemente davvero dimenticato di essere un coltivatore, non pensando minimamente al fatto di essere l’obiettivo di una caccia all’uomo. Al contrario, era completamente immerso nella vita dello studioso.






La città aveva una locanda, dove lui sedeva sotto una lampada a olio intento a leggere degli scritti. Occasionalmente, un sorriso appariva sulla sua faccia e altre volte scuoteva la testa. Sembrava completamente immerso nella gioia della lettura.






Ogni tanto si alzava in piedi, afferrava un pennello da scrittura e trascriveva qualcosa di lato. Era uno studioso a tutti gli effetti, nello stesso modo in cui lo era stato tutti quegli anni fa sul Monte Daqing.






“Ci vuole ancora metà mese prima delle esaminazioni Imperiali…” All’incirca a mezzanotte, spense con un soffio la lampada e si mise a letto. Da sopra il suo letto poteva vedere il cielo stellato fuori dalla finestra. Tutto era silenzioso a parte i lievi rumori emessi da alcune persone che russavano all’interno della piccola città.






“Non ho mai passato l’esame tutti quegli anni fa, ora però, ci proverò di nuovo.” Mentre riportava alla mente ricordi della sua vita precedente, sospirò. Alla fine, tirò fuori un bruciatore di incenso il quale era ricoperto da diversi strati di sigilli magici.






L’anima di Chu Yuyan si trovava all’interno di quel bruciatore, ma non era completa. Più della metà si era dispersa, lasciandosi dietro nient’altro che un’anima discarnata…






Quell’anima discarnata non era abbastanza per far resuscitare Chu Yuyan… Per di più, se fosse entrata nel ciclo della reincarnazione come anima discarnata, non sarebbe più stata lei stessa. Al contrario, sarebbe stata solo un aspetto della persona in cui si sarebbe reincarnata.






Meng Hao non poteva accettare una cosa del genere.






“C’è sempre un modo!” Poi chiuse gli occhi e fece roteare la sua base di coltivazione per guarire le sue ferite.






All’alba, fece i bagagli e guidò il suo asino fuori dalle stalle della locanda. Il locandiere continuò a parlargli per tutto il tempo, augurandogli buona fortuna mentre il ragazzo saliva in groppa all’asino, apriva una pergamena di bamboo e poi si iniziava a dirigere verso la capitale, la quale era a circa sette giorni di distanza.






Meng Hao non era di fretta. Continuò a cavalcare il suo asino per la strada principale, riposandosi di notte e riprendendo il viaggio quando nasceva di nuovo il sole. I giorni si susseguivano in questo modo mentre Meng Hao si godeva il panorama mentre passava vicino a villaggi e fattorie. Anche se non lo aveva programmato, il suo viaggio si dimostrò una purificazione che lo lasciò molto più calmo e tranquillo.






Occasionalmente dei raggi di luce passavano nel cielo sopra di lui. All’esterno, nel cielo stellato i coltivatori alla ricerca di Meng Hao si facevano sempre più ansiosi. Anche se avevano cercato Meng Hao per un lungo periodo di tempo, non erano riusciti a scovare nemmeno un singolo indizio.






La loro unica risposta fu quella di mandare ancora più persone a partecipare alla ricerca. Ogni tanto il Pianeta Fiume Luo veniva scansionato dal senso divino, ma l’Alleanza del Dio Celeste era enorme e ricercare una singola persona non era affatto facile.






Gradualmente, si avvicinò il tempo della riapertura dei portali di teletrasporto. Infatti, c’era un leggero contraccolpo da parte di alcune fazioni nell’Alleanza del Dio Celeste, le quali ritenevano che bloccare l’intera alleanza per la ricerca di una singola persona fosse alquanto inappropriato.






Il Patriarca Anima Nera non era disposto a mollare la presa però. Stringendo i denti andò personalmente alla Società del Dio Celeste e dopo che ne uscì, il vecchio uomo che aveva emanato la taglia su Meng Hao emanò anche lui il suo senso divino per aiutare le ricerche.






Tuttavia, anche per lui l’Alleanza del Dio Celeste era un luogo molto vasto e di conseguenza la ricerca comportava un dispendio di risorse nonché di tempo. Se non fosse stato per il caro prezzo pagato dal Patriarca Anima Nera, non avrebbe mai accettato di aiutare.






Passò del tempo. Il viaggio di Meng Hao da un punto di vista di un coltivatore continuò in modo tranquillo e gradevole. Sarebbe stata una storia diversa però agli occhi di un mortale, considerando i vari pericoli da affrontare, infatti ad un certo punto aveva incontrato dei banditi.






I banditi avevano appena saccheggiato un convoglio mercantile e si trovavano nel mentre delle loro azioni di razzia, omicidio e stupro. Mentre Meng Hao era di passaggio vide i banditi ed essi a loro volta videro lui. Immediatamente iniziarono a ridere di gusto.






Un uomo particolarmente corpulento dichiarò, “Guardate, un bel piccolo studioso! Lui è mio!”






Poi, si incamminò verso Meng Hao, un’espressione feroce copriva il suo volto, i suoi occhi brillavano con un’espressione lasciava.






Meng Hao si accigliò, chiedendosi com’era possibile per l’Ottava Montagna e per l’Ottavo Mare avere degli abitanti così depravati. Mentre l’uomo si avvicinava, Meng Hao sospirò, poi guardò in alto nel cielo come se stesse controllando se fossero presenti dei testimoni ed infine emise un freddo sbuffo.






Era un suono che nessuno oltre i banditi era in grado di sentire. Per loro, rimbombò come un tuono; del sangue schizzò fuori dalle loro bocche e immediatamente caddero a terra.






Non erano ancora morti, avevano solo perso i sensi. Meng Hao non usò nessuna tecnica magica, solo uno sbuffo, rafforzato però dal potere del suo corpo fisico. Fatto questo, saltò giù dall’asino e raccolse la spada più vicina. Poi camminò da un bandito all’atro passandoli sotto il filo della spada con freddezza e velocemente.






Dopo di che, tornò al suo asino, il quale stava aspettando impaziente per tutto il tempo, e continuò per la sua strada. Diversi giorni dopo, di fronte a lui apparve una gigantesca città cinta da mura.






Era la capitale di questo impero.






L’esaminazione Imperiale che Meng Hao stava aspettando con impazienza si sarebbe tenuta lì tra qualche giorno.






I giorni passarono privi di eventi importanti e presto arrivò il momento dell’esaminazione Imperiale. L’intera capitale imperiale era in subbuglio mentre studenti e studiosi arrivavano da ogni parte dell’impero per sostenere l’esame Imperiale.






Meng Hao era uno di loro. Lasciò il suo asino alla locanda, si raddrizzò i vestiti, poi si schiarì la gola e alla fine si unì a tutti gli altri studiosi che si dirigevano alla sede dell’esame. Lì, un ufficiale di corte esaminò da vicino tutti quanti prima di farli entrare in modo da assicurarsi che nessuno potesse portare con sé strumenti che li potessero aiutare ad imbrogliare nell’esame. Alla fine, Meng Hao venne scortato in una piccola stanza, grande abbastanza per una sola persona. Si poteva vedere una scrivania su cui sopra erano stati appoggiati con cura degli utensili per la scrittura. Prima di aprire il materiale dell’esaminazione, Meng Hao si lavò le mani in una bacinella di legno posta di lato, poi prese un profondo respiro. Quando suonò la campana che marcava l’inizio dell’esame, si sedette sulla sedia e aprì la pergamena dell’esame. Non appena posò gli occhi sul contenuto, un sorriso apparve sulla sua faccia.
                                


                        
Avviso


buongiorno a tutti ragazzi, non vi spaventate, non è un "avviso" del la serie sarà interrotta, bensì un "avviso" per ricevere le scuse dal vostro editor, che sarei io :D.


Scusate la mancata pubblicazione delle ultime 2 settimane e soprattutto il mancato avviso ma è stato un periodo caotico e super impegnato al livello fisico ed emotivo, tra le varie cose si è messo in mezzo uno studio matto e disperato a causa del maledettissimo e famigerato ultimo esame che non riesco in alcun modo a superare.


Detto questo sarà un periodo molto travagliato, ma non ho voglia di abbandonare questo bellissimo progetto che è ISSTH, né di lasciare voi, e anche me, essendo io in primis un affamato lettore di novel, senza capitoli. Cercherò di fare del mio meglio e di mantenere una pubblicazione costante, ma non posso promettervelo, quello che posso fare è cercare di pubblicare ogni volta che posso, spero siate comprensivi.


A presto il vostro discontinuo Swashbuckler!


P.S. nell'archivio manca il capitolo che dovrei pubblicare oggi, vediamo se riesco a tradurlo io XD
                                


                                



