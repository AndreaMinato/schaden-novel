---
title: Capitolo 1224 - Sii un bravo ragazzo, mio giovane discepolo, non correre!
pubDate: 2025-03-20T11:49:56.702Z
tags:
    - issth
---


Una strana espressione apparve sul volto di Meng Hao, ma prima di poter dire qualunque cosa, il prete Daoista guardò gli altri discepoli della Setta Nobile e Virtuosa.


“Perché state qui attorno? Non vedete che il vostro Zio Anziano è in difficoltà? Perché non lo aiutate?” Il prete Daoista sbatté a terra il piede, facendo tremare l’aria. I discepoli della Setta Nobile e Virtuosa si scambiarono delle occhiate timide e disperate.


Il vecchio uomo che era il capo del gruppo sembrava sull’orlo delle lacrime. Si lasciò sfuggire un sospiro lungo, indeciso se attaccare o meno Meng Hao.


Proprio mentre stava ripensando a questo dilemma, il suono di un fischio si udì nel cielo. Mentre riecheggiava, tutti i serpenti del Pianeta del Fiume Luo sibilarono.


Il suono riecheggiò e le nuvole si addensarono, rivelando innumerevoli Pitoni delle Nuvole che vorticavano in aria verso Meng Hao.


Allo stesso tempo, diversi serpenti simili a frecce si alzarono dal suolo, con occhi sinistri e lingue biforcute sibilanti.


Non era ancora finita, però. In alto nel cielo iniziò a discendere anche un grosso pitone. Brillava di una luce potente ed emanava anche un’aura simile a quella di un Eccelso.


Tutti i coltivatori nella folla ne erano completamente scossi. Per quanto riguardava Meng Hao, quando guardò in alto i suoi occhi si spalancarono per un momento e poi sorrise.


“Finalmente…” mormorò, “riuscirò a vedere qualcuno dei Prescelti locali.” Gli prudevano già le mani dalla voglia di combattere, quindi non appena apparve il pitone gigante si lanciò immediatamente nel cielo, muovendosi così rapidamente da lasciare dietro sé un’onda d’urto. Affidandosi solo sulla forza del suo corpo fisico, si schiantò contro i Pitoni delle Nuvole.


Quando ulularono e crollarono in mille pezzi, Meng Hao era già pronto a calarsi sopra al pitone simile ad un Eccelso.


Mosse velocemente la mano, innalzando l’Essenza della Fiamma Divina, trasformandosi in un mare di fiamme capace di bruciare ogni cosa. In risposta, il grande pitone aprì la bocca e fece uscire un enorme canale d’aria, rendendo impossibile al mare di fiamme toccarlo, poi aprì la bocca e ne uscì un raggio di luce che si diresse verso Meng Hao.


Meng Hao sorrise freddamente e poi strinse i pugni e colpì il pitone a bocca spalancata.


Primo Pugno: Pugno dello Sterminio della Vita!


Mentre attraversava l’aria, Cielo e Terra si riempirono di colori brillanti. Un fortissimo vento iniziò a soffiare e tutto si scosse con violenza. Il pitone urlò di dolore mentre la luce si schiantava contro di esso e il suo corpo crollava in pezzi.


Meng Hao lanciò indietro la testa e gridò. Anche se il suono non era molto forte, quando riecheggiò, il resto dei pitoni circostanti iniziò a tremare.


Non osando avvicinarsi ulteriormente, si voltarono e corsero via.


“Chiudi quella diavolo di bocca!” disse qualcuno con tono solenne. Era la donna barbarica che cavalcava il raggio di luce a cinque colori e che si avvicinava a Meng Hao ad incredibile velocità.


La donna era abbastanza bella, nonostante la pelle squamosa. Aveva un’aria davvero peculiare che la rendeva diversa da ogni altra coltivatrice che Meng Hao avesse mai incontrato.


“Lady Drago-Serpente!”


“È la Lady Drago-Serpente dalla Setta della Fusione del Drago e del Serpente! Non posso credere che sia qui sul Pianeta del Fiume Luo!”


“La ricompensa dell’Alleanza per Meng Hao è troppo allettante. Ha attirato l’attenzione persino della Setta della Fusione del Drago e del Serpente… o forse ha attirato l’attenzione dell’appariscente Lady Drago-Serpente stessa…”


“Se è qui allora si presume che anche gli altri otto membri dei Nove Artigli del Dio Celeste stiano arrivando!” Mentre tutti discutevano della faccenda, il vecchio uomo della Setta Nobile e Virtuosa sospirò, ringraziando interiormente la Lady Drago-Serpente per essersi mostrata e averlo cavato dall’imbarazzo di quella situazione. Ora non doveva decidere se attaccare o no Meng Hao. Guardando il suo Maestro con la coda dell’occhio, non poté evitare di sorridere astutamente.


In quel momento gli occhi del prete Daoista stavano brillando intensamente e il vecchio uomo sapeva che comunque apparisse quello sguardo, il prete Daoista stava per fare qualcosa di confusionario.


Meng Hao guardò la donna mentre si avvicinava a lui e i suoi occhi si spalancarono leggermente. Allo stesso tempo sul suo volto comparve un sorriso, quando sentì quello che i coltivatori circostanti stavano dicendo sulla sua identità.


“I Nove Artigli del Dio Celeste. Devono essere i Prescelti dell’Alleanza del Dio Celeste… Eccellente. Ho raccolto la maggior parte dei miei debiti dalla Nona Montagna e Nono Mare e ora che sono qui… è proprio e giusto fare un massacro sull’Ottava Montagna e Ottavo Mare” Ridendo sonoramente, si diresse direttamente verso la Lady Drago-Serpente.


Le sue pupille si erano ristrette quando realizzò quanto fosse potente. Comunque, non cercò di evitarlo durante il combattimento. La sua mano destra si illuminò durante un gesto di incantesimo, facendo esplodere cinque luci colorate in ogni direzione, che si trasformarono poi in cinque pitoni che ulularono lanciandosi contro Meng Hao.


Allo stesso tempo mosse la mano, evocando una cintura di campane. Quando mosse la cinghia si avvertirono dei tintinnii melodici che, una volta entrati nelle orecchie di Meng Hao, divennero come il ruggito dei Cieli, facendolo tremare psicologicamente.


Meng Hao sbuffò sonoramente: aveva coltivato le Scritture della Divinità del Dao, quindi non appena la sua mente venne colpita da quelle onde, rilasciò il suo senso divino che si trasformò in una tempesta invisibile che si schiantò contro di esse. La Lady Drago-Serpente rimase sconvolta e il sangue colò dalla sua bocca. Allarmata, si fece indietro.


Prima che potesse fare altro, Meng Hao attraversò l’aria trasformandosi in un Roc azzurro che si lanciò come un fulmine verso i cinque pitoni. Ovviamente, i Roc erano le nemesi dei draghi e dei serpenti, quindi non appena la sua aura apparve, i cinque pitoni tremarono immediatamente.


Il roc azzurro si avvicinò rapidamente e agitò gli artigli di fronte a loro.


I boati riecheggiarono quando i pitoni, completamente incapaci di combattere, vennero fatti a pezzi. Meng Hao poi si avvicinò alla donna stessa.


“Trasformazione in Roc! Sei un discepolo della Setta del Roc Celeste!” la faccia della donna divenne sconvolta mentre faceva qualche passo indietro, eseguendo rapidamente un incantesimo con la mano destra. Poi sputò una boccata di sangue che si trasformò in un marchio di sigillo di sangue. Il marchio di sigillo si seccò e in un battito di ciglia si trasformò in un drago.


Era un drago di sangue nero, il che lo rendeva un Drago Nero. Il Drago Nero fece innalzare un fortissimo vento mentre si lanciava contro Meng Hao.


“Una tecnica magica come questa è veramente degna di un Prescelto?” disse Meng Hao scuotendo la testa. Se quello era tutto ciò che riusciva a fare, quella donna non meritava nemmeno una lettera cambiale e doveva a Meng Hao dei soldi.


Fece un passo avanti, stringendo la mano destra a pugno e lanciandolo avanti.


Fu il suo secondo colpo, il Pugno del Supplizio.


Mentre il pugno vibrava nell’aria, i Cieli sembravano essere sul punto di crollare. Il Drago Nero era appena apparso ma si stava già contorcendo e distorcendo. Lasciò uscire un grido di dolore, come se stesse per andare in pezzi.


Quasi nello stesso momento in cui Meng Hao parlò, Lady Drago-Serpente ruotò la sua base di coltivazione facendo apparire intorno a sé più di dieci Lampade dell’Anima, delle quali più della metà erano spente. In ognuna di quelle lampade si vedeva l’immagine di una persona in meditazione. Tutte avevano le stesse sembianze della Lady Drago-Serpente, tranne per il fatto che dalla vita in giù erano serpenti. Improvvisamente aprirono gli occhi e guardarono il Drago Nero.


“Incremento dei Tredici Draghi-Serpenti!” urlò con voce graffiante. Un tremore percorse il Drago Nero e la sua energia raddoppiò. Dopodiché, si triplicò e quadruplicò... in un battito di ciglia l’energia del Drago Nero era aumentata di tredici volte. Ora sembrava assolutamente e completamente diverso da prima. Inoltre, emanava persino una vaga traccia del Reame del Dao.
Meng Hao fu colto di sorpresa ma scosse comunque la testa.


“Ancora non è sufficiente!” disse. Si stava già caricando con la battaglia, così rilasciò immediatamente il suo terzo colpo. Il Pugno dello Sterminio degli Dei.


Non appena questo venne rilasciato, tutto iniziò a tremare. Il Drago Nero che era ora tredici volte più forte di prima urlò terribilmente quando il suo corpo venne distrutto. I coltivatori circostanti erano sconvolti e guardarono Meng Hao con occhi spalancati e ricolmi di sconcerto.


“L’Alleanza del Dio Celeste si sbagliava. Il potere che può impugnare… non è del Reame Antico!”


“L-Le sue ferite… sono guarite!”


“Prima di essere ferito è riuscito a sconfiggere la Società dell’Anima Nera! Persino il Patriarca dell’Anima Nera è stato ferito terribilmente!”


Proprio mentre tutti reagivano con shock, Meng Hao si fece avanti verso Lady Drago-Serpente e allungò la mano destra. I suoi occhi brillavano di una luce fredda e intensa; quei coltivatori erano venuti lì per ucciderlo, quindi non importava che fossero uomini o donne. A meno che non fossero qualificati per avere una lettera cambiale, Meng Hao non ci sarebbe andato leggero.


Si avvicinò alla Lady Drago-Serpente, l’intento omicida fuori controllo. Il volto della donna si scompose ed entrambe le sue mani si affrettarono ad eseguire un incantesimo a due mani. Proprio quando Meng Hao stava per afferrarla per il collo, lei ruggì e improvvisamente si trasformò in un’immagine fantasma.


Quando riapparve in lontanza, il sangue stava colando dagli angoli della sua bocca.


“Eeeeh?” disse Meng Hao. Nel momento in cui aveva eseguito il teletrasporto aveva percepito delle fluttuazioni delle Scritture della Divinità del Dao.


Si lanciò nell’aria verso di lei e il volto della Lady Drago-Serpente si fece pallido e si riempì di terrore. Proprio mentre si stava facendo indietro eseguì un incantesimo e scappò nuovamente tramite un teletrasporto.


Il suo interesse venne stuzzicato e Meng Hao mosse improvvisamente il dito, rilasciando l’Ottava Maledizione di Sigillo del Demone. La donna non sapeva perché ma improvvisamente si fermò e i suoi occhi si spalancarono con disperazione.


Proprio mentre si avvicinò, di colpo, una mano rinsecchita apparve dal nulla per afferrarla.


“Pseudo-Dao? Smamma!” Meng Hao seppe immediatamente di che persona si trattava. Mosse la mano facendo eruttare l’aura del Ponte dell’Eccelso. Nel momento in cui la mano entrò in contatto con lui, esplose. Una vecchia donna barcollò nel vuoto, guardando Meng Hao con espressione di terrore. Tossendo sangue, si lanciò verso la Lady Drago-Serpente, la afferrò e scappò.


La vecchia donna era il Protettore del Dao della Lady Drago-Serpente, ma anche lei era terrorizzata.


“Giovane Signora, dobbiamo scappare! Quest’uomo… non è affatto ferito!”


Vedendo che la Lady Drago-Serpente stava scappando, Meng Hao sorrise anche se era un sorriso glaciale. Improvvisamente mosse la mano verso la donna in fuga.


“Richiamo il Karma per formare un mandato vincolante. A partire da oggi… mi dovrai dei soldi!” Immediatamente dei Fili del Karma apparvero sopra la Lady Drago-Serpente. Meng Hao si allungò e afferrò il più luminoso dei fili, ponendoci sopra un marchio.


Dei forti rumori si avvertirono quando la Lady Drago-Serpente tossì sangue. Il suo cuore era ora pieno di una paura indescrivibile, specialmente quando vide il pezzo di carta luminoso che volteggiava sul palmo di Meng Hao. Improvvisamente si sentì come se avesse perso qualcosa di importante e la sua paura crebbe.


Fu a questo punto che un freddo sbuffo riecheggiò nel cielo e una nebbia di sangue scese sopra Meng Hao.


“Ah, un altro,” disse, ridacchiando. Invece di rimanere ad aspettare si trasformò improvvisamente in un raggio di luce prismatica che si lanciò nel cielo.


Comunque, dalla distanza sembrava come se stesse cercando di scappare.


Proprio quando Meng Hao stava per iniziare a combattere, il prete Daoista apparve a mezz’aria, brillando con un enorme sorriso mentre gridava: “Sii un bravo ragazzo, mio giovane discepolo, non correre!”




                                


                                



