---
title: Capitolo 1225 - Maestro, salvami!
pubDate: 2025-03-20T11:49:56.702Z
tags:
    - issth
---


Proprio quando Meng Hao stava per lanciarsi nel cielo e iniziare a volare, il prete Daoista apparve a mezz’aria con un sorriso brillante mentre gridava: “Non andartene, mio giovane discepolo!”


Anche se le sue urla sembravano tranquille, fecero scuotere il cielo come se stesse per crollare. Infatti, guardando in alto, si sarebbero viste aprire una serie di increspature ovunque.


La nebbia rossa che stava per ricoprire ogni cosa si ritirò improvvisamente, come se chiunque fosse nascosto al suo interno avesse iniziato a tremare e fosse stato costretto alla ritirata.


Questo improvviso cambio di eventi sconvolse Meng Hao e lo intristì. Il suo piano originale era stato quello di lasciare il Pianeta del Fiume Luo e, nel mentre, incitare i Prescelti a combattere in quella nebbia rossa per poi usare il Mandato del Karma per costringerli a dovergli dei soldi.


Come avrebbe potuto immaginare che il prete Daoista avrebbe interferito?


Il livello della base di coltivazione di questo prete Daoista fece spalancare leggermente gli occhi di Meng Hao. Occupava chiaramente una posizione molto alta nella Setta Nobile e Virtuosa e dal modo in cui aveva gridato prima, Meng Hao poteva dire che era un Signore con 3 Essenze del Dao, paragonabile all’Eccelso Anima Nera, o forse un po’ superiore ad esso.


Quello rese Meng Hao ancora più triste di prima.


Quando ancora non poteva combattere gli esperti del Reame del Dao non ne aveva praticamente mai incontrato uno. Ma ora che era in grado di batterli sembravano sbucare fuori da ogni dove.


La realtà della situazione era che, essendo ora in una posizione molto diversa, anche le persone che incontrava erano differenti. In ogni Montagna e Mare il numero di esperti del Reame del Dao non superava quello di alcune dozzine. La maggior parte diventava Patriarca di sette e, così, non erano il tipo di coltivatore ordinario che si incontrava.


Prendiamo, per esempio, il Patriarca Anima Nera. In una setta con centinaia di migliaia di coltivatori, c’era solo un coltivatore del Reame del Dao, il Patriarca Anima Nera!


Eppure, siccome Meng Hao poteva combattere gli esperti del Reame del Dao, era naturale che una volta coinvolto in una situazione particolare, fossero proprio questi a dover intervenire per risolverla. Per quanto riguarda il prete Daoista della Setta Nobile e Virtuosa, era davvero un Signore a 3 Essenze del Dao, ed era uno dei tre esperti del Reame del Dao della setta.


Infatti, non era nemmeno il più potente, ma il secondo! Per avere tre esperti del Reame del Dao significava che la Setta Nobile e Virtuosa era in un’alta posizione all’interno dell’Alleanza del Dio Celeste, cosa che ricordava molto la Nona Montagna e Nono Mare.


“Non c’è bisogno di scappare, mio giovane discepolo! Vieni, vieni, torna da me nella Setta Nobile e Virtuosa. Con me intorno, nessuno oserà alzare un dito su di te!” Il prete Daoista si avvicinò, guardando Meng Hao ad occhi spalancati. Meng Hao si fece indietro inconsciamente.


Il prete Daoista non sembrava essersene accorto. Più guardava Meng Hao, più si agitava per quella nobile e virtuosa aura che emanava, apparentemente molto speciale. Anche se l’aura stava svanendo, era comunque ancora visibile. In effetti, era l’aura più visibile che il prete Daoista avesse visto da anni.


“Aiiiii, se solo ti avessi trovato prima che iniziassi a praticare la coltivazione. Ti avrei potuto crescere come l’esperto più potente della Setta Nobile e Virtuosa! Però, non è troppo tardi. Vieni, vieni. Il tuo nome è Meng Hao, giusto? Sai, se ti unirai alla Setta Nobile e Virtuosa potrai avere un nome Daoista! Il mio nome Daoista è Nobile Ran. Lasciami pensare un secondo…” Il prete Daoista si schiaffeggiò una coscia. Sorridendo radiosamente, disse: “Ce l’ho! Il tuo nome Daoista sarà Virtuoso Haowie!”


I discepoli della Setta Nobile e Virtuosa intorno a lui si scambiarono delle occhiate incuriosite. Improvvisamente non stavano più guardando Meng Hao con ostilità, ma piuttosto con simpatia.


Meng Hao stava diventando leggermente verde in faccia. Il Virtuoso Haowie, il Virtuoso Haowie… quando sentì quel nome non era sicuro se ridere o piangere. Se non fosse stato per il fatto che aveva capito che il prete Daoista non aveva alcun intento negativo nei suoi confronti, se ne sarebbe già andato inferocito.


“Questo è ridicolo!” disse Meng Hao, arrotolando la manica. Con volto freddo, grugnì ignorando il prete Daoista e girando per lanciarsi in cielo. Voleva lasciare il Pianeta del Fiume Luo ma allo stesso tempo era diffidente nei confronti del prete Daoista.


Anche se Meng Hao poteva percepire che l’uomo non voleva fargli del male, era comunque meglio essere prudenti. Per essere sicuro che l’uomo non cercasse di fermarlo si trasformò in un Roc azzurro, sbatté le ali e si librò in aria, lasciando dietro di sé nulla, se non una serie di onde d’urto.


Il prete Daoista rimase al suo posto e non fece nulla per fermare Meng Hao. Invece, si limitò a guardarlo con un sorriso ampio. I discepoli della Setta Nobile e Virtuosa dietro di lui avevano una strana espressione sul viso mentre cercavano di capire esattamente cosa avrebbe fatto il loro Patriarca confusionario.


“Bene, se vuoi andartene non ti fermerò. Comunque, siamo destinati ad essere Maestro e apprendista, Virtuoso Haowie. È stato deciso dalle Montagne e dai Mari. È stato deciso… che nel giro di qualche respiro tornerai.” Le parole del prete Daoista erano molto misteriose. Rimase lì, con le mani unite dietro la schiena, sembrando in tutto e per tutto un essere trascendente. Basandosi sul suo aspetto fisico e basta, non sembrava per nulla ordinario.


Meng Hao accelerò sotto forma di Roc azzurro e nel giro di qualche respiro riuscì a vedere che nella volta celeste si trovavano decine di migliaia di raggi di luce.


L’intento omicida ribolliva e infuriava, distorcendo la volta celeste. Se quello fosse stato tutto, non sarebbe stato nemmeno troppo grave. Meng Hao avrebbe avuto comunque la possibilità di andarsene, ma presto realizzò che tra quei raggi di luce c’erano le fluttuazioni di almeno dieci esperti del Reame del Dao.


Tutti si stavano lanciando verso di lui.


Persino lo scalpo di Meng Hao iniziò a prudere quando pensò a quei dieci esperti del Reame del Dao. Senza pensare al fatto che tra quelle decine di auree, due di esse superavano il livello dei Signori del Dao! Non c’era modo per lui di fuggire! Anche se in qualche modo fosse riuscito ad uscire dal Pianeta del Fiume Luo non sarebbe comunque riuscito ad evitare di venire eliminato.  Sfortunatamente… Il Patriarca Anima Nera odiava Meng Hao così tanto che era disposto a trattare sé stesso brutalmente.


Forse i coltivatori potevano ignorare l’idea di averlo come schiavo per un migliaio di anni, ma per una setta nella sua interezza era una tentazione troppo grande!


Avrebbero fatto tutto il possibile per averlo!


“Alleanza del Dio Celeste…” disse Meng Hao con occhi brillanti di gelo. Con un sospiro, ruotò gli occhi, si voltò e si diresse di nuovo verso la superficie del Pianeta del Fiume Luo.


Proprio quando tornò indietro, i dieci esperti del Reame del Dao unirono le forze per attaccare. I boati riempirono l’aria mentre il potere di molte Essenze di materializzò, trasformandosi in un flusso di luce brillante, quasi come un’enorme frusta che tagliò il vuoto verso Meng Hao proprio mentre questo stava tornando verso le terre del Pianeta del Fiume Luo.


Allo stesso tempo, il resto dei coltivatori si spinse in avanti ad una velocità esplosiva.


Di nuovo sul Pianeta del Fiume Luo, i coltivatori delle quattro sette locali avevano appena visto Meng Hao andarsene. Pochi momenti dopo era tornato sembrando molto sconvolto; innumerevoli raggi di luce si vedevano dietro di lui nella volta celeste, così come un flusso di luce a sette colori.


Mentre il flusso di luce a sette colori si avvicinava, il volto di Meng Hao si contrasse e urlò rapidamente verso il prete Daoista


.
“Maestro, salvami!”


Il prete Daoista che sembrava trascendentale si schiarì la gola. Mantenendo le mani unite dietro la schiena, guardò lentamente in alto e disse: “Chi sta chiamando il Maestro?”


Sembrava sul punto di rifiutare, ma in realtà era abbastanza compiaciuto di sé stesso.


Meng Hao sorrise amaramente. Dietro di lui, il flusso di luce si stava avvicinando, ricolmo di intento omicida. Se lo avesse toccato non sarebbe morto all’istante ma avrebbe riaperto le ferite che aveva appena finito di curare.


Stringendo i denti, disse: “Io… Io sono il Virtuoso Haowie, oh Maestro, se non mi salvi adesso, allora non ti riconoscerò mai come Maestro!”


Immediatamente, gli occhi del prete Daoista iniziarono a brillare come un sole e una luna.


“Ah, non temere, mio giovane discepolo! Il Maestro sta arrivando!”


Ridendo con eccitazione e sembrando in qualche modo compiaciuto, fece un passo avanti. Quando il suo piede toccò terra, si ritrovò tra Meng Hao e il flusso di luce a sette colori. Improvvisamente sollevò la mano destra in aria, come se stesse impugnando un pennello, ed iniziò a scrivere dei caratteri in aria.


“Come osate voi bastardi prendervela con il mio discepolo? Il Virtuoso Haowie è una persona di tutto rispetto, con un’aura nobile e virtuosa! Ogni suo nemico è anche mio nemico! Siete sul confine del Pianeta del Fiume Luo e questa è la Setta Nobile e Virtuosa! Fatemi un favore e andate a farvi fottere!”


I colori brillarono in cielo mentre un forte vento iniziò a stormire. Mentre il prete Daoista muoveva la mano per formare i caratteri, dei simboli magici brillarono e allo stesso tempo esplose da lui un’aura nobile e virtuosa.


Quello sembrò incitare l’aura del Pianeta del Fiume Luo stesso, che insorse e si schiantò contro il flusso di luce a sette colori.


Dei fortissimi boati si sentirono ovunque mentre il flusso di luce tremava e crollava in pezzi. Allo stesso tempo, l’aura nobile e virtuosa si lanciò ancora oltre nel cielo, diventando un’invisibile colonna di qi che fece tremare l’intera volta celeste. I coltivatori in arrivo erano scioccati e si fermarono sul posto, senza osare avvicinarsi oltre.


Si avvertirono ovunque urla di rabbia dopo il crollo del flusso di luce.


“Xu Ran, babbeo, sei pazzo!?”


“È sempre stato pazzo!”


“Quello è Meng Hao! Non è il tuo apprendista, è l’assassino che ha distrutto l’intera Società dell’Anima Nera!”


“Xu Ran, la Setta Nobile e Virtuosa sta veramente violando gli ordini dell’Alleanza del Dio Celeste?”


Il suono delle loro grida riecheggiò, facendo tremare la terra e invertendo il flusso dei fiumi, scuotendo tutte le creature viventi.


“Potrò essere pazzo qualche volta, ma non oggi!” rispose il prete Daoista, con voce tonante. “Siete voi i pazzi! Potrete non essere in grado di vederlo, ma io lo vedo chiaramente: Meng Hao ha un’aura nobile e virtuosa! Il fatto che l’abbia significa che chiunque lui abbia ucciso meritava di morire! Se ha sterminato Società dell’Anima Nera significa... che i Cieli, la stessa Ottava Montagna e Ottavo Mare, e persino il volere dell’intera Sfera della Montagna e del Mare volevano che la Società dell’Anima Nera venisse sradicata! Non importa chi sia, se Meng Hao o un qualsiasi altro Hao. Oggi, è il mio apprendista, il Virtuoso Haowie!” Con questo, arrotolò la manica riempiendo Cielo e Terra di boati mentre richiamava nuovamente il potere del Pianeta del Fiume Luo, che insorse nella volta celeste.


Ovviamente, fare una cosa simile per due volte, combattere contro gli esperti del Reame del Dao e contro innumerevoli altri coltivatori, lo lasciò senza energie, con il sangue che colava dalla bocca.


Meng Hao era scosso. Guardò in silenzio verso il prete Daoista, sentendosi un po’ commosso. Dopo aver sentito l’uomo parlare della sua aura nobile e virtuosa, Meng Hao iniziò a chiedersi se avesse veramente qualcosa a che fare con il flusso di qi della Sfera della Montagna e del Mare.


Ora erano ad un punto di stallo. I coltivatori che erano venuti ad uccidere Meng Hao rimasero nella volta celeste, non volendo entrare nel Pianeta del Fiume Luo. Quello era uno dei pianeti originali dell’Ottava Montagna e Ottavo Mare, non un pianeta artificiale creato da qualche coltivatore potentissimo. Era stato creato insieme all’Ottava Montagna e Ottavo Mare ed era uno dei quattro pianeti simili ad essa. Tutte le sette potenti di quei pianeti primari erano parti importanti dell’Alleanza del Dio Celeste.


Inoltre… avevano magie segrete che li rendevano capaci di controllare il potere di quegli stessi pianeti!




ragazzi/e oggi carico almeno 3 capitoli per recuperare quelli delle settimane scorse, vi preannuncio che sono bellissimi! li sto divorando!


-Swashbuckler
                                


                                



