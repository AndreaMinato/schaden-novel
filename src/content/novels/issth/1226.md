---
title: Capitolo 1226 - Il qualcosa-qualcosa incantesimo del Sigillo dei Cieli!
pubDate: 2025-03-20T11:49:56.702Z
tags:
    - issth
---


2/10 cap arretrati


Nel mezzo di quell’intenso stallo, il prete Daoista lanciò indietro la testa e si accarezzò orgogliosamente la manica.


“Discepoli della Setta Nobile e Virtuosa, ascoltate i miei ordini!” disse a voce alta. “Accompagnate il vostro Zio Anziano alla setta!”


I discepoli della Setta Nobile e Virtuosa stavano tremando nei loro stivali. Guardarono verso le forze allineate contro di loro nel cielo, poi di nuovo verso Meng Hao e il prete Daoista, con dei sorrisi amari sul volto. Dopo un momento di esitazione sospirarono, unirono le mani di fronte a Meng Hao e si voltarono per andarsene.


Gli altri coltivatori presenti, così come le forze nella volta celeste, guardarono mentre Meng Hao e il resto della Setta Nobile e Virtuosa se ne andavano. Il prete Daoista sembrava estremamente compiaciuto di sé stesso mentre raggiungeva Meng Hao e si metteva a camminare al suo fianco, ridendo di cuore.


“Il Virtuoso Haowie. Bene, cosa ne pensi? Dovremmo forse cambiare il nome Daoista?” Meng Hao esitò, guardando prima verso il prete e poi verso gli altri discepoli della Setta Nobile e Virtuosa. Alla fine sospirò.


“Uh... no, non c’è bisogno di cambiarlo.”


“Va bene, allora è deciso!” Il prete Daoista diede qualche pacca sulla spalla di Meng Hao.


“Signore…” prima che Meng Hao potesse dire altro, il prete Daoista lo guardò con rabbia.


Meng Hao sorrise beffardamente.


“Erm… Maestro… Uhm… l’Alleanza del Dio Celeste ha messo una taglia sulla mia testa. Se torno con lei alla Setta Nobile e Virtuosa, signore, ho paura che questo creerebbe scompiglio…” Meng Hao si sentiva veramente in dovere di avvisarlo. Inizialmente aveva semplicemente pensato di manipolare la Setta Nobile e Virtuosa per usare il suo potere, ma il modo in cui il prete Daoista lo aveva preso sotto la propria ala lo aveva commosso, e ora aveva paura di trascinare l’intera setta nei suoi problemi.


“Sciocchezze!” disse il prete Daoista, sembrando completamente tranquillo. “La Setta Nobile e Virtuosa è la setta numero uno del Pianeta del Fiume Luo, ed è famosissima nell’Alleanza del Dio Celeste. Perché dovremmo avere paura? Cosa siamo, bambini? Tutto quello che hai fatto è stato sterminare la Società dell’Anima Nera, giusto? Bene, uno di questi giorni quando sarò di buon umore, andrò anche io a sterminare una setta. Non c’è modo che l’Alleanza del Dio Celeste metta una taglia sulla MIA testa!”


Meng Hao era senza parole. Anche se quello che aveva detto il prete Daoista aveva senso, se Meng Hao fosse diventato veramente un discepolo della Setta Nobile e Virtuosa, allora tecnicamente sarebbe stato anche parte dell’Alleanza del Dio Celeste. In quel caso, tutto quello che era successo sarebbe stato considerato un affare interno dell’Alleanza del Dio Celeste.


Se fosse successo, ci sarebbe stata una pletora di opzioni per risolvere la situazione. Comunque, Meng Hao aveva la sensazione che le cose non sarebbero andate lisce come credeva il prete Daoista.


Cosa più importate era lo status di Meng Hao… quello di un coltivatore straniero all’Ottava Montagna e Ottavo Mare!


Il tempo passò. Continuarono uno di fianco all’altro, guidati dal prete Daoista verso un enorme monastero che consisteva in tre montagne torreggianti. In cima ad ogni montagna si trovava una statua circondata da ammassi di pagode e edifici. In mezzo alle tre montagne c’era un Tempio del Rito Daoista.


Il fumo di incenso vorticava in aria e il suono del rintocco delle campane era ben udibile. Delle gru si alzarono in aria e diverse creature Immortali si videro ciondolare lì attorno, chiaramente in pace con i coltivatori locali.


Quella era la Setta Nobile e Virtuosa. Mentre Meng Hao si guardava intorno poteva vedere l’aura potente di Cielo e Terra che riempiva la setta. Dentro l’aura era ben visibile un senso di integrità che fece sentire la Setta Nobile e Virtuosa come qualcosa di antico e onorabile.


Quello era solo quello che riuscì a vedere a colpo d’occhio. Quando ampliò lo sguardo e ammirò tutto più da vicino, rimase di stucco nello scoprire quante altre cose era in grado di vedere… il flusso di qi della Sfera della Montagna e del Mare!


Incredibilmente, la Setta Nobile e Virtuosa aveva una parte del flusso di qi della Sfera della Montagna e del Mare. Anche se non era molto, indicava che quel posto era amato dalla Sfera della Montagna e del Mare.


Sul cancello principale erano visibili quattro caratteri, audaci e potenti. Era impossibile capire da quanti anni esistessero, ma guardarli ti riempiva di strane sensazioni, come se quei caratteri fossero eterni, e non potessero scomparire.


I quattro caratteri dicevano: Rappresenta il Cielo; Amministra il Dao!


“Il flusso di qi delle Montagne e dei Mari…” mormorò Meng Hao mentre entrava nel monastero. “Un’aura nobile e virtuosa… Rappresenta il Cielo nell’amministrare il Dao!”


Non appena i discepoli della Setta Nobile e Virtuosa entrarono nella loro setta, molti raggi di luce apparvero nell’aria sopra di loro. Quelli erano i coltivatori che erano venuti per uccidere Meng Hao, e stavano ora circondando la Setta Nobile e Virtuosa.


Persino i dieci coltivatori del Reame del Dao arrivarono ed occuparono dieci diverse postazioni equidistanti dalla setta. Il potere delle fluttuazioni delle loro basi di coltivazione era molto minaccioso ed autoritario.


I boati si sentirono in ogni dove mentre l’aura nobile e virtuosa dentro la Setta Nobile e Virtuosa si condensava, diffondendosi fino a coprire l’intera setta. Il grande incantesimo di protezione della setta venne attivato, offuscando l’intera setta dalla prospettiva di quelli all’esterno. Le uniche cose che molte persone potevano vedere chiaramente erano le tre grandi statue in cima alle montagne.


Una di quelle statue impugnava una spada, un’altra una pergamena e l’ultima era vestita in abiti scolastici e aveva le mani unite dietro la schiena mentre guardava verso il cielo.


Quando gli esperti del Reame del Dao videro quelle tre statue dall’esterno, i loro occhi si spalancarono e dissero: “I Tre Santi Nobili e Virtuosi…”


Non appena Meng Hao mise piede nella setta, una voce potente riecheggiò immediatamente.


“Portatemi Meng Hao, ora!” Quando gli altri discepoli sentirono quella voce, si inchinarono immediatamente con rispetto. Il prete Daoista era l’unico i cui occhi brillavano di rabbia mentre si dirigeva verso la cima più alta delle tre montagne.


Meng Hao lo seguì. I due si mossero velocemente verso la montagna con la statua dello studente che guardava il cielo. Ai piedi della statua c’era un tempio, fuori dal quale si potevano vedere due ragazzi seduti a gambe incrociate. Quando videro il prete Daoista si misero immediatamente in piedi e unirono le mani in segno di rispetto.


Il prete Daoista non disse nulla ma li seguì verso l’entrata del tempio. Meng Hao stava per seguirli quando si voltò e disse: “Il Maestro andrà da solo. Voglio vedere se le mie parole contano ancora qualcosa nella Setta Nobile e Virtuosa.”


Meng Hao si immobilizzò. Quando guardò il tempio di fronte a lui capì che al suo interno si nascondeva un’entità terrificante, che emanava fluttuazioni che provocarono una forte pressione.


“Tre Essenze fanno un Signore del Dao. Quattro, cinque e sei Essenze sono quelle dei Sovrani del Dao… la persona dentro al tempio è un Sovrano del Dao!” le pupille di Meng Hao si restrinsero. Aveva affrontato un Signore del Dao con 3 Essenze, era stato costretto a rischiare la sua vita in combattimento e ancora non era stato in grado di sudarsi una vittoria. Se avesse affrontato un Sovrano del Dao, anche uno con quattro Essenze, avrebbe certamente perso.


Ogni Essenza nel Reame del Dao creava una grande differenza. La differenza tra un Signore del Dao e un Sovrano del Dao era come la differenza tra Cielo e Terra. Per questo, il livello di difficoltà nel passare dall’essere un Signore del Dao ad essere un Sovrano del Dao era incredibile.


Inoltre, era importantissimo che nella sfera della Montagna e del Mare, i Sovrani del Dao non fossero comuni. Persone del genere erano qualificate per competere per la posizione di Signore della Montagna e del Mare!


Meng Hao fece un respiro profondo e aspettò in silenzio. I due ragazzi che stavano di guardia lo osservarono con curiosità. Non avevano lasciato la montagna di recente, quindi non avevano idea di chi fosse Meng Hao o di quello che avesse fatto.


Il tempo passò e dal tempio non si sentiva un suono. Dopo un po’ i due ragazzi non poterono trattenersi dal porre a Meng Hao qualche domanda. Uno sembrava guardarlo con simpatia mentre l’altro lo guardava con espressione curiosa mentre chiese: “Sei il nuovo apprendista del Patriarca Nobile Ran?”


Quando Meng Hao annuì in risposta, i due ragazzi si scambiarono uno sguardo, poi tornarono a posarlo su Meng Hao. Questa volta entrambi avevano un’aria simpatica sul volto. Iniziarono a parlare a turni:


“Mentre stavo leggendo gli antichi registri… ho visto che 1700 anni fa Patriarca Nobile Ran accettò un apprendista, che morì due mesi dopo!”


“1500 anni fa ne ha accettato un altro e anche lui è morto due mesi dopo…”


“1300 anni fa prese un terzo apprendista, che morì poco dopo.”


“Ad oggi il Patriarca Nobile Ran ha avuto otto apprendisti e nessuno di loro ha superato i tre mesi. Sono morti tutti e tra l’altro sono morti in modi molto strani…”


“Cosa intendi con strani?” chiese Meng Hao, in qualche modo stupito.


“Uno è stato colpito da un fulmine. Non è morto con il primo colpo, ce ne sono voluti dozzine. Dopo la sua morte il cielo si è rasserenato subito…”


“Un altro è morto esplodendo spontaneamente durante la coltivazione… Oh, e un altro ha preso fuoco ed è morto tra le fiamme. Un altro è stato sfortunato per due mesi interi finché improvvisamente una meteora gli è caduta in testa dal cielo, schiacciandolo. Beh, il punto è, sono tutti morti in modi diversi.”


Gli occhi di Meng Hao si spalancarono; non poteva credere alle proprie orecchie.


Stava proprio per fare altre domande quando il tempio apparentemente tranquillo iniziò ad emanare forti increspature, come se ci fosse in atto una disputa. Dopo il tempo necessario ad un bastoncino di incenso per bruciare, il prete Daoista scoppiò di rabbia. Dopo aver fatto qualche passo avanti si voltò e fissò il tempio.


“Potrai essere un Sovrano del Dao e potrai anche essere il Primo Patriarca della Setta Nobile e Virtuosa, ma la tua visione del mondo non supera l’Ottava Montagna e l’Ottavo Mare! Mi rifiuto di credere che con la tua base di coltivazione non sei in grado di vedere l’aura nobile e virtuosa di questo mio apprendista!”


Il tempio rimase completamente in silenzio. Non si sentì alcuna risposta. Il prete Daoista sbatté il piede a terra e iniziò a camminare con rabbia. Quando superò Meng Hao posò gli occhi su di lui, e Meng Hao lo seguì solennemente.


Lasciarono la montagna centrale e si diressero verso la montagna a sinistra, quella con la statua che impugnava la spada.  Ai piedi della statua c’era un altro tempio. Dopo essere entrato nel tempio, il prete Daoista guardò con rabbia oltre la sua spalla verso il picco centrale.


“Maestro, penso che dovrei andarmene,” disse lentamente Meng Hao. Non riusciva a smettere di pensare a quello che gli avevano detto i due ragazzi poco prima.


“Andartene? E dove pensi di andare?” disse con stizza il prete Daoista. “L’Alleanza del Dio Celeste è enorme, e i portali di teletrasporto sono ancora sigillati. Se metti un piede fuori, centinaia di migliaia di coltivatori cercheranno di ucciderti, forse anche di più. Potrai essere riuscito a sterminare la Società dell’Anima Nera ma puoi davvero sterminare l’intera Alleanza del Dio Celeste? Allora, puoi?”


“No, al momento no,” disse con calma Meng Hao.


“Anche se potessi, non te lo lascerei fare. Se fossi il tipo di persona che facesse una cosa simile, come potrei avere il coraggio di dichiarare che sei il mio apprendista? Inoltre, è chiaro che io abbia un modo per teletrasportarti fuori da questa Alleanza del Dio Celeste! Ti ho fatto guadagnare due mesi di tempo, durante i quali starai qui e cercherai di convincere sempre più persone a circondare la setta. Poi, quando il tempo sarà giunto, ti teletrasporterò fuori e le cose saranno molto più tranquille.” Il prete Daoista sospirò profondamente. Ovviamente non aveva notato come Meng Hao aveva sussultato al sentir nominare quel lasso di tempo di due mesi.


“È un peccato che una cosa del genere sia successa proprio quando sei diventato mio apprendista.” Improvvisamente il prete Daoista sembrò impazzire. Gesticolando ampiamente verso le persone che assediavano la setta, lasciò correre un lungo fiume di imprecazioni e insulti, dopodiché sbatté il piede a terra.


“Dannazione. Ho avuto otto apprendisti in tutti questi anni, e alla fine sono tutti morti. Ora che ne ho un nono, non lo lascerò morire, non importa come. Virtuoso Haowie, è giunto il momento che io ti istruisca sulla magia Daoista più potente, più misteriosa e più invincibile della Setta Nobile e Virtuosa. Si chiama <em>Il Dao è nel Mio Cuore, la Volontà è nei Miei Occhi, Prenderò possesso delle Montagne e dei Mari; Incantesimo di Sigillo dei Cieli!</em>” Gli occhi del prete Daoista erano iniettati di sangue e quando pronunciò quelle ultime parole, Incantesimo di Sigillo dei Cieli, le disse in modo molto drammatico, una parola alla volta.


“Se riuscirai a gestire quest’arte” continuò solennemente, “allora in futuro sarai sicuramente invincibile nella Sfera della Montagna e del Mare!”


“Erm… Maestro,” tentò di dire Meng Hao, “anche gli altri otto discepoli hanno studiato il… Qualcosa-Qualcosa Incantesimo di Sigillo dei Cieli?”


“Non è il Qualcosa-Qualcosa Incantesimo di Sigillo dei Cieli! È <em>Il Dao è nel Mio Cuore, la Volontà è nei Miei Occhi, Prenderò possesso delle Montagne e dei Mari; Incantesimo di Sigillo dei Cieli! </em>Per quanto riguarda gli altri Fratelli Anziani, ovviamente l’avevano studiato. Ognuno di loro lo aveva fatto. Sfortunatamente… prima che ciascuno di loro potesse finire, sono morti.” Il prete Daoista sembrava triste, molto triste, e non stava affatto fingendo.




Nde. [Swashbuckler] volevo farvi notare che questo incantesimo in inglese è “The Dao is My Heart, The Will is in My Eyes, I Shall Possess the Mountains and Seas, Seal the Heavens Incantation!” vi ricorda qualcosa? XD
                                


                                



