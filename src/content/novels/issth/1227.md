---
title: Capitolo 1227 - Il prete Daoista!
pubDate: 2025-03-20T11:49:56.703Z
tags:
    - issth
---


3/10 cap arretrati


<em>"Il Dao è nel Mio Cuore, la Volontà è nei Miei Occhi, Prenderò possesso delle Montagne e dei Mari; Incantesimo di Sigillo dei Cieli!”


<em>Meng Hao era appena arrivato nella Setta Nobile e Virtuosa. Era sera: il sole tramontava in lontananza e soffiava una brezza fresca che faceva ondeggiare i fiori e la vegetazione che ricopriva le montagne. Meng Hao fissò con perplessità quel suo Maestro, la cui inaffidabilità poteva essere superata solo dal Patriarca Affidabilità...


<em>Ascoltò in silenzio come il prete Daoista iniziò a spiegare il cosiddetto Incantesimo del Sigillo dei Cieli eccetera eccetera.


<em>“È un incanto incredibilmente potente. Super potente! Invincibilmente potente!”</em>


<em>“Il suo creatore è un super genio unico nel suo genere nell'Ottava Montagna e Mare-- no, ad essere precisi, non è mai esistito nessuno come lui dalla creazione della Sfera della Montagna e del Mare!”


<em>“Il primo prerequisito di quest'incantesimo è che tu sia in possesso di un'aura nobile e virtuosa. Inoltre, devi avere un cuore impavido. Devi mettere l'Ottava Montagna e Ottavo Mare all'interno del tuo cuore, e poi fare lo stesso per tutti gli altri, fino a che tutte le Nove Montagne e Mari siano dentro di te. Dopo questo, puoi... costringere la Sfera della Montagna e del Mare a riconoscerti come suo Signore!”</em>


<em>“Se ci riesci, avrai completato il primo passo dell'incanto. Poi viene il secondo passo, Sigillare i Cieli. Dovrai sigillare ognuno dei 33 Cieli, che in cambio faranno incrementare la tua base di coltivazione del 100% con ogni sigillo!”</em>


<em>“Dopo aver sigillato i 33 Cieli, poi, teoricamente parlando, la tua base di coltivazione dovrebbe essere 33 volte più potente!” Mentre parlava, il prete Daoista aveva in viso un'espressione di reminiscenza e un'aria profondamente antica.”</em>


<em>Meng Hao esitò per un istante. Vedendo quanto sembrava rapito il prete Daoista, non poté trattenersi dal domandare, “E dopo questo...?”</em>


<em>“Dopo questo? Non c'è niente dopo questo,” gli rispose il prete, fissandolo. “A quel punto ormai sarai invincibile. Non ti servirà nient'altro dopo questo. È anche difficile immaginare qualcosa di più! Davvero impossibile!”</em>


<em>Dopo un momento di silenzio, Meng Hao chiese, “Maestro, um... signore, hai creato tu l'Incantesimo del Sigillo dei Cieli eccetera eccetera, vero?”</em>


<em>“Hahaha! Dunque, allora sei all'altezza delle mie aspettative come discepolo, anche se non sei intelligente quanto me. Ottima deduzione. Visto che mi hai scoperto, il tuo Maestro non ti nasconderà oltre la verità. Hai assolutamente, innegabilmente ragione. Aii. Il tuo Maestro mantiene questo segreto da duemila anni; finalmente posso ammetterlo ad alta voce.”</em>


<em>“Virtuoso Haowie, ascolta bene. </em><em>Il Dao è nel Mio Cuore, la Volontà è nei Miei Occhi, Prenderò possesso delle Montagne e dei Mari; Incantesimo di Sigillo dei Cieli</em><em>!</em><em> è stato creato da me. È la più potente, la più misteriosa e la massima magia Daoista nella Setta Nobile e Virtuosa!” Il prete Daoista fece frusciare la manica e alzò in aria la mano destra con fare teatrale.</em>


<em>Meng Hao ridacchiò beffardamente, poi improvvisamente realizzò di avere un problema.</em>


<em>Il prete Daoista lo guardò con la coda dell'occhio, evidentemente contrariato. “Questo è il punto in cui devi acclamarmi!”</em>


<em>Meng Hao restò in silenzio, ma il prete restava tenacemente nella sua posizione. Dopo un lungo, imbarazzante silenzio, Meng Hao ripensò a come l'uomo l'aveva protetto, e sospirò. Sforzandosi di sembrare entusiasta, disse, “Maestro, sei davvero incredibile!”</em>


<em>Il prete rise di cuore, poi abbassò la mano.</em>


<em>“Credi al tuo Maestro. </em><em>Il Dao è nel Mio Cuore, la Volontà è nei Miei Occhi, Prenderò possesso delle Montagne e dei Mari; Incantesimo di Sigillo dei Cieli</em> <em>è incredibilmente potente. Considerando il livello della mia base di coltivazione, io posso usare solo il dieci percento del suo potere reale. Ma anche quel dieci percento è davvero, davvero, davvero potente! Decisamente più potente di me, te lo garantisco!” Il prete Daoista si stava vantando con tanta foga che, nonostante stesse cercando di dimostrarsi grande e potente, stava sputacchiando.</em>


<em>Dette queste parole, fece frusciare la manica, alzò in aria il dito indice e indicò direttamente il cielo sopra di sé. “Vieni, forza, è ora di allenarsi con l'incantesimo. Semplicemente guarda come faccio io.</em>


<em>“Il Dao è nel Mio Cuore!” ruggì, facendo echeggiare le parole per tutta la setta. Meng Hao non poté fare a meno di notare come tutti i discepoli del tempio dei riti Daoista alla base della montagna avevano abbassato la testa, imbarazzati. Riguardò verso il prete, incapace di bloccare il tic all'occhio.”</em>


<em>Poi il prete Daoista curvò le gambe a formare un cerchio... dopo di che alzò nuovamente la mano destra, ma questa volta la portò alla fronte.</em>


<em>“Fai come me!” disse, fissando Meng Hao. “Forza!”</em>


<em>Meng Hao si schiarì la gola e ripensò un'altra volta a come il prete lo avesse personalmente preso sotto la sua ala protettrice. Sospirando, piegò le gambe a formare un cerchio, e poi, con una certa difficoltà, alzò la mano verticalmente davanti alla fronte.</em>


<em>“Pronuncia le parole!” lo incoraggiò il prete.</em>


<em>Meng Hao strinse i denti e alla fine decise semplicemente di arrendersi. “Il Dao... Il Dao è nel Mio Cuore!” ruggì.</em>


<em>Gli occhi del prete brillarono, e rise. “Bene, molto bene. Ora, la seconda posizione.”</em>


<em>Quindi alzò la mano sinistra portandola orizzontalmente di fronte all'altra mano, a creare il carattere </em><em>十</em><em>.</em>


<em>“La Volontà è nei Miei Occhi!” ruggì. Non importava come si provasse a guardarlo, la posizione orizzontale della sua mano sinistra copriva completamente i suoi occhi.</em>


<em>Non avendo altra scelta, Meng Hao lo copiò subito.</em>


<em>“prenderò possesso delle Montagne e i Mari!” urlò il prete. Poi si accucciò a terra per balzare subito in aria, assomigliando in tutto e per tutto ad una rana....</em>


<em>Meng Hao lo guardò con occhi e bocca spalancati, ma alla fine strinse i denti e ripeté le sue mosse, balzando in alto....</em>


<em>“Incantesimo... del Sigillo... dei Cieli!” Mentre galleggiava a mezz'aria, il prete Daoista stese entrambe le mani di fronte a sé, buttò indietro la testa e ruggì. La sua voce risuonò in tutte le direzioni, diventando forte e chiara persino ai coltivatori che avevano circondato la setta, e sui cui visi ora erano comparse delle strane espressioni.</em>


<em>Meng Hao, invece, semplicemente non aveva il coraggio di urlare così forte le parole ‘Incantesimo del Sigillo dei Cieli’. Sorridendo amaramente, le pronunciò ad un volume più basso, e poi distese le braccia. Tutta l'area intorno a lui subito si riempì di... nulla. Non ci fu proprio nessun cambiamento.</em>


<em>“Non male!” gli disse il prete, con aria compiaciuta. “Continua ad allenarti per i prossimi due mesi. Credimi, è incredibilmente potente, invincibile nei Cieli e nella Terra. Può estendersi attraverso qualsiasi cosa nelle Montagne e nei Mari, e può persino annientare degli Eccelsi!”</em>


<em>Meng Hao non riusciva a pensare a nessuna risposta.</em>


<em>“D'accordo, per ora va bene così. Continuerai a fare pratica da solo, io ho alcune cose di cui occuparmi.” E con questo, il prete fece ondeggiare la manica e si diresse verso la base della montagna, svanendo rapidamente alla vista.</em>


<em>Meng Hao sospirò e si sedette a gambe incrociate. Con espressione corrucciata, iniziò a pensare a che opzioni aveva a disposizione per sfuggire alla caccia all'uomo dell'Alleanza del Dio Celeste, perché quel posto... non era un'opzione a lungo termine. Il prete Daoista era confusionario, ma il Primo Patriarca della Setta Nobile e Virtuosa non lo era, ed era evidentemente non intenzionato a permettergli di restare in maniera permanente.</em>


<em>Ovviamente, il prete aveva preteso con la forza di avere almeno quei due mesi di tempo.</em>


<em>“Beh, va bene,” pensò Meng Hao. “Sarà sufficiente perché io finisca di guarire e possa così ritornare al mio picco!” Con gli occhi che brillavano di una luce fredda, prese un respiro profondo e iniziò a meditare per guarire le sue ferite.</em>


<em>Non molto tempo dopo, in lontananza si sentirono dei boati, e un pilastro di luce sfrecciò nel cielo. All'interno di quella luce si distingueva l'ombra di una persona che apparentemente si stava teletrasportando in qualche altro luogo. Meng Hao aprì subito gli occhi e guardò attentamente da quella parte.</em>


<em>Si ritrovò così a guardare nella direzione in cui si trovava il portale del teletrasporto della Setta Nobile e Virtuosa.</em>


<em>La sua espressione per un attimo ebbe un fremito, poi riprese subito a concentrarsi sulle sue ferite.</em>


<em>Passò altro tempo: trascorsero velocemente dieci giorni... Durante quei dieci giorni, Meng Hao occasionalmente era sceso dalla montagna per guardare i discepoli della Setta Nobile e Virtuosa praticare la coltivazione, e poteva percepire il flusso di qi della Sfera della Montagna e del Mare, così come l'aura nobile e virtuosa. Sfortunatamente, poteva passare solo mezz'ora al giorno circa a curare le sue ferite. Il resto del tempo, veniva trascinato dal prete Daoista per allenarsi nell'Incantesimo del Sigillo dei Cieli eccetera eccetera.</em>


<em>All'inizio, Meng Hao era stato troppo educato per rifiutare, ma non gli ci volle molto per raggiungere il punto in cui semplicemente non ce la faceva più. Fortunatamente, comunque, l'allenamento non portò a nessun strano risultato: nessuna sventura, nessun fulmine, nessuna combustione spontanea.</em>


<em>Nonostante volesse rifiutarsi, ogni volta si ricordava di come il prete Daoista aveva preso posizione per lui contro tutti gli altri coltivatori nel cielo stellato, e così non riusciva a dire nulla. Quindi continuava, anche se con poca convinzione.</em>


<em>Ma poi un giorno, mentre scendeva dalla montagna passando attraverso una valle, gli capitò di sentire per sbaglio la conversazione di due discepoli.</em>


<em>“L'Anziano Nonno Nobile Ran è impazzito di nuovo... Ha passato gli ultimi dieci giorni, o qualcosa del genere, ad usare il portale del teletrasporto almeno dieci volte al giorno. Tutto quello che fa è mandare cose a caso in posti a caso. Che diamine sta facendo?!”</em>


<em>“Usare il portale del teletrasporto costa parecchie pietre dello spirito, specialmente se lo usi per inviare oggetti e farli rinviare indietro. E va ogni volta in un posto diverso...”</em>


<em>“Beh, non c'è niente che si possa fare a riguardo...” I due discepoli sospirarono.</em>


<em>Scosso, Meng Hao si affrettò verso il luogo in cui si trovava il portale, dove vide il prete Daoista consegnare alcune pietre dello spirito al discepolo incaricato. Apparentemente si stava preparando a teletrasportare alcune creature dello spirito a cui aveva fatto prendere delle forme umanoidi.</em>


<em>Percependo la presenza di Meng Hao, il prete si girò, e appena lo vide, rise di cuore.</em>


<em>“Ah, c'è il mio giovane discepolo! Vieni, torniamo ad allenarci ancora un po' nell'Incantesimo del Sigillo dei Cieli.” Fece un passo avanti e afferrò Meng Hao per il braccio, per poi dirigersi velocemente verso la vetta della montagna. Meng Hao non disse nulla durante il tragitto, e quando raggiunsero la sommità, si allenò nell'Incantesimo del Sigillo dei Cieli con insolito impegno. Eseguì meticolosamente ogni mossa, e persino urlò il più forte possibile le parole.</em>


<em>Dopo essersi allenato per qualche ora, Meng Hao improvvisamente chiese, “Maestro, perché hai usato così tanto il portale del teletrasporto negli ultimi giorni?”</em>


<em>“Perché?” rispose il prete, con aria sorpresa. “Beh, per te, ovviamente! Ho sempre detto che sei quasi intelligente quanto me in un giorno buono, ragazzino, quindi come puoi essere così ottuso?”</em>


<em>“Quando i due mesi saranno terminati, avrai bisogno di teletrasportarti fuori di qui. Visto che il portale è sigillato, è impossibile lasciare direttamente l'Alleanza del Dio Celeste, ma puoi teletrasportarti in regioni vicino alle uscite. Tuttavia, ci sono fin troppi metodi per interferire in un teletrasporto, qualcuno può persino interromperlo mentre sei a metà strada.</em>


<em>“Quindi, giusto per essere sicuri, sto confondendo un po' le acque. Se attivo il portale per più volte al giorno per due mesi di fila, allora le persone che ti cercano finiranno per spazientirsi gradualmente. Quindi alla fine potrai passare inosservato.”</em>


<em>Meng Hao sentì il suo cuore tremare mentre guardava il prete: era una persona che non aveva mai visto prima in vita sua, e tuttavia l'aveva commosso ripetutamente negli ultimi giorni.</em>


<em>Il mondo della coltivazione era un mondo freddo, in cui le persone costantemente combattevano e tramavano le une contro le altre: era un mondo cane mangia cane. Tuttavia, più il mondo era così, più diventavano preziosi simili atti di bellezza: rappresentavano qualcosa di indimenticabile, da tenere chiusi nel cuore per non separarvisi mai.</em>


<em>Forse restavano alcune qualità nei coltivatori a prescindere dal livello in cui praticavano la coltivazione. Dopotutto, alla fine, erano persone, e non animali.</em>


<em>Meng Hao guardò per un momento il prete Daoista, poi giunse le mani e si inchinò molto profondamente.</em>


<em>Nei giorni che seguirono, smise di allenarsi senza convinzione. Avrebbe seguito con impegno il prete nella pratica dell'Incantesimo del Sigillo dei Cieli. Era convinto che non si trattasse di una magia Daoista, ma piuttosto di qualcosa di inventato dal prete, frutto della sua immaginazione.</em>


<em>Alla fine, Meng Hao scoprì che il prete non era sempre stato così. Una volta, tanto tempo prima, aveva lasciato la setta e vi era ritornato gravemente ferito, la sua amata compagna era morta, e i suoi figli persi per il passare del tempo. Quando ritornò, era solo, e con sé non aveva nient'altro che un pezzo di pelle nera grande quanto una mano, e poi era caduto in coma.</em>


<em>Fu da quel momento che le sue idee, di tanto in tanto, avevano iniziato ad essere confuse. Per quanto riguardava la sua famiglia, non ne parlò mai. La setta cercò di indagare un po', ma non riuscì a trovare nessun indizio a riguardo.</em>


<em>Tuttavia, il prete Daoista iniziò, occasionalmente, a sedersi sulla cima della statua sulla vetta della montagna guardando lontano nel cielo, ridendo follemente, delirando, mentre le lacrime gli rigavano il viso.</em>


<em>In un mese di tempo trascorso nella setta, Meng Hao lo vide persino di persona una volta. La luna splendeva alta nel cielo mentre il prete sedeva sulla statua, ridendo o... forse piangendo.</em>




                                


                                



