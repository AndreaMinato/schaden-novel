---
title: Capitolo 1228 - Potere Supremo!
pubDate: 2025-03-20T11:49:56.703Z
tags:
    - issth
---


Era come una risata spaventosa, che, ad ascoltarla abbastanza a lungo, suonava come un pianto intessuto di un dolore indescrivibile.


Meng Hao fissò in silenzio il prete Daoista seduto sulla statua, poi chiuse gli occhi. Non era il momento adatto per disturbarlo: sapeva che in questo momento era in un mondo tutto suo.


All'alba, il prete sparì, per riapparire di fronte a Meng Hao, confusionario e inaffidabile come sempre.


Quando Meng Hao aprì gli occhi, si ritrovò davanti l'esuberante e vivace prete che sembrava non avere una sola preoccupazione al mondo. “Vieni, vieni, mio giovane discepolo, urla forte con il tuo Maestro.  Il Dao è nel Mio Cuore, la Volontà è nei Miei Occhi, Prenderò possesso delle Montagne e dei Mari; Incantesimo di Sigillo dei Cieli!”


Il tempo passava. Sempre più coltivatori si raccoglievano all'esterno della Setta Nobile e Virtuosa. Affollavano le terre e riempivano il cielo: oltre 1,000,000 coltivatori erano stati attratti nell'area dalla presenza di Meng Hao.


La Setta Nobile e Virtuosa sentiva su di sé una grande pressione, e gli incantesimi di protezione erano attivi giorno e notte. Nessuno osava rilassarsi nemmeno per un momento, e i discepoli erano costantemente in guardia.


Uno ad uno, arrivarono sempre più esperti del Reame del Dao. Alla fine ce n'erano quasi venti, e questo fece gravare tutta l'area di una pressione terrificante.


Di tanto in tanto quella folla di coltivatori causava la diffusione attraverso la terra di qualche increspatura, e la distorsione del cielo sotto le loro auree. La pressione era talmente forte che sembrava che i Cieli stessi stessero spingendola giù. I volti dei discepoli della Setta Nobile e Virtuosa non si aprivano in nessun sorriso, e in più di un'occasione, Meng Hao vide degli sguardi d'odio lanciati nella sua direzione.


Nonostante questa fosse la Setta Nobile e Virtuosa, dove veniva coltivata un'aura nobile e virtuosa, la pressione proveniente dall'esterno e il pericolo in cui correva ora, rendevano inevitabile il fatto che i suoi discepoli provassero rancore verso la persona che aveva causato tutto questo.


Ormai Meng Hao scendeva raramente dalla montagna: si limitava a sedere in silenzio, e guardare il portale del teletrasporto venire attivato dieci, a volte persino dodici, volte ogni giorno. Questo avveniva con tanta frequenza, che era diventato banale, e tutte le volte che il portale veniva attivato, tra le cose che venivano teletrasportate c'erano sempre figure dalle sembianze umane.


Ogni tanto, veniva usato diverse dozzine di volte di seguito. Questo assicurava che non restasse traccia di come stava venendo utilizzato, e, poco a poco, sfiniva completamente i coltivatori dell'Alleanza del Dio Celeste all'esterno, che cercavano di interrompere il processo di teletrasporto.


Il tempo passò in fretta, e ormai mancavano solo venti giorni allo scadere dei due mesi. Un pomeriggio, il prete trovò Meng Hao che si allenava nell'Incantesimo del Sigillo dei Cieli, e appena terminò improvvisamente gli disse, “Va bene, è passato abbastanza tempo. Non vogliamo che nessuno calcoli quanto esattamente, quindi te ne andrai ora!”


L'espressione di Meng Hao ebbe un sussulto e si fece seria, mentre si alzava lentamente in piedi. Giunse le mani e si inchinò profondamente, poi i due si affrettarono verso il portale del teletrasporto. Non era il loro primo viaggio insieme fino a lì: ci erano già stati in numerose occasioni. Non solo sarebbe stato difficile per chiunque si trovasse all'esterno indovinare cosa stesse davvero accadendo, ma avrebbe anche confuso chiunque all'interno della setta stesse prestando attenzione e passando l'informazione all'esterno.


Quando arrivarono al portale, questo era già stato attivato, e c'era qualcuno al suo interno, in attesa di essere teletrasportato. I discepoli intorno incaricati del portale non diedero loro alcuna attenzione particolare, in quanto erano abituati a vederli lì.


Il prete Daoista guardò Meng Hao e gli disse con voce roca: “Se riesci a teletrasportarti con successo, ti ritroverai vicino al confine dell'Alleanza del Dio Celeste. La zona di confine è troppo grande e non può essere sigillata del tutto, e questa sarà la tua opportunità. Avrai bisogno di essere quanto più veloce possibile per attraversare il confine e lasciare l'Alleanza del Dio Celeste. Poi... sarai al sicuro.


“Se qualcuno dovesse bloccare il tuo cammino o distruggesse il cammino del teletrasporto, allora ricordati di continuare a seguire la stessa direzione in cui il cammino ti stava portando!


“Una volta che entri nel portale, sarà tutto nelle tue mani...”


Improvvisamente, diede un colpetto alla manica, facendo così scattare in successione diversi teletrasporti. L'aria si riempì di boati, e si alzò una luce brillante. Ma poi, improvvisamente, si fermò. Trascorso il tempo corrispondente a quello sufficiente per far bruciare mezzo bastoncino di incenso, il prete Daoista improvvisamente ringhiò, “Ora!”


Gli occhi di Meng Hao baluginarono ed entrò nel portale del teletrasporto senza la minima esitazione. Quasi immediatamente vide che fuori dalla Setta Nobile e Virtuosa innumerevoli portali del teletrasporto stavano venendo attivati contemporaneamente, mentre i coltivatori cercavano di creare una corrispondenza con il portale all'interno della setta.


L'espressione di Meng Hao ebbe un tremito, ma fu a questo punto che il prete Daoista improvvisamente entrò all'interno del portale e lo afferrò per il braccio.


Nell'istante in cui il portale venne attivato, il prete ne saltò fuori, trascinando con sé Meng Hao, mentre sfrecciava nel cielo a grande velocità.


Subito si sentirono urla furiose provenire da fuori la Setta Nobile e Virtuosa.


“Spudorato!”


“Nobile Ran, non dirmi che ti vuoi ribellare all'Alleanza del Dio Celeste!?!?”


“Dannazione!!”


Più della metà degli esperti del Reame del Dao all'esterno erano già immersi nella luce del teletrasporto. Il prete aveva calcolato tutto molto astutamente: una volta che i portali fossero stati attivati, non ci sarebbe stato modo di andarsene per le persone al loro interno, e avrebbero dovuto completare il processo.


I restanti esperti del Reame del Dao che non erano entrati nei portali gridarono di rabbia e sfrecciarono in aria verso il prete.


Gli occhi di Meng Hao brillarono. Il prete non aveva accennato nulla di tutto questo: ovviamente, tutto quello che aveva fatto con i portali di teletrasporto in tutte le settimane passate, inclusa la finta di ora, era stata una trappola. Era stata un'esca per indurre gli esperti dell'Alleanza del Dio Celeste ad andarsene.


Il prete non aveva mai avuto intenzione di far scappare Meng Hao dalla Setta Nobile e Virtuosa attraverso il portale del teletrasporto. Una cosa del genere... sarebbe stata davvero troppo poco sicura, e c'erano troppi punti deboli.


Tuttavia, la sua interpretazione era stata così realistica che molte persone ci erano cascate e, a prescindere dal fatto che lo volessero o meno, erano rimasti bloccati nei portali del teletrasporto ed erano svaniti. In effetti, c'era persino un livello più profondo nel piano: tutta quell'attività con i portali di teletrasporto, aveva fatto concentrare da molto l'attenzione dei coltivatori dell'Alleanza del Dio Celeste sul portale. Al fine di intercettarlo, un enorme numero di coltivatori era stato posto a circondare ogni nodo del teletrasporto all'interno dell'Alleanza. Inoltre, si erano avvalsi dell'aiuto di potenti esperti il cui obiettivo era espressamente sondare il Pianeta Fiume Luo per mezzo del senso divino, restando in attesa di tagliare qualsiasi raggio di teletrasporto in uscita dal pianeta.


Se Meng Hao avesse davvero provato ad andarsene con il teletrasporto, sarebbe stato impossibile per lui raggiungere la sua destinazione. Sarebbe stato attaccato, ed espulso dal raggio di teletrasporto.


Dei boati riempirono l'aria mentre il prete Daoista sfrecciava nel cielo con Meng Hao, muovendosi ad incredibile velocità. In un battito di ciglia, erano fuori dal Pianeta Fiume Luo. Meng Hao guardò verso il prete, e di nuovo si sentì profondamente commosso. Dietro di loro, si sentirono dei ringhi arrabbiati mentre sei fasci di luce si avvicinavano: sei potenti coltivatori del Reame del Dao.


Dietro di loro c'erano altri coltivatori, innumerevoli, e tutti gareggiavano per raggiungere il prete e Meng Hao.


Bastò un solo momento perché in tutta l'Alleanza del Dio Celeste gli altri coltivatori, quelli che erano stati inviati a sigillare i portali del teletrasporto o a tendere un agguato al raggio di teletrasporto di Meng Hao, venissero messi al corrente di quanto era appena successo. Immediatamente abbandonarono le loro posizioni e si fiondarono verso il Pianeta Fiume Luo a folle velocità.


Un piccolo cambiamento a volte può avere un enorme effetto sulla situazione generale. L'azione improvvisa del prete aveva fatto in modo che tutto quello che era stato organizzato dall'Alleanza del Dio Celeste fosse inutile. In tutte le direzioni riecheggiarono boati mentre il prete Daoista e Meng Hao entravano nel cielo stellato.


“Vieni con me,” disse il prete, con gli occhi che brillavano. Fece ondeggiare la mano, facendo apparire una navetta voltante, sopra cui lui e Meng Hao si posarono. Poi questa, tra potenti boati, sfrecciò ad incredibile velocità verso il cielo stellato.


Non appena mise piede sulla navetta, Meng Hao rabbrividì, studiandola.


“Questa è...”


“Come avrebbe potuto permettere il Maestro che qualcuno ti facesse del male, mio giovane discepolo? I portali del teletrasporto della Setta Nobile e Virtuosa erano tutti sotto controllo. E anche se non lo fossero stati, non mi sarei mai sentito tranquillo a lasciarteli usare.”


“L'unico tipo di portale del teletrasporto di cui posso fidarmi è uno creato da me!”


“Questa navetta volante in realtà è un portale del teletrasporto. Siediti a gambe incrociate, e fondi la tua mente con la navetta. Forza, veloce! Più veloce la navetta va, più potente sarà il teletrasporto. Mi rifiuto di credere che queste persone potessero prevedere che io avessi un portale del teletrasporto sotto forma di navetta volante!” Con questo, il prete fece ondeggiare la mano dietro di sé. Echeggiarono dei boati mentre i sei esperti del Reame del Dao che li stavano seguendo lanciarono degli attacchi.


Il prete tremò, e dalla sua bocca sgorgò sangue. Poteva essere forte, ma non abbastanza da poter gestire sei coltivatori del Reame del Dao contemporaneamente.


Fu a questo punto che due flussi di senso divino improvvisamente sfrecciarono nell'aria verso tutti loro. Sorprendentemente anche questi erano esperti del Reame del Dao. Ora erano in totale otto, e tre di loro erano Signori del Dao. Erano tutti al livello di Patriarchi nelle varie sette dell'Alleanza del Dio Celeste, e quando unirono le loro forze, il potere della loro Essenza fece tremare la navetta, portandola quasi al collasso.


L'espressione di Meng Hao ebbe un tremito, e il prete improvvisamente gettò indietro la testa e si mise a ridere. Poi tese il braccio e schiaffeggiò la mano sinistra sulla superficie della navetta volante, dandole più potere, e questa sfrecciò dieci volte più veloce rispetto a prima. Si muoveva così velocemente da sembrare avvolta dalle fiamme; contemporaneamente il portale del teletrasporto iniziò ad attivarsi. Una frattura senza forma si aprì davanti alla navetta: sembrava che questa stesse per essere inghiottita da una bocca enorme.


Questo riempì di sorpresa le espressioni di tutti coloro che stavano guardando. I Patriarchi del Reame del Dao ulularono di rabbia.


“Non te ne puoi andare!” ruggì uno di loro. Appena queste parole furono pronunciate, sembrò che le leggi di natura fossero cambiate analogamente. L'Essenza si trasformò in legge naturale, avvolgendo Meng Hao. Ma in questo momento, il prete iniziò a ridere forte, e con gli occhi che brillavano, gridò,


“Guarda con attenzione, mio apprendista. Prima che tu te ne vada, il tuo Maestro di darà una dimostrazione... dell'Incantesimo del Sigillo dei Cieli!” Dicendo questo, piegò a cerchio le gambe, e poi alzò l'indice destro a indicare il cielo stellato.


“Il Dao è nel Mio Cuore!” appena le parole lasciarono le sue labbra, il tempo sembrò rallentare fino a fermarsi, e tutto smise di muoversi. Un'aura nobile e virtuosa riempì l'aria, e l'Ottava Montagna e Ottavo Mare iniziò a tremare.


Ancora più sorprendente era che le gambe piegate del prete improvvisamente avevano iniziato a sembrare la vetta inclinata di una montagna!


“La Volontà è nei Miei Occhi!” Spostò la mano sinistra per intersecarla con quella destra. I suoi capelli sferzavano selvaggiamente l'aria, ed una strana luce brillava nei suoi occhi. Contemporaneamente, da lui iniziò ad irradiarsi un'aura indescrivibile.


“prenderò possesso delle Montagne e dei Mari! Incantesimo... del Sigillo... dei Cieli!!” Dicendo questo, le sue gambe si raddrizzarono mentre faceva un balzo allargando le braccia!!


L'Ottava Montagna tremava così violentemente che sembrava stesse per cadere a pezzi. L'Ottavo Mare ululò, e il cielo stellato venne distorto. Tutto era nel caos. Meng Hao poteva vedere il flusso di qi della Sfera della Montagna e del Mare convergere nel prete Daoista. Un impressionante potere si sviluppò nelle sue braccia aperte e poi schizzò in alto nel cielo stellato.


Apparve una vaga immagine delle Nove Montagne e dei Nove Mari della Sfera della Montagna e del Mare, pregna di un potere supremo!!


Tutti i presenti erano completamente scioccati!




                                


                                



