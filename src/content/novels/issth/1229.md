---
title: Capitolo 1229 - Ho detto che potevate andare?
pubDate: 2025-03-20T11:49:56.703Z
tags:
    - issth
---


Meng Hao guardò come le Nove Montagne e Nove Mari prendevano la forma di un enorme gigante, apparentemente formatosi all'evocazione della magia del prete Daoista. Appena comparve nel firmamento, fece ondeggiare un dito verso i coltivatori nemici.


Quel semplice movimento spazzò via il cielo stellato, strato dopo strato. I volti dei coltivatori erano sconvolti dallo stupore, e indietreggiarono velocemente, persino gli esperti del Reame del Dao.


Molte persone erano a conoscenza del fatto che il Nobile Ran della Setta Nobile e Virtuosa aveva creato l'Incantesimo del Sigillo dei Cieli. Ogni volta che l'argomento veniva fuori in una conversazione, era generalmente considerato una battuta divertente, e quindi nessuno sarebbe mai riuscito ad immaginare che quando l'avrebbe rilasciato... sarebbe esploso di un potere così sorprendente e supremo.


I coltivatori ordinari sputarono sangue, e nemmeno gli esperti del Reame del Dao poterono evitare di far sgorgare sangue dalle loro bocche. Quel singolo gesto del dito del gigante apparentemente era sostenuto dal potere delle Montagne e dei Mari, e non si stava dirigendo verso i coltivatori per ferirli, in realtà stava... creando un sigillo.


Un semplice movimento di un dito stava sigillando i Cieli!


Se i Cieli potevano essere sigillati, figurarsi le persone sotto di essi!


Quel dito ondeggiante fece apparire dei sigilli su tutti i coltivatori. Uno ad uno, tossirono sangue e vennero spediti vorticando nel cielo stellato, completamente fuori controllo.


“L'incantesimo del Sigillo dei Cieli... È impossibile!!”


“Come può quella stupida tecnica magica del Nobile Ran essere davvero... così potente?!” Erano tutti sbalorditi.


Il prete Daoista stava tremando, ed anche lui tossì una boccata di sangue, e subito invecchiò considerevolmente. Per evitare ogni ulteriore problema con la Setta Nobile e Virtuosa, smise subito ogni attacco. Poi si girò e guardò verso il luminoso fascio di luce che stava svanendo in lontananza.


Era come se riuscisse a vedere Meng Hao all'interno della luce, e riconoscesse come lui fosse scioccato tanto quanto gli altri coltivatori per quanto era appena successo.


“Mio giovane discepolo,” disse con fredda calma, “questo è l'Incantesimo del Sigillo dei Cieli del tuo Maestro!” E rimase fermo lì, galleggiando a mezz'aria, circondato dagli altri coltivatori che erano stati sparpagliati intorno.


Da lui si irradiava in quel momento un'aura particolare, un'aura difficile da descrivere. Improvvisamente, non sembrava più confusionario ed inaffidabile: sembrava un essere trascendentale, del tutto fuori dall'ordinario.


Ignorando completamente gli altri coltivatori, si girò e si diresse verso il Pianeta Fiume Luo e la Setta Nobile e Virtuosa!


In un altro frammento del cielo stellato nel territorio dell'Alleanza del Dio Celeste, vicino al confine, fluttuava un asteroide. In nessuna setta esisteva alcuna documentazione riguardo un nodo di teletrasporto in quel particolare asteroide, ma questo improvvisamente, iniziò a brillare luminoso. Alcuni momenti più tardi, l'asteroide esplose in mille pezzi, mentre dal suo interno appariva una piattaforma di pietra.


La piattaforma stessa era ricoperta di crepe e delle tracce di un incantesimo di teletrasporto, che in quel momento era attivo e stava funzionando a pieno potere, e, a guardarlo attentamente, non mancava molto perché si disintegrasse del tutto. Poco dopo, sulla superficie della piattaforma apparvero ulteriori crepe, e ne uscì una navetta volante.


Subito, la piattaforma di pietra perse ogni possibilità di restare intera, ed andò in pezzi. Contemporaneamente, anche la navetta volante si trasformò in polvere.


Subito dopo, Meng Hao apparve nel cielo stellato.


Tutto era tranquillo: non si sentiva alcun suono. Meng Hao si girò e puntò lo sguardo distante, ancora pensando con meraviglia a quanto aveva appena visto.


“Incantesimo... del Sigillo... dei Cieli...” mormorò. Come avrebbe mai potuto immaginare che quella ridicola tecnica magica del sacerdote sarebbe stata così sorprendentemente potente?


Una sola persona, sigillare centinaia di migliaia di coltivatori... beh, la magia Daoista non faceva certamente parte del Dao ordinario, ma era salita al livello di arma strategica. Ci si poteva immaginare come, se ci fosse stata da combattere qualche grande guerra, il sacerdote Daoista sarebbe stato in grado di far cambiare il corso degli eventi da solo.


In tutti i suoi anni di pratica della coltivazione, Meng Hao non aveva mai visto nulla del genere, e sentiva ancora il cuore martellargli in petto. Dopotutto, per il tempo di oltre un mese in cui era restato nella Setta Nobile e Virtuosa, si era allenato in quella tecnica centinaia di volte su richiesta del sacerdote.


“C'è sempre qualcosa di nuovo da imparare...” mormorò. “Più viaggi, più vedi e sperimenti. Solo allora riesci a realizzare che ci sono Cieli oltre quanto tu abbia mai potuto immaginare, e altrettante persone che superano ogni immaginazione. Allo stesso modo, qualsiasi magia Daoista tu abbia conosciuto, ne troverai sempre di più potenti là fuori!” Con lo sguardo fisso in lontananza, giunse le mani e si inchinò profondamente in segno di riconoscenza al prete Daoista.


Meng Hao era il tipo di persona che ricordava ogni singolo individuo che l'aveva aiutato.


Tuttavia, sapeva anche che quello non era il momento di lasciarsi andare alle proprie emozioni. Dopo essersi inchinato, sfrecciò lontano in tutta rapidità.


“La regione di confine dell'Alleanza del Dio Celeste è punteggiata di pianeti artificiali usati come checkpoint per il teletrasporto. A parte quei pianeti, non c'è altro se non l'immenso confine in sé...


“I punti di accesso dei pianeti saranno pesantemente fortificati, e decisamente non sarei in grado di superarli... Quindi, posso solo farmi strada attraverso quel confine interminabile.” Avendo preso questa decisione, approfittò del fatto che non ci fosse nessuno nei dintorni per sfrecciare via.


Il tempo passava. Dopo un giorno, all'orizzonte si stagliò qualcosa come una linea bianca. All'inizio non riusciva a riconoscere cosa fosse, ma mentre si avvicinava, quella linea divenne un muro bianco. Era illusorio, e si estendeva a perdita d'occhio in entrambe le direzioni. Meng Hao lo guardò con attenzione, esitando per un momento. Infine nei suoi occhi apparve un brillio freddo mentre sfrecciava verso il muro.


Lo raggiunse in un battito di ciglia, e poi vi si scontrò con tutta la forza del suo Ponte dell'Eccelso. Il muro tremò, e si sentirono degli scricchiolii mentre delle crepe si diffondevano su tutta la sua superficie.


Proprio mentre stava per sfondarlo, sbiancò in viso e improvvisamente si fermò sul posto mentre una sensazione di pericolo mortale gli riempiva la mente. Ad un tratto nel vuoto apparve un fascio di luce, che si diffuse intorno fino ad avvolgerlo e bloccarlo sul posto.


“Nessuno che dà di matto nell'Alleanza del Dio Celeste può andarsene pacificamente.” Il proprietario di quella voce calma era un volto illusorio appena apparso nel cielo stellato. Non era altri che il vecchio che aveva originariamente deciso il luogo di Meng Hao.


Gli occhi di Meng Hao brillarono glaciali, mentre con un freddo verso di disapprovazione dava un altro colpo al muro, facendolo cadere a pezzi. Oltrepassò la parete sfondandola, presumendo di essere ormai fuori dall'Alleanza del Dio Celeste, solo per scoprire in realtà che direttamente davanti a lui c'era una seconda linea bianca, che era... un secondo muro bianco!


Bastava guardarlo per rendersi conto che non era l'unico, ma che dietro di esso ce n'erano un terzo ed un quarto... Continuavano e continuavano, riuniti insieme uno dopo l'altro. Inaspettatamente, c'erano almeno 100,000 mura!


L'espressione di Meng Hao si fece subito sgradevole.


“L'Alleanza del Dio Celeste non è un posto in cui le persone possono andare e venire a loro piacimento. Il Nobile Ran potrà anche averti aiutato, ma tu lo stesso... non hai modo di scappare.”


Già mentre il vecchio parlava, in tutta l'area iniziò a brillare la luce di numerosi portali del teletrasporto. Ora si potevano vedere quindici formazioni del teletrasporto, e dentro di esse le ombre di innumerevoli individui.


Appena apparvero per intero, sembrò a Meng Hao di non aver altra scelta se non cercare di fuggire.


Tuttavia, il vecchio aveva sottovalutato Meng Hao. Quasi nello stesso istante in cui la luce del teletrasporto iniziò a brillare, Meng Hao guardò verso il volto illusorio.


“Quindi, sembra che tu non riesca a venire qui personalmente, e nemmeno che tu possa davvero uccidermi. Tutto quello che puoi fare è controllare il potere del confine dell'Alleanza del Dio Celeste....” L'espressione del vecchio ebbe un sussulto mentre la base di coltivazione di Meng Hao improvvisamente esplodeva del pieno potere di un Immortale Dao Onniceleste e del picco del suo corpo fisico. Si sentirono dei boati mentre, sorprendentemente, invece di scappare si fiondava verso i portali del teletrasporto.


Appena fu abbastanza vicino, sprigionò il suo Pugno dello Sterminio degli Dei.


Il pugno colpì un portale mentre questo stava per completare il teletrasporto. Quando Meng Hao vi sbattè contro, questo si distorse, e i coltivatori al suo interno gridarono stupiti.


“Rompiti,” disse con fredda calma Meng Hao. Subito il teletrasporto si interruppe, e i coltivatori al suo interno iniziarono ad apparire distorti, mentre la magia che lo rendeva possibile veniva distrutta. Per quanto riguardava i coltivatori all'interno del portale, invece, solo i più potenti erano fuori pericolo, ma erano comunque incapaci di completare il processo.


“Ragazzino!” ruggì furioso il volto, incapace di fare qualsiasi cosa. Meng Hao fece finta di non aver sentito nulla, e il suo corpo ebbe un fremito mentre lanciava un altro pugno!


Un altro pugno!


Un altro pugno!


Si sentirono dei boati mentre tre portali venivano distrutti in rapida successione. Per quanto riguardava gli altri undici, le persone al loro interno si stavano materializzando. Meng Hao scoppiò in una risata fredda, poi alzò entrambe le mani in alto nel cielo, e mentre le abbassava, gridò, “Ponte dell'Eccelso!”


RUUUUUUMMMMBLLLLE!


Il Ponte dell'Eccelso esplose dall'interno di Meng Hao, irrompendo attraverso il cielo stellato con una pressione devastante. Altri quattro portali vennero distrutti all'istante, e il momento dopo, altri cinque.


Solo due portali riuscirono davvero a completare il teletrasporto. Prima che potessero essere eliminati, le persone al loro interno si lanciarono all'attacco.


In totale c'erano circa un centinaio di coltivatori, guidati da due persone. Uno di loro indossava una lunga veste color sangue, e l'altro era un giovane oscurato dall'immagine del Dio Celeste, con le mani giunte dietro la schiena. Dopo essersi guardati intorno per un momento, si sentirono come intorpiditi e desiderarono con tutto il cuore non essere riusciti a teletrasportarsi lì.


Dei quindici portali con cui erano partiti, solo due erano riusciti a teletrasportare i loro passeggeri a destinazione. I cuori dei due comandanti iniziarono a martellare loro nel petto. Guardando verso Meng Hao, iniziarono ad indietreggiare.


Erano andati lì per inseguire Meng Hao e ucciderlo, ed ora erano loro quelli che scappavano via!


Meng Hao guardò verso il furioso volto illusorio, e disse, “Visto che non mi vuoi lasciare andare, allora... immagino che resterò qui intorno per un altro po' e mi divertirò ad assassinare la tua gente!”


Con una risata fredda, sfrecciò verso i coltivatori appena arrivati.


Quel centinaio circa di coltivatori restarono paralizzati alla vista di Meng Hao che si lanciava all'attacco con l'energia che si impennava. Ebbero come un capogiro e si buttarono in ritirata. Se avessero avuto un po' più di vantaggio numerico, e se avessero avuto qualche supporto dal Reame del Dao, sarebbero stati in grado di circondare Meng Hao e bombardarlo da tutti i lati, ma il fatto che stessero combattendo Meng Hao da soli prosciugò ogni goccia di coraggio all'istante.


Dopotutto, qualcuno che era riuscito a sterminare completamente la Società dell'Anima Nera era qualcuno in grado di lasciarli impietriti dal terrore.


“Pensate di poter semplicemente andarvene?” Chiese Meng Hao, con gli occhi che brillavano di intento omicida. Ne aveva abbastanza di essere braccato, quindi si trasformò in un roc azzurro e sfrecciò verso il coltivatore più vicino. La testa dell'uomo fu colpita da un artiglio in grado di frantumare roccia e metallo, e intorno risuonò il rumore di qualcosa che si spacca. Il sangue spruzzò in tutte le direzioni, ma Meng Hao si trovava già di fronte ad un altro coltivatore, sbattendo le ali e trasformandosi in un fascio di luce azzurra.


Ovunque andasse risuonavano urla raccapriccianti. Il giovane al comando era terrorizzato, e si era pienamente pentito di essere andato in quel luogo mentre l'immagine del Dio Celeste andava improvvisamente in pezzi. Ad un tratto si sentì uno schiocco secco provenire dall'altro giovane comandante, che subito si trasformò in una nebbia rossa.


“Quindi, ora si scopre che eri tu!” disse Meng Hao adocchiandola. Ignorando completamente il giovane con l'immagine del Dio Celeste, sfrecciò a caccia della nebbia rossa.
                                


                                



