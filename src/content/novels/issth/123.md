---
title: Capitolo 123 - Far Confluire il Senso nella Forma
pubDate: 2025-03-17T11:17:34.781Z
tags:
    - issth
---


L'istinto omicida era incredibilmente potente, apparentemente in grado di rendere  l'oceano agitato. Il ponte grondava di sangue, e delle onde imponenti si distesero lungo l'oceano.


Dopo aver finito di parlare, il ragazzino sollevò la mano e formò un pugno, che cominciò poi a scendere verso Meng Hao. L'oceano di sangue rombò quando le onde si sollevarono lontano dal ragazzino.


Meng Hao socchiuse gli occhi. La base di Coltivazione del ragazzino era alla fine dello stadio della Stabilità della Consistenza. Ma Meng Hao sapeva anche che una volta entrato in questo luogo, doveva combattere. Fece un lungo passo all'indietro, seguito dal cucciolo, che continuava ad emettere guaiti minacciosi. Volute di sangue fluttuavano attorno al suo corpo grande quanto una mano. Lui e Meng Hao si trasformarono in due raggi di luce prismatica che partirono in direzione del ragazzino.


Meng Hao diede un colpo alla sua borsa del Cosmo e ne uscirono subito due spade di legno in volo. Poi, sputò lo Stendardo del Fulmine, che lo circondò con la nebbia. Come frecce scagliate da un arco, lui e il cucciolo si scagliarono contro il giovane ragazzo.


Risuonò un'esplosione. Meng Hao sputò del sangue e le spade di legno si agitarono senza controllo. La nebbia dello Stendardo del Fulmine iniziò a dissiparsi. Meng Hao e il cucciolo tremarono quando volarono all'indietro, schizzando sangue dalla bocca.


Il ragazzino guardò Meng Hao con freddezza, poi sollevò la sua mano destra. Alle sue spalle il mare cominciò a vorticare torbidamente, e comparve un secondo ponte ad arco. Il ragazzino sparì. Sul secondo ponte, si poté vedere un giovane uomo.


L'aspetto di questo ragazzo era molto familiare. Era esattamente uguale al ragazzino del primo ponte, solo dieci anni più grande.


“Puoi venire a combattere quando vuoi,” disse con voce fredda. “Se il mio pugno non ti ucciderà, allora potrai passare al terzo ponte”. Con queste parole chiuse gli occhi e rimase lì, immobile.


Dopo aver pulito il sangue dalla bocca, Meng Hao si sedette a gambe incrociate sul primo ponte. L'attacco di qualche istante prima sembrava fosse pervaso dal potere dello stadio finale della Stabilità della Consistenza Impeccabile. Se non avesse avuto la protezione dello Stendardo del Fulmine, sarebbe sicuramente morto.


“Non mi stupisce che gli altri sette non abbiano ancora superato la seconda matrice. Questo torneo per l’Eredità dell'Immortale di Sangue non è uno scherzo. Ed è solo la seconda matrice...”. Dopo averci pensato per un istante, gli occhi di Meng Hao furono pervasi dalla determinazione.


Facendo un respiro profondo, ingerì un elisir medicinale e sistemò la sua base di Coltivazione. Mise un elisir medicinale anche davanti al cucciolo, che subito lo leccò, per poi mettersi comodo nel grembo di Meng Hao per riprendersi.


Due giorni più tardi, gli occhi di Meng Hao si aprirono all'improvviso. Il cucciolo era ancora disteso sul suo grembo, ma le sue ferite sembravano essere guarite per più della metà. Saltò in piedi. Sebbene non fosse cresciuto, la sua aura appariva diversa da prima.


Sembrava che si fosse affezionato di più a Meng Hao, e fosse diventato più aggressivo verso il resto del mondo. Se non fosse stato per l'alta qualità degli elisir medicinali del livello di Condensazione del Qi che gli aveva dato Meng Hao, probabilmente sarebbe morto a causa delle ferite.


“Sei proprio com'ero io,” disse Meng Hao dolcemente, guardando il cucciolo. “Semplice e comune, ma spinto nel mondo della Coltivazione. La tua unica possibilità è cambiare, puoi solo diventare più forte e spietato. Devi imparare a uccidere”.


Il cucciolo fissò Meng Hao come se comprendesse le sue parole. Leccò il suo abito, gli girò in torno qualche volta, poi si adagiò ai suoi piedi.


Negli occhi di Meng Hao si fece largo uno sguardo deciso. Si alzò lentamente e poi guardò verso il secondo ponte. Colpì la borsa del Cosmo, e ne iniziò a uscire in volo una pioggia di spade.


Cento, duecento, trecento... cinquecento spade volanti volteggiavano attorno a lui! Si unirono a formare la sagoma di un Drago Volante delle Tempeste. Il potere del Nucleo Demoniaco fremente all'interno di Meng Hao pervase il suo corpo. Agitò entrambe le mani davanti a lui, e comparvero le spade di legno, che formarono le lunghe zanne del Drago Volante delle Tempeste. Il tutto scattò a grande velocità in direzione del giovane sul secondo ponte.


L'espressione del giovane non mutò. Agitò lentamente la sua mano destra in un disinvolto pugno che andò all'attacco. Non si sollevarono onde dall'oceano di sangue, e non ci fu nemmeno un boato; sembrava estremamente semplice di natura. Nonostante questo, più o meno come il pugno del primo ragazzino, non attese l'arrivo di Meng Hao. L'avanguardia delle spade volanti di Meng Hao iniziò a frantumarsi in mille pezzi, come se fossero andate a sbattere contro un muro di pietra impenetrabile.


Non di distrussero tutte, solo quelle al centro della posizione di testa. Comparve una linea invisibile, che si scagliò attraverso le spade volanti verso Meng Hao. Avendo percepito la minaccia di morte imminente, Meng Hao lanciò tutto il potere della sua base di Coltivazione nella nebbia di fulmini e mandò le due spade di legno davanti a lui come ostacolo. Di sua spontanea volontà, il cucciolo volò verso il petto di Meng Hao, utilizzando il suo dorso per creare uno scudo. Meng Hao lo afferrò immediatamente e lo gettò di lato.


Risuonò un boato che sembrava durasse in eterno. Dalla bocca di Meng Hao uscì del sangue, e precipitò all'indietro, rotolando come un aquilone a cui è stato reciso il filo. Finì sul primo ponte, sputando altro sangue, con il volto pallido. Sembrava che il suo Pilastro del Dao potesse andare in pezzi da un momento all'altro.


“Quell'attacco è stato di gran lunga più raccapricciante del primo. Eppure, per quello che sono riuscito a sentire, conteneva solo il potere dello stadio di mezzo della Stabilità della Consistenza Impeccabile... e poi, questo cane ha per caso saltato per proteggermi...?” pulendosi dal sangue, abbassò lo sguardo verso il cucciolo che aveva gettato a lato. Questo lo guardava con preoccupazione. Si grattò la tesa pelosa e poi guardò ancora verso il giovane.


“In un modo o nell'altro sei riuscito a passare,” disse con tono pacato il giovane. “Tuttavia, visto il livello del tuo potere, a meno che non ci sia qualche contrattempo, non sarai in grado di superare il terzo ponte”. Agitò la sua mano destra e dietro di lui comparve immediatamente un terzo ponte.


Quando questo comparve, lui sparì. Sul terzo ponte apparve un uomo di mezza età. Era esattamente come il giovane, ma dieci anni più grande. Basandosi sulle emanazioni della sua base di Coltivazione, Meng Hao poté dedurre che l'uomo si trovava al suo stesso livello: l'inizio dello stadio della Stabilità della Consistenza, con un Pilastro del Dao! Scioccante!


“È strano,” disse Meng Hao con gli occhi socchiusi. “Perché sul terzo ponte dovrebbe esserci qualcuno con una base di Coltivazione così...? Sembra che l'ordine sia stato invertito...”


“Per superare il ponte”, disse l'uomo con freddezza, “dovrai resistere a uno dei miei attacchi senza sputare neanche una goccia di sangue. Hai tre possibilità. Ogni attacco consisterà in un colpo dato con un pugno. Se fallirai per tre volte, allora non sarai più qualificato per ottenere l’Eredità, sarai sepolto nell'oceano di sangue e il tuo spirito diventerà parte dell'altare”.


Meng Hao non disse nulla. Si sedette a gambe incrociate sul secondo ponte e tirò fuori alcuni elisir medicinali. Ne diede alcuni anche al cucciolo. Mentre guardava il cucciolo ingurgitare gli elisir, ripensò a come aveva saltato per proteggerlo, e una piacevole sensazione gli scaldò il cuore.


Dopo tre giorni, Meng Hao aveva recuperato abbastanza le forze. Il cucciolo aprì di nuovo gli occhi, apparentemente abbastanza in forma.


Fissando l'uomo sul terzo ponte, Io sguardo di Meng Hao si fece pensieroso. Nella sua testa, esaminava lo scontro con il ragazzino del primo ponte e il giovane del secondo, cercando di mettere insieme alcuni indizi riguardo a ciò che stava accadendo.


Il tempo trascorse lentamente finché non passò un altro giorno. Il cuore di Meng Hao si entusiasmò, e lentamente lui sollevò la testa. Aveva pensato ad una possibile soluzione.


“Quando il ragazzino ha attaccato, l’ha fatto con il potere dello stadio finale della Stabilità della Consistenza, e ha fatto ribollire l'oceano di sangue. Questo perché il potere dell'attacco era sprigionato all'esterno. Riguardo al giovane, sebbene si trovasse solo a metà dello stadio della Stabilità della Consistenza, il potere del suo attaccò non si è sprigionato verso l'esterno. E delle mie cinquecento spade volanti, solo una ventina sono state distrutte. Questo mi ha costretto ad affrontare il pugno in maniera diretta.


In questi due scontri, le basi di Coltivazione non erano uguali. Chiaramente, la cosa più importante è la tecnica con cui la base viene utilizzata!”. Gli occhi di Meng Hao brillarono poiché aveva compreso. Non era uno stupido; ora aveva capito del tutto quale fosse la soluzione al problema.


“Dunque, la base di Coltivazione di quest'uomo è uguale alla mia. Ma, quale potere metterà in atto...?”. Meng Hao lo guardò mentre si alzava lentamente. I suoi occhi luccicavano di uno strano bagliore. Al momento, non era particolarmente interessato all’Eredità dell'Immortale di Sangue. Aveva improvvisamente compreso che all'interno delle nove matrici... c'erano delle Eredità invisibili praticamente ovunque!


Non attaccò subito. Invece, rimase sul secondo ponte e fece qualche esperimento. Lentamente fece fuoriuscire il potere dalla sua base di Coltivazione, poi cercò di controllare come il potere si disperdeva. Era molto difficile, ma Meng Hao era tenace. Questa era una caratteristica fondamentale della sua personalità. Non diede peso allo scorrere del tempo, e presto passarono sette giorni. Sollevò il capo. Non aveva ancora raggiunto il controllo totale, solo il trenta percento circa.


“Non posso continuare a rimandare. Devo controllare se la mia idea è giusta”. Con gli occhi che brillavano intensamente, camminò verso l'uomo anziano.


Boom!


Dopo lo spazio di circa dieci respiri, Meng Hao rotolò all'indietro, con il sangue che schizzava dalla bocca e un dolore terribile che gli pervadeva la testa. Finì sul secondo ponte, con il corpo tremante, sostenendosi con una mano sul legno verdastro. Sputò ancora un grumo di sangue. Accanto a lui, il cucciolo tremò. Una delle sue zampe si era rotta e la sua aura era molto debole. Meng Hao alzò lo sguardo lentamente in direzione del vecchio sul terzo ponte.


“Primo tentativo. Fallito”.


Inspirò profondamente e si sedette a gambe incrociate. Somministrò degli elisir medicinali al cucciolo per aiutarlo a guarire. Dopo tutto, era ferito esattamente come lui. L'aspetto del cucciolo era cambiato. Il suo pelo non sembrava molto sano e i suoi occhi erano deboli, ma la sua forza vitale era potente. Ogni volta che si riprendeva, sprigionava un istinto omicida sempre maggiore.


“Quell'uomo è solo allo stadio della Stabilità della Consistenza. Ciononostante, il suo attacco non ha perso praticamente alcun potere, inoltre era carico di una sensazione davvero strana... Sembrava che il pugno non fosse davvero un pugno... Tuttavia, posso  anche dire che i miei sette giorni di lavoro mi hanno ripagato. Sono sulla strada giusta!”. Sollevò la sua mano e fece pressione tra le sue sopracciglia, disperdendo parte del dolore  che dilaniava il suo corpo.


Si rialzò e continuò a cercare di esercitare il controllo sulla fuoriuscita di potere dalla sua base di Coltivazione. Passarono altri sette giorni, e Meng Hao percepì di avere circa il cinquanta percento del controllo. Sebbene la sua base di Coltivazione non fosse cresciuta, in termini di forza di combattimento, aveva fatto passi da gigante.


Meng Hao guardò verso l'alto, con gli occhi che brillavano intensamente. Lui e il cucciolo sfrecciarono in avanti, uomo e cane insieme, attaccando la figura sul ponte.


Boom!


Ancora una volta, ci volle lo spazio di dieci respiri. Meng Hao cadde all'indietro, continuando a roteare, con il sangue che grondava dalla sua bocca fino a macchiare i suoi abiti. Tuttavia, i suoi occhi erano luminosi.


Riguardo al cucciolo, sembrava stesse cambiando mano a mano che Meng Hao otteneva l'illuminazione. Le sue ferite non erano così gravi questa volta. Liberò un piccolo ululato feroce.


“Senso Spirituale! Non sta solo fondendo la sua base di Coltivazione, sta aggiungendo Senso Spirituale all'attacco con il pugno! Questo rende il pugno... in grado di colpire direttamente la base di Coltivazione!”


Meng Hao fece un respiro profondo quando il bagliore luminoso riempì i suoi occhi. Comprese d'un tratto che sebbene la base di Coltivazione fosse di fondamentale importanza per un Coltivatore, quando si tratta del senso spirituale e delle tecniche con cui metterlo in pratica, il controllo è la chiave per il vero potere in battaglia!


Si sedette a gambe incrociate e chiuse gli occhi. Questa volta, passarono circa due settimane prima che riaprisse gli occhi. Era bloccato in questa matrice da quasi un mese. Non aveva la minima idea di come stessero andando le cose agli altri sette, ma per quanto riguardava Meng Hao, anche se si fosse trovato nell'ultima posizione, aveva acquisito qualcosa di incredibile.


Lentamente si alzò, volando in avanti. Il cucciolo sembrava rinato in sintonia con l'illuminazione di Meng Hao. Seguì Meng Hao, attaccando direttamente in direzione dell'uomo sul ponte.


Boom!


Meng Hao indietreggiò di otto passi. Sollevò lentamente la testa. Il suo Qi e il suo sangue si mossero in modo turbolento, ma non c'era alcuna traccia di sangue nella sua gola. L'uomo ritirò a sé il pugno. Meng Hao si inchinò a lui con le mani congiunte.


“Hai ottenuto l'illuminazione riguardo al concetto di far convergere il senso nella forma; hai superato la seconda matrice!”. Il vecchio annuì e mosse appena la sua manica. Il mondo attorno a loro iniziò a crollare.
                                


                                



