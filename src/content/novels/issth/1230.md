---
title: Capitolo 1230 - Contatto iniziale con il Clan Meng!
pubDate: 2025-03-20T11:49:56.703Z
tags:
    - issth
---


Capitolo di mercoledi, scusate ero convinto di averlo pubblicato.


Swashbuckler.










“Non sono io!” urlò dall'interno della nebbia rossa una voce preoccupata. Era sicuramente la stessa persona di un mese prima. Quella volta, il prete Daoista aveva finito con il portar via Meng Hao, e quindi, questo giovane aveva evitato di andare incontro al disastro.


In questo secondo incontro, la nebbia rossa aveva subito cercato di scappare a tutta velocità, ma Meng Hao aveva fatto ondeggiare il dito, rilasciando l'Ottava Maledizione del Sigillo del Demone. La nebbia quindi si fece più instabile sino a fermarsi del tutto, e Meng Hao avanzò, facendo ondeggiare il braccio, spazzandone così via un intero pezzo.


All'interno della nebbia si riconobbe un giovane in rosso. Con espressione tremolante, usò entrambe le mani per evocare un incantesimo, e poi le puntò verso Meng Hao, il cui sangue immediatamente iniziò a fluire al contrario, mentre anche la sua base di coltivazione iniziava a ruotare nel senso opposto. Si fermò sul posto, con il volto di un rosso luminoso.


Negli occhi del giovane baluginò un intento omicida, e questi, invece di scappare, si girò e alzò in aria entrambe le mani. Già mentre si avvicinava a Meng Hao, un vecchio si materializzò dal nulla lì vicino: il suo volto era serio ed anche nei suoi occhi si riconosceva un forte intento omicida.


Era evidente come che quest'uomo fosse il Protettore del Dao del giovane.


Entrambi attaccarono con velocità fulminea, ma comunque, mentre si avvicinavano, Meng Hao si limitò a sorridere. Per il Protettore del Dao, vedere quel sorriso fu come essere colpito da un fulmine.


Prima che potesse anche solo reagire, Meng Hao sfrecciò in avanti, sprigionando verso di lui uno, due, tre pugni!


Si sentì un'esplosione mentre il corpo dell'uomo esplodeva in migliaia di frammenti e veniva distrutto completamente, senza che avesse nemmeno il tempo di urlare!


Era morto sul colpo!


Il giovane in rosso sgranò gli occhi, e iniziò subito ad indietreggiare, ma Meng Hao si era già avventato su di lui, e stava per colpirlo con lo stesso pugno che aveva usato sul vecchio.


“Tu non mi ucciderai! Mio padre è il Sigillo di Sangue della Setta--”


Prima che il giovane potesse finire la frase, venne raggiunto dal pugno di Meng Hao. Ne risuonò un'esplosione, e il corpo del giovane tremò. Abbassando lo sguardo vide l'enorme buco al centro del suo petto. Quel potere terrificante ed esplosivo continuò a inondare il suo corpo, che iniziò a scricchiolare e a cadere a pezzi. Pochi istanti dopo, era definitivamente morto, anche la sua anima era stata distrutta.


“Beh, perché non hai parlato prima...?” chiese Meng Hao, corrucciato, mentre si rendeva conto che probabilmente non avrebbe dovuto ucciderlo. Se davvero suo padre era qualcuno di importante, avrebbe potuto chiedere un lauto pagamento come riscatto.


Sfortunatamente, il giovane aveva parlato troppo tardi.


“Originariamente avevo solo un nemico, cioè la Società dell'Anima Nera. Ma con così tanti coltivatori che mi danno la caccia e cercano di uccidermi... beh, vedremo chi sarà l'ultimo a reggersi in piedi!” Scosse la mano per liberarsi del sangue e si girò, con gli occhi che brillavano di intendo omicida mentre spariva.


Due giorni dopo, la caccia a Meng Hao era ancora in corso nel territorio dell'Alleanza del Dio Celeste. Improvvisamente si imbatté in una squadra di circa un centinaio di coltivatori. Sfortunatamente per loro, non erano guidati da nessun esperto del Reame del Dao, e quindi, dopo circa dieci sospiri di tempo, erano stati completamente spazzati via.


Passò un altro giorno. In un'altra zona, si trovò di fronte trecento coltivatori, ma anche loro vennero annientati allo stesso modo!


L'Alleanza del Dio Celeste era furiosa, e innumerevoli coltivatori si erano mobilitati per cercare di stanare Meng Hao. Tuttavia, ogni volta che riuscivano a scovare la sua posizione, lui si rivelava semplicemente troppo veloce per loro, e per quando giungeva sul posto un esperto del Reame del Dao, ormai se ne era andato da molto.


Il sesto giorno, si imbatté in un gruppo composto interamente da discepoli della Società del Dio Celeste, e anch’essi vennero completamente spazzata via.


Questo fece infuriare del tutto i coltivatori dell'Alleanza del Dio Celeste. Tuttavia, il settimo giorno successe qualcosa che fece crollare drasticamente il numero di coltivatori che stavano dando la caccia a Meng Hao. Persino i membri più alti dell'Alleanza erano stupefatti!


Meng Hao uccise un coltivatore del Reame del Dao!!


Quella persona sarà anche potuto essere soltanto un coltivatore del Reame del Dao da un'Essenza, ma era in quel Reame potentissimo, ed era il tipo di persona che sarebbe potuto diventare un vero Patriarca. Fece la sua comparsa improvvisamente mentre Meng Hao stava annientando un gruppo di coltivatori dell'Alleanza del Dio Celeste. Meng Hao interruppe subito quello che stava facendo e sfrecciò verso l'esperto del Reame del Dao. Subito i due ingaggiarono uno scontro violento nel cielo stellato. Sembrava destinato a durare a lungo, ma Meng Hao riuscì ad ucciderlo dopo un'ora soltanto!


Questo scioccò tutti quelli che gli stavano dando la caccia, facendoli ritornare in sé e smettere di pensare alla ricca ricompensa offerta per la sua cattura. In effetti, molte sette avevano persino emesso l'ordine di smettere di cercarlo e di ritornare alla setta.


La battaglia aveva dimostrato chiaramente che la base di coltivazione di Meng Hao si era ristabilita, e che lo sterminio della Società dell'Anima Nera non era stata un semplice colpo di fortuna. Non aveva usato un metodo particolare per farlo: non era qualcosa che poteva succedere una sola volta... possedeva davvero quel livello di potere!


Il massacro diminuì istantaneamente, ma c'erano comunque persone che continuavano a dargli la caccia. La differenza principale era che non vi parteciparono più coltivatori del Reame Immortale e le persone più deboli del grande cerchio del Reame Antico. La minaccia principale veniva nella forma di coltivatori del Reame del Dao!


In tutta l'Alleanza del Dio Celeste c'erano solo poche dozzine di coltivatori del Reame del Dao, e circa il trenta percento di loro stava ora partecipando alla ricerca!


Tuttavia, a causa del modo brutale con cui Meng Hao stava combattendo i suoi inseguitori, l'Alleanza non gli stava più dando la caccia soltanto per quello che era successo con la Società dell'Anima Nera. Ora tra loro c'era un'ostilità inconciliabile!


Non si poteva biasimare Meng Hao per questo: la responsabilità ricadeva completamente sulle spalle dell'Alleanza del Dio Celeste.


In poco tempo, i casi di morte diminuirono considerevolmente. Fu soltanto tre giorni dopo che numerosi esperti del Reame del Dao raggiunsero Meng Hao contemporaneamente. Dopo un'intensa lotta, Meng Hao fu costretto alla fuga.


Cinque giorni dopo, altri due coltivatori del Reame del Dao riuscirono a trovarlo. La battaglia fu incredibile, ed entrambi i coltivatori vennero feriti gravemente, così come Meng Hao, che fu di nuovo costretto a scappare.


Al momento, Meng Hao barcollava in qualche punto imprecisato vicino al confine dell'Alleanza del Dio Celeste. Dalla sua bocca sgorgava sangue, ma i suoi occhi continuavano a brillare di una luce fredda. Sembrava un lupo solitario.


Le sue ferite erano gravi, e il suo Strato Eterno era duramente al lavoro. Era passato meno di un mese, e lui aveva partecipato a numerose ed intense battaglie, le più recenti delle quali tutte combattute contro il Reame del Dao.


Combattere contro un singolo Esperto da Una o Due Essenze era un conto, ma se questi si alleavano insieme, le cose si facevano più complicate. Senza nemmeno menzionare cosa succedeva quando appariva un Signore del Dao. Dopotutto, lo stesso Meng Hao non era nemmeno nel Reame del Dao...


“Ci deve essere qualcosa in me che gli permette di percepirmi, ma cosa? Riescono sempre a individuare la mia posizione. Da quando ho lasciato il Pianeta Fiume Luo, sono sempre riusciti a scovarmi velocemente!” Gli occhi di Meng Hao baluginarono di intento omicida. Improvvisamente, si bloccò sul posto, e alzò lo sguardo verso qualcosa che era appena apparso nella nera oscurità del vuoto. Degli spiragli luminosi!


Spiragli all'interno dei quali fluttuavano polvere e detriti...


Non erano molti, solo 33 in tutto, e si erano assemblati in una forma particolare che ricordava il volto feroce di un fantasma, che galleggiava nel cielo stellato. Per qualche ragione, Meng Hao aveva la sensazione che quel viso lo stesse fissando.


Gli parve perfino di sentire quelle che sembravano essere urla infinite che echeggiavano fuori dalle tombe. Sbiancò, e iniziò ad indietreggiare. Facendolo, non potè fare a meno di notare che l'area che comprendeva il volto del fantasma... si stesse espandendo.


Ora era più grande rispetto alla prima volta che l'aveva vista: era aumentata di circa il trenta percento.


“Un Reame Arcano Portatile?” pensò, studiando il viso del fantasma. Per qualche ragione, guardare quel volto lo invadeva di un senso di pericolo indefinibile. Velocemente tirò fuori la mappa del contenitore di giada della Setta Nobile e Virtuosa, esaminandola con attenzione. Sfortunatamente, non c'era alcuna informazione riguardo qualche strana particolarità in quell'area.


“C'è qualcosa che non va...” pensò corrucciato. Dopo aver guardato di nuovo verso quel volto che cresceva rapidamente, e poi nuovamente alla mappa del contenitore di giada, la sua espressione si fece ancora più corrucciata.


La mappa era molto dettagliata, era un oggetto raro a cui solo discepoli del conclave della Setta Nobile e Virtuosa avevano accesso. C'erano molti asteroidi indicati nella mappa.


Secondo la mappa, nella posizione attuale di Meng Hao avrebbero dovuto esserci sette asteroidi che formavano un piccolo bazar.


In quel momento, però, non si vedeva alcun asteroide, e neanche del bazar che era esistito sopra di loro c'era traccia.


Mentre Meng Hao studiava la situazione, sentì come una sensazione di intorpidimento alla testa.


“Sono forse stati inghiottiti...?” pensò, guardando verso gli oltre 33 spiragli brillanti e la polvere e detriti che vi galleggiavano dentro. Poteva tranquillamente immaginare come, in passato, ci fossero realmente stati i sette asteroidi e il bazar, e anche i coltivatori che sarebbero ovviamente stati al suo interno.


Tuttavia, quei 33 spiragli luminosi erano improvvisamente apparsi ed avevano inghiottito tutto e distrutto ogni cosa in quell'area... quella linea di pensiero lo fece sbiancare. Anche la sensazione di pericolo si fece più forte: c'era persino un'aura di morte che si fece gradualmente più evidente.


“L'Ottava Montagna e Ottavo Mare è costellata di tombe. Che questo sia una sorta di cimitero?!”


Arretrò senza aspettare oltre. Quel posto sembrava essere semplicemente troppo pericoloso, quindi decise semplicemente di girarsi ed andarsene.


Si allontanò in volo, ma un momento dopo, prima di essere giunto molto distante, guardò nel cielo stellato e notò una nave mercantile che veniva nella sua direzione.


Appena la nave lo notò, si bloccò sul posto.


Un'espressione indecifrabile comparve sul viso di Meng Hao non appena notò i simboli magici presenti sul lato, che formavano il carattere Meng 孟. “Il Clan Meng....”


Questa era la prima volta che vedeva qualcuno del Clan Meng nell'Ottava Montagna e Ottavo Mare, e non avrebbe mai immaginato che sarebbe successo in queste circostanze. Distogliendo lo sguardo, fece nuovamente per andarsene, quando improvvisamente, attorno alla nave comparve un luminoso scudo di luce, apparentemente un incantesimo difensivo. Nello stesso momento, numerose figure volarono fuori dall'imbarcazione per guardare con attenzione Meng Hao.


Uno di loro era un uomo giovane e attraente, anche se piuttosto pallido. Sembrava debole, come se avesse bevuto troppo. Indossava vesti di seta pregiata, e stringeva in mano un contenitore di giada. Appena vide Meng Hao, il suo viso si illuminò, e schiacciò il contenitore.


Meng Hao esaminò la barca con il senso divino e scoprì che le basi di coltivazione più alte a bordo appartenevano a due esperti nel grande cerchio del Reame Antico.


Uno di loro era in piedi accanto al giovane coltivatore del Clan Meng, mentre l'altro era al fianco di un altro giovane, estremamente magro ma con una luce fredda negli occhi.


Meng Hao avrebbe potuto ucciderli tutti molto facilmente, nonostante la presenza dell'incantesimo protettivo.


Quando vide il giovane schiacciare il contenitore di giada, sospirò. Poi si girò, trasformandosi in un luminoso fascio di luce che iniziò a sfrecciare in lontananza.


Ma poi, il giovane urlò, “Meng Hao, non sognarti nemmeno di andartene! Andate e fermatelo, tutti quanti! Ho già dato il segnale ai membri Anziani dell'Alleanza del Dio Celeste, e saranno qui a momenti. Bloccate Meng Hao!”


In risposta a queste parole, dozzine di coltivatori volarono via dalla nave. Avevano tutti un aspetto molto nervoso, ma ancora più nervosi di loro sembravano i due coltivatori del grande cerchio del Reame Antico. Quando udirono le parole del giovane, sbiancarono.


“Chiudi la bocca!!” ruggì uno dei vecchi.


“Idiota!” disse il giovane magro con lo guardo freddo in disparte, con l'espressione che brillava di disprezzo.




                                


                                



