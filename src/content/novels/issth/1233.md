---
title: Capitolo 1233 - Apertura iniziale dei 33 Inferni!
pubDate: 2025-03-20T11:49:56.704Z
tags:
    - issth
---


Mentre Meng Hao apriva le braccia, il cielo stellato di fronte a lui si distorse e poi apparve una figura gigantesca sfocata che all’istante caricò in avanti.


Vennero emanate delle scioccanti increspature in grado di scuotere i Cieli e la Terra!


Il Patriarca Anima Nera ci corse incontro emettendo un potente urlo e alzando le braccia all’insù, rilasciando il pieno potere della sua Essenza. Si sentì un’enorme esplosione mentre il suo corpo veniva fatto a pezzi, cosa che fece emettere un altro urlo al Patriarca Anima Nera.


I pezzi di carne e sangue che apparvero divennero velocemente neri e in un battito di ciglia presero la forma di innumerevoli anime che portarono via il Patriarca alla massima velocità. Tuttavia, il gigante continuò la sua offensiva.


Delle urla miserevoli potevano essere sentite provenire dall’anima del Patriarca Anima Nera. In un attimo, l’anima collassò e il Patriarca venne ucciso nel corpo e nell’anima!!


Il grande e magnifico Patriarca Anima Nera prima perse la sua setta e poi venne ucciso a sua volta!


Nessuna delle anime riuscì a scappare, vennero tutte completamente distrutte dall’Incanto del Sigillo dei Cieli.


Mentre la distruzione veniva portata avanti ed il Patriarca veniva spazzato via dall’esistenza, l’ultima cosa che echeggiò nella sua mente era una voce che solo lui e Meng Hao erano in grado di sentire.






“Le Montagne e i Mari ti detestano. Punizione: Esecuzione!”






Comunque, l’Incanto del Sigillo dei Cieli non era finito!






Il gigante in seguito fece carica verso Hong Chen emanando una incredibile pressione e scioccanti e terrificanti increspature, che trasportavano con sé il volere della Sfera della Montagna e del Mare.






La faccia di Hong Chen era pallida come quella di un cadavere. Aveva appena personalmente assistito alla morte del Patriarca Anima Nera e considerando il livello della sua base di coltivazione, non avrebbe mai immaginato che Meng Hao, nello stato precario in cui si trovava, potesse mai rilasciare una tecnica magica del genere.






Infatti, per lei era impossibile che un coltivatore potesse usare una tecnica del genere in generale. Quando guardava l’enorme gigante, era in grado di percepire… il volere dell’intera Sfera della Montagna e del Mare.






“Impossibile!” strillò, indietreggiando il più in fretta possibile. “Questo è impossibile!” Tuttavia, alla fine realizzò che non aveva via di fuga. Ruggendo, eseguì un incantesimo che fece innalzare la sua base di coltivazione. Il potere dell’Essenza ruggì e tutte le pustole sulla sua faccia esplosero, rilasciando innumerevoli centopiedi color latte contro il gigante. Stridendo i centopiedi si fusero insieme andando a formare un Dio Drago lungo oltre centomila metri. Esplodendo di energia si lanciò poi contro il gigante in arrivo e quando collisero l’uno con l’altro, il Dio Drago strillò. In un battito di ciglia, svanì, venendo completamente polverizzato dal gigante.






Hong Chen tremò, guardando disperata il suo Dio Drago che veniva fatto a pezzi. Tutti i suoi centopiedi color latte morirono, trasformati in nient’altro che cenere. Del sangue schizzò fuori dalla sua bocca, il suo corpo venne lacerato e i suoi vestiti strappati in pezzi. Quando la sua pelle rugosa venne rivelata, fu improvvisamente possibile vedere un tatuaggio totem!






Non era altro che un totem del Dio Drago!






Il tatuaggio iniziò a brillare di luce scintillante e un Dio Drago… apparve ancora una volta! Questa volta, era largo tanto quanto la volta precedente, ma molto meno illusorio! Immediatamente, scoprì i suoi artigli e le sue zanne e poi si lanciò contro il gigante.






Tuttavia, mentre ruggiva, venne completamente sopraffatto dall’attacco del gigante che lo uccise all’istante. Questo di conseguenza fece cancellare il tatuaggio totem dalla pelle di Hong Chen. Immediatamente, la sua aura si indebolì e la sua base di coltivazione discese dal livello di un Signore Dao!






Allo stesso tempo, una voce improvvisamente echeggiò nelle menti di Hong Chen e Meng Hao.






“Tu hai coltivato la magia degli Estranei. Dato che sei nata nelle Montagne e nei Mari, la tua vita non sarà presa, solo la linea di sangue degli Estranei che possiedi verrà spazzata via!”






Del sangue schizzò fuori dalla bocca di Hong Chen e la sua faccia divenne cinerea. Il gigante poi la ignorò per rigirarsi verso Xuan Daozi.






Gli occhi di Xuan Daozi si spalancarono e in seguito iniziò ad indietreggiare il più in fretta possibile. Tuttavia, per quanto potesse provarci, non fu comunque in grado di scappare dalla carica del gigante. Proprio quando il gigante era sul punto di raggiungerlo e schiacciarlo, lui sollevò la sua mano destra, all’interno di cui apparve un medaglione di comando!






Era antico, primordiale, come se fosse esistito per innumerevoli anni. Sulla parte frontale erano raffigurate nove montagne e nove mari. Sulla parte posteriore, c’erano dei simboli magici antichi che formavano le parole…






Nove Sigilli!






Non appena il medaglione di comando apparve, Xuan Daozi strillò.






“Il mio antenato un tempo ha compiuto dei servizi meritevoli e come ricompensa gli è stato dato questo medaglione che esenta dalla pena di morte dall’Eccelso Nove Sigilli! Tu non puoi farmi del male!”






Dopo una pausa, una voce echeggiò nelle menti di Meng Hao e Xuan Daozi. “Autorizzato!”






Xuan Daozi stava tremando e un terrore inesorabile affliggeva il suo cuore mentre il medaglione di comando si trasformava in cenere. L’attacco del gigante venne comunque emanato, ma non lo ferì in alcun modo.






Quando il medaglione di comando si trasformò in cenere, il cuore di Xuan Daozi tremò per il dolore della perdita. In seguito, il gigante si voltò e fece carica contro il vascello mercantile del Clan Meng, dal cui interno potevano essere sentite delle strilla di terrore.






Non appena il gigante si voltò verso il Clan Meng, Meng Hao divenne ansioso all’istante. Anche se poteva rilasciare l’Incanto del Sigillo dei Cieli… in verità non riusciva a controllarlo. Se avesse potuto, allora avrebbe decisamente spazzato via Xuan Daozi e Hong Chen.






La verità era che, questa magia… possedeva una sua volontà. Una volta che quella volontà si era risvegliata, desiderava solo ripulire e purificare tutti gli esseri viventi all’interno della Sfera della Montagna e del Mare.






Si sentirono dei rimbombi ed il primo attacco andò a colpire la navetta mercanti le del Clan Meng. Anche se non andò a danneggiare la nave, i coltivatori a bordo emisero delle strilla miserevoli, avendo evidentemente ricevuto una qualche sorta di punizione.






Anche se questi membri del Clan Meng avevano in precedenza adocchiato con avidità Meng Hao, erano comunque dei membri del Clan Meng. Meng Hao non desiderava vederli morire. Inoltre, mostrare un po’ di avidità non era abbastanza per meritare la pena di morte. Ancora più importante, loro non erano nemmeno consapevoli della loro connessione con Meng Hao.






Gli occhi di Meng Hao si spalancarono mentre il gigante ancora una volta minacciava di attaccare la navicella e quindi, interruppe forzatamente la magia daoista. Le sue braccia crollarono verso il basso e il suo corpo tremò, poi tossì una boccata di sangue.






Il suo corpo si indebolì ancora di più, ma comunque forzò l’arresto della magia. L’Incanto del Sigillo dei Cieli sembrò risucchiare non il suo corpo, ma la sua anima.






Mentre ritirava la magia, il gigante si girò e guardò in direzione di Meng Hao. In quel momento, dei rimbombi riempirono la usa mente, sembrò come se il gigante…avesse il suo stesso aspetto.






Non si prese il tempo di analizzare la questione; non appena il gigante svanì, senza esitazione Meng Hao si lanciò all’indietro. Ferendosi ancora di più nel mentre, utilizzò la sua massima velocità per dirigersi verso le 33 spaccature luminose.






Era ancora intenzionato ad entrare nella terra potenzialmente mortale. Questo perché… nell’istante in cui il gigante svanì, Hong Chen e Xuan Daozi iniziarono a inseguirlo ancora una volta, delle espressioni velenose coprivano i loro volti.






Xuan Daozi era leggermente più veloce di Hong Chen. In un battito di ciglia, si scagliò contro Meng Hao, il quale velocemente si trasformò in un roc azzurro che si allontanò dai due inseguitori con una rombante esplosione di velocità.






Xuan Daozi sbuffò freddamente ed era sul punto di aumentare la sua velocità, quando all’improvviso, si fermò. Lo shock ed il terrore sulla sua faccia al momento non erano assolutamente minori di quando aveva affrontato l’Incanto del Sigillo dei Cieli.






Non era solo lui. Hong Chen si fermò a sua volta, la sua faccia vacillò mentre fissando nella distanza pianse, “Quelli sono… i 33 Inferi!!”






L’area occupata dalle 33 fenditure luminose era ancora più grande di prima, aveva quasi raggiunto il luogo dove si trovavano loro. Meng Hao nella sua forma di roc azzurro non si fermò nemmeno per un istante mentre si lanciava proprio in quell’area.






“33 Inferi… quindi i 33 Inferi si stanno aprendo di nuovo. Questa è solo l’apertura iniziale. Secondo i registri del passato, i 33 Inferi possono apparire in ogni luogo dell’Ottava Montagna e dell’Ottavo Mare. Una volta apparsi, c’è un periodo variabile di tempo sconosciuto prima che si aprano completamente!”






“Il momento di massimo pericolo si raggiunge quando sono completamente aperti, persino i Sovrani Dao possono perire a quel punto. Persino ora, durante l’apertura iniziale, il posto è comunque molto pericoloso…”






“Dannazione, i 33 Inferi. Sono passate decine di migliaia di anni dalla loro ultima apparizione. Com’è possibile che per pura coincidenza siano apparsi qui e ora!?!?” Xuan Daozi fissava Meng Hao. Se non fosse stato per l’intenso movimento della sua Essenza, Xuan Daozi non avrebbe esitato minimamente prima di girarsi e andare via. Dopo la morte del Patriarca Anima Nera, continuare a braccare Meng Hao non aveva più senso dato che il periodo di schiavitù del Patriarca non era più in ballo.






Tuttavia, la possibilità di ottenere quel pizzico di Origine del Dao si era allacciata con fermezza intorno al cuore di Xuan Daozi. Dopo un momento, strinse i denti e si diresse verso i 33 Inferi.






“E’ tempo di accettare la scommessa!”






“Se ci riuscirò, potrei essere in grado di ottenere l’Origine del Dao. Anche se fosse solo un pizzico vale lo stesso la pena.”






“Se fallirò… considerando il livello della mia base di coltivazione e che ci troviamo solo nella fase iniziale dell’apertura dei 33 Inferi, non vorrà dire necessariamente che morirò!” Avendo preso una decisione, si lanciò in avanti a massima velocità.






La faccia di Hong Chen vacillò, l’incertezza poteva essere vista nei suoi occhi. Si era sempre parlato delle leggende dei 33 Inferi nell’Ottava Montagna e Ottavo Mare. Da quanto si diceva, c’erano 33 Cieli che sigillavano la Sfera della Montagna e del Mare dall’alto. Tuttavia, c’erano anche 33 Inferi, i quali però, non erano sigilli, ma tombe!






Tempi addietro, durante la guerra tra la Sfera Immortale Eccelsa e le due altre forze terrificanti, c’erano stati alcuni Estranei, che non potevano essere completamente distrutti. Infatti, tra questi, ce n’erano alcuni così forti che i loro corpi non poterono essere distrutti nemmeno dopo la loro morte.






Nonostante fossero stati uccisi, non erano davvero morti. Dato che le loro anime non potevano essere distrutte, vennero soppresse e questa fu l’origine dei 33 Inferi.






Secondo le leggende, i 33 Inferi vennero creati dallo sforzo congiunto dei tre Eccelsi dei tempi antichi. L’Eccelso Nove Sigilli prese il comando nella soppressione di quegli Estranei che potevano essere uccisi nel corpo ma non nell’anima!






I 33 Inferi erano essenzialmente una terrificante gabbia!






Quelle 33 fenditure luminose rappresentavano 33 cimiteri. E essi, a loro volta, rappresentavano… i 33 terrificanti Estranei degli anni passati che erano stati soppressi al loro interno!






La ragione per cui i 33 Inferi si aprivano ogni tanto non era per dare alla gente la possibilità di esplorarli, ma piuttosto a causa del fatto che il potere sigillante al loro interno si indeboliva. Ogni tanto, i 33 Inferi avevano bisogno di un po’ di tempo per riaccumulare potere prima di riaffondare in uno stato di occultamento.






Tuttavia, nel processo di apertura, era possibile per le persone entrare al loro interno e persino cercare delle buone fortune. Tali buon e fortune potevano essere grandi o piccole e a dirla tutta poche persone avevano informazioni riguardo i 33 Inferi quanto Hong Chen!






Questo perché la Chiesa del Dio Drago era un tempo una piccola setta. A quei tempi, non si chiamava nemmeno la Chiesa del Dio Drago. Tuttavia, a causa del fatto che uno dei Patriarchi era entrato per caso nel 19esimo Inferno ed incontrato un Dio Drago, fu in grado di accettarne il lascito… cosa che poi portò alla creazione della Chiesa del Dio Drago!






“I 33 Inferi si stanno aprendo…” pensò lei, stringendo i denti. “Un altro tempestoso massacro sta arrivando nell’Ottava Montagna e Ottavo Mare…” La sua base di coltivazione era discesa, al momento non era più un Signore Dao. Infatti, aveva anche perso il potere del Dio Drago. Si era indebolita davvero sostanzialmente. Tuttavia, considerando che Xuan Daozi aveva caricato per primo, i suoi occhi vibrarono e anche lei si lanciò in direzione dei 33 Inferi.






Lei non aveva come obiettivo Meng Hao, piuttosto, mirava alla potenziale buona fortuna all’interno!






Nel momento successivo a quando Xuan Daozi e Hong Chen volarono verso i 33 Inferi, la navicella del Clan Meng iniziò a muoversi. Il giovane signore a bordo era estremamente eccitato.






“Seguiteli, tutti voi! Andate! Io aspetterò qui che mi portiate delle buone fortune dai 33 Inferi. Non mi importa che buona fortuna sia, portatela semplicemente fuori con voi ed otterrete un’enorme ricompensa! Enorme!”






“Dannazione, andate lì fuori, tutti voi! Se qualcuno si rifiuta di andare, allora quando torneremo al clan, farò rapporto al Prete del Clan! 11esimo Zio, tu rimani qui fuori a proteggermi, tutti gli altri invece, andate lì dentro!!” L’ordine diretto del giovane uomo fece tremare tutti i coltivatori del Clan Meng che in seguito iniziarono a volare verso i 33 Inferi.






Uno di quei coltivatori era… il ragazzo con la faccia ricoperta di cicatrici, Meng Chen!








                                


                                



