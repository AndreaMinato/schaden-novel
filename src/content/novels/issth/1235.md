---
title: Capitolo 1235 - Contrattacco!
pubDate: 2025-03-20T11:49:56.704Z
tags:
    - issth
---


Meng Hao guardò improvvisamente dietro sé, corrucciato, poi guardò in basso.


Non lo sapeva, ma quegli occhi sotto terra stavano guardando direttamente nei suoi, nonostante Meng Hao non avvertisse nulla si straordinario.


Comunque, non riusciva a togliersi di dosso la sensazione che qualcuno lo stesse osservando.


Continuò a soppesare la stranezza di quel posto prima di guardare nuovamente verso Xuan Daozi e Hong Chen, circondati da ondate di nemici. Poi continuò a coltivare per recuperare energie e curare le sue ferite.


Dietro di lui, a terra, gli occhi si spalancarono.


“È incredibilmente sensibile… un corpo come quello è perfetto per me. Se riesco a possederlo, allora… potrò finalmente uscire da questo maledetto posto!”


Il tempo passò. Le ferite di Meng Hao continuarono a guarire e si era ormai ripreso per metà. Le esplosioni risuonarono da ogni direzione mentre sempre più spettri assediavano Xuan Daozi e Hong Chen.  Inaspettatamente, alcune di quelle ombre emanavano persino increspature del Reame del Dao, cosa che indicava che erano stati esperti del Reame del Dao quando erano in vita. Il loro potere dell’Essenza era scomparso gradualmente ma il loro istinto era rimasto, e a causa del costante attacco violento di quell’aura di morte, erano ancora più spaventosi di prima. Persino Xuan Daozi era allarmato.


Per quanto riguardava Hong Chen, stava tremando di paura quando unì le sue forze a quelle di Xuan Daozi, rilasciando ogni sorta di abilità divina e riempiendo così l’aria del suono delle esplosioni. Fu bene o male a questo punto che iniziò ad innalzarsi una nebbia grigia dal suolo, oscurando ogni cosa. L’improvvisa apparizione di quella nebbia fece drizzare i capelli di Meng Hao. Senza la minima esitazione fece un passo avanti e lasciò il posto dove era stato seduto.


Guardandosi indietro, mosse la manica facendo schiantare l’Essenza della Fiamma Divina contro il punto dove si era seduto. Comunque, non accadde nulla in risposta.


I suoi occhi iniziarono a brillare e dentro di sé era più vigile che mai.


Qualche istante prima aveva chiaramente percepito un freddo indescrivibile farsi strada verso di lui. Non si fosse mosso, sarebbe stato come se quel freddo lo avrebbe congelato, come un blocco di ghiaccio. Comunque, qualunque cosa l’avesse causato non poteva essere rintracciata.


Nulla sembrava diverso dal solito.


Meng Hao si fece lentamente indietro, poi scomparve nella nebbia.


All’insaputa di Meng Hao, c’era veramente un’ombra offuscata che giaceva nel posto dove era rimasto seduto. Quell’ombra sembrava essere fatta interamente di nebbia ma i suoi occhi erano chiari e brillanti. Erano cremisi e stavano guardando Meng Hao.


“E così può addirittura avvertire la mia vicinanza...” mormorò l’ombra. “Sembra che il suo senso divino sia particolarmente forte. Bene, meglio così. Più è forte, più forte sarò io una volta che mi sarò impossessato di lui. Sono stato sopito qui per troppo tempo, troppo. Dannazione. Devo assolutamente andarmene. Sono pronto a farmi strada a suon di uccisioni, se necessario!” L’ombra distorta brillò nella nebbia e scomparve.


Meng Hao si mosse alla massima velocità; il senso di crisi intenso che aveva percepito in quel mondo lo rendeva più vigile che mai. Mentre si muoveva si guardò attorno con occhi luccicanti.


“Questo posto è pericoloso per me e per tutti quelli che sono qui. L’arrivo della nebbia… significa che il tempo del contrattacco è giunto!” Si mise improvvisamente in moto, tornando indietro dove Xuan Daozi e Hong Chen stavano combattendo.


In breve tempo i suoni della battaglia si sentirono anche dall’alto. L’urlo di Xuan Daozi riecheggiò in ogni direzione e si diffusero le increspature di una tecnica magica.


Comunque, la nebbia sembrò ricoprire tutta la luce e Meng Hao non poté vedere più nulla con chiarezza. Ad ogni modo, i suoi occhi brillarono di un crescente intento omicida.


Alla fine chiuse gli occhi. Piano piano, diciannove immagini apparvero nella sua mente.


Erano tutte in posti diversi ed erano circondate da un mondo grigio e senza colori.


Quelle erano le entità di cui aveva preso il controllo con la Maledizione della Vita e della Morte.


Quelli che erano ancora in giro erano ora visibili all’occhio della sua mente e infatti divennero i suoi stessi occhi. Volò silenziosamente attraverso la nebbia, facendosi strada tra le varie entità che si trovavano al suo interno, ed evitando le ombre più potenti di morte.


Dopo una dozzina di respiri, si lanciò in avanti con un nuovo slancio di velocità, poi i suoi occhi si aprirono e scintillarono di intento omicida.


Continuò con la mano destra stretta a pugno: il potere dell’Immortale Dao Onniceleste eruttò da dentro di lui, così come quello del suo corpo fisico, mentre rilasciava il Pugno dello Sterminio degli Dei. Quel primo pugno apparve improvvisamente di fronte ad Hong Chen.


Lei stava utilizzando ogni tipo di magia per difendersi dagli spettri di morte che la stavano attaccando. Proprio mentre era esausta, Meng Hao rilasciò quel colpo esplosivo, facendo comparire un’espressione di shock sul suo volto. Prima che avesse anche solo il tempo di analizzare quello che stava accadendo, il Pugno dello Sterminio degli Dei fu sopra di lei.


Un boato riecheggiò quando il pugno si scontrò contro il suo petto, facendole sputare sangue. Cadendo indietro, i suoi occhi si spalancarono e gridò: “Meng Hao!”


Proprio mentre stava cadendo indietro a causa dell’attacco a sorpresa di Meng Hao, produsse degli oggetti magici e preparò le sue abilità divine al contrattacco. Comunque, quello che la colpì subito dopo, attraversando la nebbia, era un Roc azzurro che calò su di lei con i suoi artigli mortali.


I boati riecheggiarono e anche Xuan Daozi era scioccato. Si voltò e stava per correre in suo soccorso quando dieci spettri si lanciarono contro di lui, intercettandolo.


“Levatevi di torno!” ruggì Xuan Daozi.


Allo stesso tempo la voce acuta di Hong Chen si sentì risuonare ancora una volta.


“Salvami!” Era terrorizzata e non poteva vedere quello che stava succedendo intorno a lei. Si fece indietro, il suo petto era sanguinolento e maciullato, mentre la sua testa era perforata in tre punti dai quali usciva un liquido rosso-biancastro.


Anche Meng Hao non era in ottime condizioni. Il sangue colava dalle sue ferite, ricoprendolo.


Dopo tutto, le sue vecchie ferite non si erano completamente rimarginate e provare ad uccidere quella vecchia donna aveva aggravato le sue condizioni. Comunque, l’intento omicida nei suoi occhi non era diminuito affatto, anzi, era cresciuto ulteriormente.


Avanzò improvvisamente ad incredibile velocità, inviando l’Essenza della Fiamma Divina verso Hong Chen, che si stava ritirando.


Strinse i denti, eseguendo un incantesimo per rilasciare in ogni direzione un potere dell’Essenza esplosivo. Ma Meng Hao era già in una posizione diversa, avendo rilasciato il Ponte dell’Eccelso su di lei. Lei urlò e il suo corpo stava già dando segni di stare per cadere a pezzi mentre continuava a scappare. A quel punto, Xuan Daozi aveva finito di eliminare gli spettri che lo avevano bloccato, e ora stava correndo verso di loro.


Gli occhi di Meng Hao brillarono quando la sua mano sinistra raggiunse e spinse il suo quarto Frutto del Nirvana contro la sua fronte. Improvvisamente la sua velocità aumentò drasticamente.


Si lanciò verso Hong Chen, facendo come per afferrare qualcosa ed evocando così uno specchio di rame. Sospirando ripetutamente, emerse anche il pappagallo.


Senza alcuna pausa, rispettò Meng Hao e si trasformò in un’Arma da Battaglia.


Quello fece innalzare l’energia di Meng Hao; impugnando l’Arma da Battaglia, la usò per colpire Hong Chen. Xuan Daozi stava correndo contro il tempo, ma apparentemente era arrivato tardi e poté solo urlare in risposta a quello che stava accadendo.


Anche Hong Chen urlò, usando tutto il potere che poteva accumulare per difendersi. Comunque, era già stata ferita dall’Incantesimo di Sigillo dei Cieli, e la sua base di coltivazione era già decaduta. A causa dell’attacco precedente di Meng Hao, era diventata come una freccia alla fine del suo viaggio. Meng Hao poteva completamente ignorare ogni oggetto magico o abilità divina che usato da lei. Attingendo a tutto il potere che poteva formare il suo corpo fisico, lanciò l’Arma da Battaglia verso il basso, in un lampo di luce…


Le urla cessarono quando la testa di Hong Chen si staccò dal collo e il suo corpo cadde a terra. Proprio quando la sua Divinità Nascente stava per scappare, l’Arma da Battaglia si scontrò contro di essa. Ancora un altro coltivatore del Reame del Dao era morto per mano di Meng Hao.


Il sangue spruzzò dalla bocca di Meng Hao e il suo volto si fece pallido. Gli oggetti magici e le abilità divine che erano state usate fino a quel momento avevano peggiorato le sue ferite.


Con occhi iniettati di sangue, si lanciò nella distanza.


“Meng Hao!!” urlò Xuan Daozi. Il suono della sua voce riecheggiò nella nebbia, riempiendo il mondo intero. Leggermente distanti, i membri del Clan Meng stavano subendo severe perdite. Meng Chen era coperto di sangue e stava volando.


Han Qinglei si trovava nella nebbia e procedeva con cautela, come sempre. Alcuni dei suoi seguaci erano già stati uccisi e lui stesso era pieno di paura a causa dei 33 Inferi.


Comunque, quelle non erano le uniche persone presenti; ce n’erano altre. Inoltre, l’apertura dei 33 Inferi era iniziata solo da poco, quindi non tutti i portali luccicanti si erano aperti, solo quattro o cinque. Per questo solo alcuni dei coltivatori dell’Alleanza del Dio Celeste all’esterno avevano scelto di affrontare il pericolo ed entrare, anche se si trattava di un numero insignificante.


Circa il venti o trenta percento di loro scelse di entrare nello stesso portale luminoso di Meng Hao.


Quelli che erano stati abbastanza coraggiosi da entrare ovviamente non erano deboli in termini di base di coltivazione. Come minimo erano nel tardo Reame Antico.


C’era qualche esperto dello Pseudo Dao che cercava di trovare uno dei leggendari oggetti che potesse impedire loro di morire.


C’erano anche alcuni esperti del Reame del Dao che entrarono in diversi portali.


Per questo, quando il ruggito di Xuan Daozi riecheggiò, gli altri coltivatori all’interno della nebbia poterono sentire la sua voce e i loro cuori iniziarono a palpitare.


Meng Hao tossì sangue ma continuò a procedere più veloce che poteva. Mise via l’Arma da Battaglia, così come il Frutto del Nirvana.


I suoi occhi erano completamente iniettati di sangue ma il suo qi e il suo sangue stavano rifiorendo.


L’ombra che lo aveva seguito per tutto il tempo lo stava anche osservando, diventando sempre più avida. Meng Hao stava volando con gli occhi iniettati di sangue quando improvvisamente si scontrò contro uno spettro di morte.


“È passato molto tempo da quando ho usato la Grande Magia del Demone di Sangue,” mormorò.


Lo spettro era un coltivatore e si voltò, guardando Meng Hao, poi ululò e si lanciò contro di lui.


Meng Hao non mise su di lui il marchio di sigillo della Maledizione della Vita e della Morte. Piuttosto, si lanciò in avanti a allungò la mano. Il suo palmo divenne immediatamente rosso come il sangue quando si poggiò sullo spettro che poi tremò e iniziò ad appassire.


In un battito di ciglia divenne cenere.


La sua aura grigia volò verso Meng Hao, fondendosi con lui e facendolo appassire ancora più di prima. Apparentemente non era per nulla di aiuto alle sue ferite.


Scuotendo la testa, continuò per la sua strada. Dopo poco i suoi occhi brillarono e mentre si lanciava in avanti come un fulmine, di fronte a lui apparve un coltivatore del Reame Antico.


Era uno dei coltivatori che avevano fatto parte delle squadre di ricerca che avevano cercato di uccidere Meng Hao. Aveva girato i tacchi ed era scappato quando le cose avevano iniziato ad andare male, ma ora era tornato.


Si stava guardando attorno cautamente, così non appena Meng Hao gli si avvicinò il suo volto si illuminò. Prima che potesse fare qualsiasi cosa, la mano cremisi di Meng Hao scattò in avanti fino a poggiarsi sulla sua testa.


Prima che potesse urlare, Meng Hao mise la mano sulla sua bocca, coprendola.


Il coltivatore tremò mentre appassiva; la sua forza vitale, il suo sangue e il suo corpo, la sua base di coltivazione e la sua anima, vennero assorbiti in un istante.


Il volto di Meng Hao era ora meno pallido. Presto, nulla rimase nella sua mano se non un cadavere rinsecchito che cadde a terra e si trasformò in polvere.


Meng Hao si leccò le labbra; gli occhi erano rossi mentre continuava ad avanzare.




                                


                                



