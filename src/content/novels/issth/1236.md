---
title: Capitolo 1236 - Siamo ancora buoni amici!
pubDate: 2025-03-20T11:49:56.704Z
tags:
    - issth
---


Meng Hao scivolò nella nebbia come un lupo solitario nella notte, in completo silenzio. Gli unici segni del suo arrivo erano i suoi brillanti occhi rossi e le fluttuazioni della Grande Magia del Demone di Sangue.


Non si sentirono urla mentre continuava a prendere di mira i coltivatori del Reame Antico. Tramite la Grande Magia del Demone di Sangue Meng Hao si rimise lentamente in forma, anche se il processo non fu rapido come quando aveva preso possesso della lapide. Comunque, quello che voleva Meng Hao era risvegliare il proprio strato Eterno.


Con il suo strato Eterno all’opera il suo recupero sarebbe stato molto più rapido. Continuò a muoversi assorbendo gli altri coltivatori che incontrava. Per quanto riguardava lo spettro offuscato, continuò a seguirlo aspettando l’opportunità perfetta per fare la sua mossa mortale e possedere Meng Hao. Non poteva vedere Meng Hao uccidere Hong Chen e non poteva nemmeno vedere Xuan Daozi inseguirlo. Comunque, poteva percepire l’aria brutale che irradiava Meng Hao e quando rilasciò la Grande Magia del Demone di Sangue, il modo in cui il suo sangue e il suo qi ribollirono riempì lo spettro di un desiderio intenso di possedere Meng Hao.


“Io, Avarizia, sono stato favorito dal destino per tutta la vita,” mormorò lo spettro. “Quando ero giovane sono stato quasi ucciso combattendo un nemico, finché un oggetto extraterrestre è caduto dal cielo e lo ha fatto fuori! Quando ho vagato nel mondo, non sono mai tornato indietro a mani vuote, e dovunque andassi i tesori abbondavano. La mia coltivazione è andata avanti senza problemi. Comunque, quando ho raggiunto il picco assoluto, ho incontrato una persona, un dannato bastardo che merita di morire! Dopo di lui, nessun altro è riuscito a tenermi testa. Persino essere sigillato qui è una cosa temporanea. Non rimarrò qui per sempre. Questa persona è il dono più bello che i Cieli potessero concedermi.” L’avidità nei suoi occhi era ancora più intensa, eppure non fece un passo. Il suo precedente attacco era fallito, quindi aveva semplicemente deciso di seguirlo e aspettare. Aspettare e ancora aspettare... [1]


Il massacro di Meng Hao continuò. A quel punto dozzine di coltivatori erano morti per mano sua. Al momento la sua mano era attaccata alla cima della testa di un altro coltivatore e lo stava assorbendo, quando improvvisamente tutti i capelli e i peli sul suo corpo si drizzarono. Senza aspettare di finire l’assorbimento del coltivatore, si fece indietro a tutta velocità.


Nello stesso momento una mano si allungò dalla nebbia: era coperta di pelliccia scura e si muoveva con incredibile velocità, afferrando con ferocia il coltivatore mezzo assorbito.


Il coltivatore urlò e venne trascinato indietro nelle nebbie, dove si sentirono rumori di masticazione.


“Affamato…. Sono così affamato…” si sentì un ringhio insieme al tintinnio delle catene. Meng Hao si ritirò in fretta con un’espressione di sorpresa sul volto mentre percepiva l’aura terrificante che veniva dalla nebbia.


Dopo un lungo momento, l’aura scomparve e il suono si perse nella distanza.


Meng Hao si guardò intorno sentendosi più preoccupato del solito. Alla fine si voltò e si fece strada fino ad un altro coltivatore dell’Alleanza del Dio Celeste per assorbirlo. Il tempo passò e mentre continuava il suo lavoro incontrò quella mano terrificante altre tre volte, nessuna delle quali si sviluppò in una situazione di crisi mortale.


Sentendosi più vigilante del solito, assorbì un altro esperto del Reame Antico, sul quale si erano riversati dei suoni roboanti, e i suoi occhi bruciarono di una luce simile a fuoco.


Alla fine il suo strato Eterno si era risvegliato dal suo stato di sonno. Iniziò lentamente a lavorare, ristorando la sua forza vitale e la sua energia. In quel momento la luce cremisi dei suoi occhi scomparve e le ferite sul suo corpo di rimarginarono naturalmente.


Fu sempre in quel momento che un flusso di senso divino lo circondò dall’alto. Si fece indietro ma il senso divino era veloce e presto lo avvolse, studiandolo e iniziando poi a convergere nell’area.


“E così sembra che anche tu sia qui,” disse una voce antica. Una pressione terrificante iniziò a pesare su di lui, spingendo via la nebbia.


Le pupille di Meng Hao si restrinsero; secondo l’intensità della pressione poteva dire che quel potere superava quello di un Signore del Dao. Inoltre, gli era familiare; non era altro che il vecchio uomo che aveva cercato di impedirgli di andarsene dall’Alleanza del Dio Celeste.


Meng Hao sapeva che non poteva competere con quell’uomo, nemmeno se si fosse completamente rimesso dalle sue ferite e fosse tornato al massimo delle sue forze. Senza la minima esitazione si trasformò in un Roc azzurro e scappò.


Comunque, la pressione era come una freccia affilata che penetrò la nebbia al suo inseguimento. Infatti, se non fosse stato per la nebbia, l’uomo anziano sarebbe riuscito a raggiungerlo in un battito di ciglia.


Proprio quando Meng Hao scappò, Xuan Daozi apparve in un’altra direzione con occhi brillanti di intento omicida. Aveva persino ristorato una delle sue magie segrete per bloccare la posizione di Meng Hao nella nebbia. Il prezzo che aveva pagato era stato un significativo quantitativo di longevità e forza vitale, che lo aveva trasformato in un mucchio di ossa: la sua aura era debole anche se la sua base di coltivazione non si era ridotta.


“Meng Hao, questa volta sei MORTO!” ruggì, lanciandosi in avanti come un fulmine verso Meng Hao. Il volto di quest’ultimo si illuminò. Poteva tenere impegnato Xuan Daozi per un po’ ma per quanto riguardava il vecchio, era molto più forte, tanto che Meng Hao ne era terrorizzato.






Stringendo i denti continuò a scappare alla massima velocità. Fu a quel punto, proprio quando quella potente pressione era in avvicinamento, che un forte ululato riecheggiò, unito ad un suono lamentoso.


“Affamato… sono così affamato…” oltre alla voce, un suono come di catene si sentì in lontananza. Gli occhi di Meng Hao si spalancarono quando realizzò quello contro cui si era scontrato il vecchio uomo dell’Alleanza del Dio Celeste.


Fu in quel momento che il senso divino che si era bloccato su di lui si ritirò improvvisamente.


Comunque, l’intento omicida di Xuan Daozi continuò a imporsi su di lui. Gli occhi di Meng Hao brillarono freddamente quando si girò di colpo, muovendo la sua mano destra per evocare l’Essenza della Fiamma Divina e le montagne Immortali per combattere contro Xuan Daozi.


Dei boati si sentirono riecheggiare e il sangue colò dalla bocca di Meng Hao. Proprio quando stava per prendere in prestito la forza dell’esplosione per fuggire, Xuan Daozi ritirò la sua potenza, distruggendo gli sforzi di Meng Hao.


“Immaginavo che avresti tentato qualcosa di simile!” disse Xuan Daozi, ridendo freddamente. Improvvisamente la sua Essenza del tempo eruttò, offuscando il suo corpo come se stesse camminando attraverso il flusso del tempo. Meng Hao rimase a bocca aperta e utilizzò la sua tecnica della camminata. Entrambe le parti stavano usando il Dao del Tempo per combattere l’altro, e per questo le nebbie si stavano condensando fino a formare lentamente un vortice.


Il vortice si fece sempre più grande e i suoni sempre più intensi finché non divennero un’enorme esplosione. Il sangue colò dalla bocca di Meng Hao e ricadde al suo fianco. Il sangue colava anche dalla bocca di Xuan Daozi ma non si arrese. Era già ferito eppure i suoi occhi brillavano di eccitazione e il suo cuore palpitava. Proprio in quel momento la sua Essenza si era innalzata a causa delle grandi aspettative.


Non appena vide Meng Hao cercare di scappare nuovamente, un freddo luccichio comparve nei suoi occhi e lanciò indietro la testa urlando: “A tutti i Compagni Daoisti in questo posto, io sono Xuan Daozi. Aiutatemi a fermare Meng Hao! Se lo incontrate, ditemelo immediatamente. Per esprimere i miei ringraziamenti, la Setta dell’Unico Profondo cederà un tesoro dello Pseudo Dao a chiunque aiuti!”


Xuan Daozi sapeva che Meng Hao era un bravo fuggitivo; una volta che fosse scappato sarebbe stato difficile ritrovarlo. Per quello scelse di fare quell’incredibile promessa per guadagnarsi l’aiuto di tutti quelli che si trovavano nella nebbia.


Rinforzate dal potere della base di coltivazione di Xuan Daozi, le sue parole riecheggiarono in tutto il mondo, per essere sentite da tutti. Gli occhi di tutti brillarono.


Notificare la presenza di Meng Hao a Xuan Daozi era molto più semplice che provare ad ucciderlo. Tutto quello che dovevano fare era passare la parola. Se quella parola avesse permesso a Xuan Daozi di buttare giù Meng Hao, allora sarebbero stati ricompensati con un tesoro dello Pseudo Dao. Tutti ne furono immediatamente entusiasti.


Il volto di Meng Hao si scurì e continuò a procedere più veloce di prima. Comunque, non ci volle molto prima che un’ombra sopra di lui brillasse sino a prendere la forma di un coltivatore del Reame Antico. Non appena l’uomo vide Meng Hao, impazzì di gioia e gridò: “Meng…”.


Comunque riuscì a dire una sola parola prima che Meng Hao si lanciasse su di lui come un fulmine, stringendo le mani alla base del collo dell’uomo e rilasciando la Grande Magia del Demone di Sangue. Il coltivatore tremò mentre il suo qi e il suo sangue, la sua forza vitale, la sua base di coltivazione e la sua anima venivano assorbiti da Meng Hao.


Nonostante quello, quella sola parola fece volare Xuan Daozi senza esitazione in direzione della chiamata, così come altri esperti potenti.


L’intento omicida negli occhi di Meng Hao divenne più forte. Proprio quando stava per scappare, un pianto di giubilo risuonò nelle nebbie.


“Meng Hao è proprio qui!”


La voce era abbastanza distante da dove si trovava Meng Hao, cosa che fece sì che la gente si gettasse in quella direzione, smettendo di seguire le sue tracce. Proprio quando Xuan Daozi si corrucciò, un’altra voce risuonò: “È qui, presto! E’ qui!”


Poi un’altra voce risuonò con urgenza da un’altra direzione: “Ho visto Meng Hao. E’ proprio qui!”
Xuan Daozi strinse i denti, si voltò e si diresse in un’altra direzione.


La bocca di Meng Hao si spalancò quando realizzò che c’erano persone ad aiutarlo.


C’era poco tempo per prendere in considerazione la cosa. Si voltò immediatamente per scappare ma improvvisamente si fermò quando sentì delle fluttuazioni familiari avvicinarsi, fluttuazioni che il loro proprietario non cercava affatto di nascondere.


“Han Qinglei…” disse lentamente Meng Hao mentre Han Qinglei fluttuava nella nebbia vicino a lui. Quando ci furono dozzine di metri di distanza tra loro, si fermarono e si guardarono.


“Molte grazie!” disse Meng Hao mentre ogni cosa iniziava ad avere senso. Guardò profondamente negli occhi di Han Qinglei, unì le mani e si inchinò.


Han Qinglei ricambiò lo sguardo di Meng Hao con emozioni confuse. Meng Hao era chiaramente in un pessimo stato, peggiore di come era stato sulla Sfera del Vortice di Vento. Le sue ferite erano gravi e il suo corpo ne era ricoperto. Sul suo volto si leggeva una profonda stanchezza; una stanchezza che gli elisir medicinali e la cura delle sue ferite non potevano guarire. Gli sarebbe servito diverso tempo per riprendersi.


Nonostante tutto, tra le emozioni confuse di Han Qinglei c’era un senso di ammirazione. Aveva sentito tutto quello che aveva fatto Meng Hao di recente, come fosse stato oggetto di una caccia all’uomo mortale nell’Alleanza del Dio Celeste e di come avesse massacrato i coltivatori del Reame del Dao.


Per i suoi risultati, il nome di Meng Hao si era diffuso per tutta l’Alleanza del Dio Celeste.


Han Qinglei guardò Meng Hao e con espressione fredda disse: “Non ho bisogno che mi ringrazi. Finché sarò in giro, le uniche persone qualificate per ucciderti sono i coltivatori della Schiera!
Non ti ho salvato per te, ma per me stesso! Per questo, riprenditi i tuoi ringraziamenti. Non ne ho bisogno, e in effetti accettare ringraziamenti da te andrebbe contro la mia dignità. Non sei qualificato per ringraziarmi. Nessuno in Cielo e in Terra è qualificato per ringraziare Han Qinglei. Questo è ciò che sono. In futuro, sarò senza rivali e imbattuto! Uno di questi giorni io e te combatteremo fino alla morte, e in quella battaglia ti sconfiggerò personalmente.” Non appena le parole di Han Qinglei riecheggiarono, piene di arroganza e superiorità, si mise le mani dietro la schiena e richiuse la mandibola.


Meng Hao sospirò. Non avrebbe mai dimenticato come Han Qinglei lo aveva salvato, ma vederlo così arrogante e orgoglioso non gli permise di trattenersi dal dire: “Sai, se il tuo autocompiacimento non mi facesse venire voglia di picchiarti per bene, potremmo essere buoni amici…”




[1. C’è un leggero spoiler in questa nota, riguardante Renegade Immortal. Avidità è un personaggio secondario della novel. Anche se non compare ancora nella porzione tradotta di Renegade Immortal, ne ho parlato con Rex e mi ha detto che Avarizia dovrebbe comparire presto. Se seguite RI, tenetelo d’occhio!]
                                


                                



