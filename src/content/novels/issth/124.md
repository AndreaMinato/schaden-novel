---
title: Capitolo 124 - Superare la Matrice
pubDate: 2025-03-17T11:17:34.781Z
tags:
    - issth
---


Quando il mondo attorno a lui crollò, Meng Hao sentì sprigionarsi un'ondata di energia spirituale che circondò lui e il cucciolo. Inspirò profondamente, facendo circolare immediatamente la sua base di Coltivazione e assorbendo grandi quantità di energia spirituale.


Qui l'energia spirituale era densa, ancora più che nella prima matrice. Aveva la sensazione che se avesse potuto praticare la Coltivazione qui per un po', non avrebbe più avuto bisogno di alcun elisir medicinale per formare il suo secondo Pilastro del Dao.


Purtroppo, dopo aver assorbito l'energia spirituale, parte di questa fuoriuscì dalle crepe del Pilastro del Dao. Se non fosse successo, Meng Hao era sicuro che in un arco di tempo relativamente breve, sarebbe stato in grado di condensare il secondo Pilastro del Dao.


“La Consistenza Perfetta...”. Un barlume di fremente attesa comparve nei suoi occhi.


Ma non era l'unico entusiasta. Il cucciolo iniziò ad assorbire energia spirituale molto velocemente. Lentamente, il suo corpo cominciò a cambiare. Il Qi divenne più forte, sebbene una parte andò dispersa, proprio come quello di Meng Hao.


Sfortunatamente non durò a lungo. Dopo soli tre giorni, l'energia spirituale della zona si prosciugò. Meng Hao aprì gli occhi. Si sedette a gambe incrociate su di una piattaforma enorme. Si unirono a lui altre quattro figure provenienti da ogni direzione, tutte sedute a gambe incrociate per meditare.


Più o meno nello stesso momento in cui Meng Hao aprì gli occhi, lo fecero anche loro. Tutte le rispettive Divinità del Sangue erano cambiate in qualche modo.


Anche se, in termini di cambiamenti, il cucciolo di Meng Hao ne aveva vissuti più di tutti. Ora era lungo circa la metà di un braccio. Aveva il pelo rosso sangue, i denti affilati e gli artigli splendenti. Adesso aveva un aspetto alquanto feroce.


I suoi occhi non erano limpidi come prima; al loro interno si poteva intravedere un bagliore rossastro, come se fosse mutato dopo i recenti avvenimenti tra la vita e la morte che aveva vissuto. Chiunque lo avesse guardato ora avrebbe potuto percepire la sua ferocia.


Questo in particolare valeva per il suo Qi. Ora aveva la forza della Stabilità della Consistenza.


Per i Coltivatori, raggiungere la Stabilità della Consistenza è molto complicato; ma per le Divinità del Sangue, l'area dell’Eredità era una zona speciale. Qui, potevano sperimentare una crescita rapida. Dopo tutto, non erano Coltivatori, ma Divinità di Sangue dell’Eredità.


“Queste Divinità del Sangue aumentano il loro livello così velocemente. Magari è dovuto a qualche abilità speciale che possiedono. O forse sono esistite in passato, poi sono morte e questi sono i loro spiriti”. Meng Hao rimase per qualche istante perso nei suoi pensieri. Trascorse del tempo, poi guardò oltre la sua spalla in direzione della seconda matrice. Al suo interno non c'era nessuno. Davanti a lui, nella terza matrice, c'erano tre figure indefinite. Più in là, nella quarta matrice, ce n'era una.


Queste tre persone avevano evidentemente lasciato la seconda matrice prima. Apparentemente, anziché trascorrere molto tempo ad assorbire l'energia spirituale, avevano preferito partire alla carica per guadagnare un po' di distanza.


Meng Hao fece un respiro profondo e lentamente si alzò. I suoi occhi brillarono quando si incamminò a grandi passi verso la terza matrice.


Nel frattempo nel mondo al di fuori dell'area dell’Eredità dell'Immortale di Sangue, circa diecimila Coltivatori si erano riuniti per guardare le scene svolgersi sullo schermo insanguinato. Cominciò a sollevarsi il rumore delle conversazioni.


“Si sta già diffondendo la notizia. Sono già state scoperte le identità della maggior parte delle persone. Chi avrebbe mai pensato che la persona in testa fosse Li Daoyi, Figlio del Dao del Clan dei Li!? È difficile dire se sarà in grado di ottenere l’Eredità alla fine, ma di sicuro sembra che abbia davvero delle ottime possibilità”.


“Che odio! Le grandi Sette e i Clan spadroneggiano sempre sulle Eredità. Non lasciano la benché minima possibilità a nessun altro! Se solo fossi stato io a scoprire il luogo dell'ottavo altare sacrificale dell'Immortale del Sangue. Come minimo non ci sarebbe stato nessuno con cui combattere”.


“A cosa serve anche solo pensarci? Tutte le persone che entrano nelle matrici sono Prescelti di diverse Sette e vari Clan. In ogni caso, paragonato a quei Prescelti, sei troppo debole. Guarda, quel ragazzo è sicuramente quello che ha aperto l'ottavo altare sacrificale dell'Immortale di Sangue, eppure guarda quanto tempo gli ci è voluto nella seconda matrice. Sulla base di questo, è impossibile che riesca ad attraversare la terza”.


La maggior parte delle discussioni che pervadevano le aree circostanti le zone dell’Eredità dell'Immortale di Sangue del Dominio Meridionale suonavano più o meno così.


All'interno della quarta matrice c'era Li Daoyi, elegante e bellissimo nel suo lungo abito giallo. Scrutava l'orizzonte con tranquillità. Un deserto si distendeva a perdita d'occhio.


“Molto tempo fa, il Patriarca lasciò una sentenza e una profezia. L'Immortale di Sangue sarebbe emerso dal Clan dei Li. Questa Eredità appartiene a me. Riguardo agli altri... beh, le loro vite saranno sotto il mio controllo entro la sesta matrice”. Calmo in volto, fece un passo in avanti.


Tornando alla terza matrice, il sopracciglio di Meng Hao si aggrottò leggermente. Accanto a lui, il cane emise un ululato minaccioso quando fissò l'imponente albero che era apparso davanti a loro.


Al di sotto dell'albero c'era una tavola da Go, sulla quale c'erano una moltitudine di pietre da Go, sparpagliate come le stelle nel cielo. Il nero era evidentemente nella posizione del perdente. C'era una pietra bianca di fianco alla tavola, come in attesa di qualcuno che la prendesse e la mettesse in gioco.


Intorno alla tavola da Go c'erano diverse centinaia di alberi, ciascuno alto quasi come una persona. Il luogo sembrava deserto. La presenza dell'enorme albero lo rendeva ancora più strano.


La voce antica pervase l'aria: “Nel torneo per l’Eredità dell'Immortale di Sangue, il carattere che indica “sangue” rimarca l'uccidere. Se si desidera ottenere l’Eredità ma non si ha l'istinto omicida sufficiente, allora sarà molto difficile avere successo. Questa matrice enfatizza l'uccidere. Nonostante ciò, colui che uccide deve avere il cuore di pietra e lo spirito quieto. Posiziona la pietra da Go bianca sulla tavola, e vincerai questo gioco mortale!


Hai una sola possibilità. Se desidererai perdere, dovrai sacrificare cento anni di longevità, e perderai la possibilità di ottenere l’Eredità”. Nel momento in cui la voce finì di parlare, uno degli alberi davanti a loro esplose all'improvviso in mille pezzi. Dal suo interno uscì un fantasma che emanava il Qi della Stabilità della Consistenza, lo stesso della base di Coltivazione di Meng Hao.


Il fantasma era sfuocato, ad eccezione del paio di occhi color sangue che sprigionavano una feroce aura omicida. Corse subito in direzione di Meng Hao.


Gli occhi di Meng Hao brillarono intensamente. Al suo fianco, il cucciolo si lasciò andare a dei suoni simili a guaiti acuti non appena partì all'attacco con lui.


Risuonò un'esplosione. Qualche istante dopo, Meng Hao guardò il fantasma alla Stabilità della Consistenza dividersi in filamenti di energia spirituale, che poi sfrecciarono verso Meng Hao. Quando questo accadde, rimbombarono degli scoppiettii: altri tre alberi iniziarono a dividersi.


Dopo che trascorse il tempo necessario ad un bastoncino d'incenso per bruciare, dagli angoli della bocca di Meng Hao colava del sangue. Il cucciolo era ferito e sanguinava, sebbene il suo aspetto fosse più feroce che mai mentre si guardava intorno. Erano comparsi cinque fantasmi alla Stabilità della Consistenza.


Trascorse altro tempo. Era difficile definire esattamente quanto. Meng Hao sputò altro sangue. Si era fatto strada tra gli alberi fino a quasi seimila metri dalla tavola da Go e dal grande albero. I suoi occhi si iniettarono di sangue quando percorse con velocità il mondo della terza matrice. Al momento era circondato da dodici fantasmi alla Stabilità della Consistenza, ciascuno dei quali emanava un istinto omicida che si levava nel cielo.


Il cucciolo guaì accanto a lui, e subito dopo balenò un raggio di luce rosso sangue. Le sue zanne affilate stritolarono il collo di uno dei fantasmi alla Stabilità della Consistenza. Insieme, i due avevano compiuto un massacro ed erano avanzati, cercando allo stesso tempo di assorbire più energia spirituale possibile dal luogo. A questo punto il cucciolo aveva già raggiunto lo stadio della Stabilità della Consistenza, e continuava a crescere. La sua ferocia adesso era ancora più evidente.


Diverse ore più tardi, Meng Hao avanzava barcollando, sputando del sangue. Più avanti, un fantasma alla Stabilità della Consistenza era allo stremo delle forze, e ansimava. Sembrava che stesse utilizzando tutto il potere che poteva raccogliere per precipitarsi in avanti. Quando lo fece, l'istinto omicida di Meng Hao divampò. Chiuse la mano destra a pugno e, senza preoccuparsi dell'aura della spada che si stava avvicinando, colpì con il petto del fantasma. Il pugno all'improvviso si aprì, e ne venne fuori una Lama di Vento con un'esplosione. Meng Hao sputò altro sangue. Al contempo, il fantasma alla Stabilità della Consistenza tremò e poi esplose.


Non molto lontano, il cucciolo era diventato un inarrestabile bagliore color sangue. Utilizzò i suoi artigli e i suoi denti per fare a brandelli i fantasmi alla Stabilità della Consistenza. Poi, assorbì velocemente la loro energia spirituale e tornò di fianco a Meng Hao.


Il suo corpo era ricoperto di ferite che grondavano di sangue. Il suo Qi era debole, ma la sua ferocia era più intensa che mai; sembrava che fosse stato battezzato nel sangue.


Meng Hao ingerì alcuni elisir medicinali, e poi ne gettò qualcuno al cucciolo. I suoi abiti erano completamente lacerati, ma gli occhi splendevano. Sollevando la testa, vide che la distanza tra lui e l'albero adesso era meno di seimila metri. Fu proprio in questo momento che un boato pervase l'aria. Comparvero venti fantasmi alla Stabilità della Consistenza, che si precipitarono a tutta velocità verso Meng Hao.


Fece un respiro profondo, stanco in volto, eppure lo sguardo si fece più intenso. Sollevò la mano e comparve la nebbia di fulmini. L'elettricità lo circondò quando partì all'attacco per combattere contro i fantasmi.


Le ferite portarono altre ferite, gli scontri portarono altri scontri. Trascorsero quattro ore. Il volto di Meng Hao era pallido. Ora si trovava a duemilacinquecento metri dal grande albero. Corse all'indietro con il cucciolo, lontano dai fantasmi. Uno dopo l'altro, questi si fermarono e si tramutarono di nuovo in alberi.


Distante da loro, Meng Hao si sedette a gambe incrociate e prese degli elisir medicinali per guarire le sue ferite. Al suo fianco, anche il cucciolo ne consumò qualcuno, e iniziò presto a riprendersi. Trascorsero quattro giorni prima che Meng Hao aprisse improvvisamente gli occhi. Il cucciolo sembrava ancora più feroce quando i due partirono ancora una volta all'attacco.


Questa volta combatterono a circa millecinquecento metri dall'albero, finché non riuscirono ad andare oltre al punto in cui erano indietreggiati.


Nei giorni successivi, Meng e il cucciolo continuarono a combattere e riposare. Lo sguardo di Meng Hao diventò sempre più spietato, i suoi attacchi sempre più decisivi. A questo punto, aveva un controllo pari a circa il settanta percento sulla sua base di Coltivazione. Inoltre, indipendentemente da quale tecnica usasse, la pervadeva di Senso Spirituale.


Riguardo al cucciolo, il suo corpo ora aveva raggiunto la lunghezza di un braccio. Sembrava ancora più feroce; gli artigli si erano sviluppati completamente, così come i denti affilati. Sembrava che potesse ridurre qualsiasi cosa a brandelli. I suoi occhi splendevano di un rosso accesso, rendendolo ancora più crudele.


Quindicimila metri, novemila metri, tremila metri... Meng Hao era rimasto bloccato in questa matrice per più di un mese. In poco tempo, raggiunse una posizione distante sessanta metri dal grande albero. Il cucciolo liberò un ululato e afferrò il lembo dell'abito di Meng Hao con i denti, trascinandolo in avanti. Per Meng Hao non era assolutamente un problema. Lasciò che il cucciolo lo trascinasse, ed entrambi sfrecciarono in avanti, sfondando i fantasmi alla Stabilità della Consistenza sulla difensiva, e superando il marchio dei sessanta metri.


Non appena si avvicinarono all'albero, il cucciolo allentò la presa, poi si girò e andò all'attacco verso i fantasmi. Meng Hao non esitò: afferrò la pietra da Go bianca. Fece scorrere il suo sguardo sulla tavola da Go, e poi posizionò la pietra.


Non appena questa toccò la tavola, tutto il mondo cadde in silenzio. Ogni cosa davanti a Meng Hao somigliava ad uno specchio in frantumi. Una sconfinata energia spirituale si sollevò dentro di lui.


Sapeva di aver superato la terza matrice.


Quando ciò accadde, tra i Coltivatori fuori dalle sette aree dell’Eredità dell'Immortale di Sangue intorno al Dominio Meridionale ci fu lo scompiglio:


“Il Figlio del Dao del Clan dei Li, Li Daoyi, ha superato la quarta matrice. Gli ci è voluto un mese...”


“Quello è Wang Wu'de della Setta del Sangue del Demone. È proprio dietro Li Daoyi. È stato il secondo ad entrare nella quarta matrice. Tutti gli altri sono bloccati alla terza. Mi domando chi sarà la terza persona che...”


“Deve essere Wang Lihai. Dopo tutto, è un Figlio del Dao. Il Clan dei Wang non ha risparmiato davvero nulla. Hanno mandato un Figlio del Dao...ahh??”


“Sono appena uscite tre persone contemporaneamente! Quelli sono Wang Lihai e Song Jia, e l'altra persona è... wow, è proprio lui?!”
                                


                                



