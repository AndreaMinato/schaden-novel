---
title: Capitolo 1240 - Una persona incredibile!
pubDate: 2025-03-20T11:49:56.705Z
tags:
    - issth
---


Meng Hao posseduto da Avarizia sollevò la mano, all’interno di cui apparve una lunga lancia, la quale non era altro che la lancia dell’Albero del Mondo con la punta d’osso.


“Wow, questa cosa è proprio incredibile… Il legno è raro e la punta di lancia pare provenga da una bestia al Reame Dao… Sfortunatamente, è stata forgiata male, contiene molte imperfezioni. Anche se, cosa ancora più importante… la lancia è stata sigillata.” Meng Hao sollevò la lancia e la guardò da vicino per un momento, poi iniziò a sorridere.


“Interessante. Apparentemente è stata sigillata da un coltivatore del mio luogo d’origine. Per chiunque altro sarebbe estremamente difficile riuscire a rimuovere il sigillo. Potrebbero essere in grado di cancellare il sigillo con la forza, ma a quel punto la lancia verrebbe distrutta.”


“Per me però, rimuovere il sigillo è un gioco da ragazzi.” In seguito scosse la mano e un ronzio iniziò ad essere emanato dalla lancia mentre Avarizia volava per la necropoli, il suo senso divino si allargava in ogni direzione. Improvvisamente, si voltò e si diresse in una direzione diversa.






Non ci volle molto prima che si avvicinasse a due coltivatori al Reame Antico. Quasi all’istante, le loro facce sbiancarono. Nel momento in cui stavano per iniziare a indietreggiare, la lancia apparve nelle mani di Meng Hao, poi venne spinta contro la fronte di uno dei coltivatori che morì nell’anima e nel corpo.






La lancia non si fermò; continuò a procedere fino a quando non si andò a conficcare nel cuore del secondo coltivatore facendolo poi esplodere.






Nell’istante in cui i due morirono, la mano sinistra di Meng Hao si mosse fulminea eseguendo un incantesimo, il quale però, non era una tecnica magica della Sfera della Montagna e del Mare. In seguito ondeggiò il dito estraendo a forza le anime dei due coltivatori. Alla fine strinse forte le anime nella sua mano andandole a trasformare in due simboli magici, i quali in seguito piazzò sulla lancia.






“APRITI!” ringhiò. La lancia nelle sue mani tremò e poi improvvisamente apparvero delle crepe sulla superficie della lancia, quasi come se stesse facendo la muta. Poi, un’intensa aura rombò all’esterno mentre la lancia si trasformava in un Drago Azzurro!






Inaspettatamente, la punta della lancia si trasformò nell’immagine feroce di un fantasma con il corpo viola e un lungo corno sulla testa. Sembrava essere uno spirito maligno, ma in realtà era una bestia feroce dei tempi antichi!






Si sentirono dei rimbombi e poi la lancia iniziò ad emanare pressione. Questo era un cambiamento esplosivo che sembrava quasi una rinascita rispetto alla precedente forma della lancia!






“Adesso è leggermente più imponente.” Disse Avarizia con un sorriso sinistro. Con questo, ripose la lancia e poi continuò a procedere in avanti, tirando fuori nel mentre il Calderone dei Fulmini.






Mentre esaminava il calderone, uno strano bagliore apparve nei suoi occhi, quasi come se stesse ricordando qualcosa del passato.






“Sembra proprio che io e lui siamo collegati dal destino. Tuttavia, questo calderone è stato raffinato tramite il sacrificio.” Improvvisamente abbassò la mano e una fiamma di fulmini si separò dalla sua mano e andò ad avvolgere il calderone.






Si sentirono dei crepitii e delle crepe si diffusero sul calderone. In un battito di ciglia si distrusse. Tuttavia, allo stesso tempo, Meng Hao eseguì un incantesimo a due mani, poi sputò una boccata di sangue facendo riformare il calderone.






“Rapprendi!”






In un breve istante, gli innumerevoli frammenti si andarono a ricomporre riformando il calderone, il quale ora brillava di una sconfinata luce magica. Montagne, fiumi e innumerevoli esseri viventi potevano essere visti sulla sua superficie e cosa ancora più scioccante una quantità ancora maggiore di fulmini crepitava ora sulla sua superficie.






Il calderone iniziò ad emanare una scioccante pressione, la sua forma presente sorpassava di gran lunga quella che aveva in precedenza. Apparentemente, questa era la forma più potente del calderone.






Si sentì una risata roca e poi Meng Hao scosse la mano, mandando il calderone a fluttuare sopra la sua testa. Una volta arrivato lì si girò lentamente e poi innumerevoli fulmini andarono a formare una pozza che si allargò, facendo apparire Meng Hao ancora più incredibile di prima.






“Trasposizione dello Spostamento della Forma. Come potrebbe mai essere limitata solo alla carne e al sangue?!” Ridendo di gusto, si mosse in avanti andando a finire contro un muro per poi tirare un pugno e passare dall’altra parte.






“Il Calderone dei Fulmini dei Cinque Elementi è tornato!” Dopo aver attraversato il buco nel muro apparve in un altro corridoio, dove poi scosse il suo dito verso il fondo.






Immediatamente, il Calderone dei Fulmini emise un rombo e poi degli ammassi di fulmini si trasformarono in decine di migliaia di Dragoni Argentati che in seguito si lanciarono verso la direzione indicatagli da Meng Hao.






All’interno del corridoio c’era un uomo di mezza età, uno dei coltivatori al Reame Dao con 2 Essenze. La sua faccia sbiancò e poi emise un ruggito rilasciando il potere della sua base di coltivazione, il quale pareva essere del tipo legno. Venne materializzato un enorme albero che si andò a scagliare contro i fulmini.






Indietreggiando, il vecchio uomo eseguì un incantesimo con la sua mano destra e poi ondeggiò il dito in direzione di Meng Hao. Immediatamente, il corridoio iniziò a tremare mentre delle spine di pietra esplodevano da ogni direzione dirette contro Meng Hao.






“L’Essenza della Terra Seppellisce Ogni Cosa!” ruggì l’uomo. Mentre ripiegava all’indietro ondeggiò entrambe le mani e la terra iniziò a collassare mentre l’aira veniva riempita da rimbombi. Un terrificante potere poi eruppe all’esterno, minacciando di inondare Meng Hao.






“Calderone dei Fulmini dei Cinque Elementi,” disse con calma Meng Hao. “converti i cinque elementi in quello del fulmine! Da Terra a Fulmine. Da Legno a Fulmine. Uccidilo!” SI sentirono dei rimbombi e l’enorme albero prima tremò e poi collassò, trasformandosi in numerosi fulmini verdi, i quali invertirono direzione e poi si scagliarono contro il vecchio uomo.






Allo stesso tempo, il potere della terra venne invertito, distruggendosi e trasformandosi in fulmini grigi che si lanciarono verso l’uomo con una velocità incredibile.






La faccia dell’uomo sbiancò e prima che potesse ritirarsi guardò in basso e si accorse che una mano avvizzita gli aveva perforato il petto.






Non aveva idea di quando fosse apparsa quella mano, ma comunque gli stava afferrando il cuore. Anche se sembrava che gli stesse semplicemente trattenendo il cuore… si sentiva come se la sua anima, la sua forza vitale, il suo tutto, fossero stati afferrati. La sua Anima Nascente non aveva modo di abbandonare il corpo fisico, come se fosse stata sigillata da quel palmo.






“Noooo…” l’uomo di mezza età pianse con frenesia. La mano avvizzita strinse ferocemente la presa ed il cuore venne distrutto in mille pezzi. Il corpo dell’uomo tremò e poi si trasformò in cenere. Alcuni momenti dopo, Meng Hao posseduto da Avarizia apparve dietro di lui leccandosi le labbra.






Quando quell’uomo morì, delle grandi quantità di nebbia bianca si riversarono nell’aria per poi venire assorbite all’interno del corpo di Meng Hao. Si sentirono dei crepitii provenire dall’interno del suo corpo e poi il suo copro fisico avvizzito venne risanato ancora di più. Non aveva più un aspetto completamente terrificante, era solo leggermente pallido.






“Vedi Meng Hao, sto assecondando molti dei tuoi desideri! Ti sto aiutando… a sterminare tutti i presenti!” Se qualcuno che conosceva Meng Hao lo avesse potuto vedere al momento, troverebbero la sua figura sicuramente alquanto bizzarra.






“Ok ora, diamo un’occhiata a queste spade.” Ondeggiò la mano e alcune spade vennero fuori dalla sua borsa da trasporto. Sorprendentemente, erano le spade di legno che Meng Hao aveva raccolto negli anni dai cadaveri!






Non appena Meng Hao posseduto da Avarizia le vide, rabbrividì e poi una strana luce iniziò a brillare ni suoi occhi.






“Queste sono state forgiate nell’altro grande ammasso di terra… con il preciso scopo di uccidere gli Immortali. Sono… Spade dello Sterminio dell’Immortale!! Anche queste sono sigillate… Questo Meng Hao può anche avere la borsa vuota, ma gli oggetti che possiede sono tesori!” Leccandosi le labbra, Avarizia lanciò la spada per aria. Con gli occhi che brillavano in modo strano, prese un profondo respiro e poi sputò una boccata di Essenza della fiamma.






Non appena la fiamma toccò le spade di legno, eseguì un incantesimo a due mai. Con la faccia seria, pronunciò occasionalmente alcune formule complesse e poi eseguì altri incantesimi. Dopo il tempo che un bastoncino di incenso impiega a bruciare, delle perle di sudore cadevano dalla sua fronte e la sua aura si era indebolita.






Tuttavia, le spade iniziavano a sovrapporsi l’una all’altra, come se si stessero trasformando in una spada singola. Quando quella singola spada sovrapposta scese in basso vene afferrata da Avarizia che però la guardava con un pizzico di disapprovazione.






“Che peccato,” sospirò. “Non è la struttura con cui sono familiare, quindi posso solo cercare di congiungerle basandomi sulla memoria. Non posso ripristinarle nel loro stato originario.” In seguitò prese un profondo respiro e le spade sovrapposte si trasformarono in un raggio di luce nera che entrò all’interno della sua bocca.






“Okay, ora è giunto il turno della mia base di coltivazione.” Prese un profondo respiro e degli scoppi tonanti riempirono la necropoli. La sua energia iniziò ad innalzarsi rapidamente e il potere di un Immortale Dao Onniceleste esplose all’esterno. Dopo che fu raggiunto un certo punto critico, il potere della sua base di coltivazione rese visibile il Ponte dell’Eccelso dentro di lui.






“Quello è…” L’espressione di Avarizia vacillò per l’incredulità e poi iniziò a tremare per la pazza gioia.






“E’ QUEL ponte!! Com’è possibile! Quello è…”






“Ha addirittura QUEL ponte dentro di lui!!”






“Che buona fortuna! Questa è una indescrivibile buona fortuna per me! Probabilmente la più grande buona fortuna della mia vita!” Tremando, piegò la testa all’indietro e iniziò a ridere maniacalmente.






“Il potere del mio corpo fisico è perfetto, ma la mia base di coltivazione è un po’ indietro. Ebbene, non ha importanza, ho i miei metodi per aumentare la sua base di coltivazione già da adesso!” In seguito sollevò la mano destra e tirò fuori il quarto Frutto del Nirvana di Meng Hao, che poi iniziò ad esaminare da vicino.






“Che peccato che i ricordi di Meng Hao sono stati oscurati a causa delle ferite incredibili che ha riportato. Grazie al danno della sua anima non posso accedere a molto e quindi non ho idea di cosa sia questo affare. Tuttavia, riesco a percepire che ha l’abilità di incrementare la mia base di coltivazione.” Dopo un momento di riflessione, spinse il Frutto del Nirvana contro la sua fronte.






Iniziò a tremare e poi piegò la testa all’indietro e ruggì mentre la sua base di coltivazione iniziava a salire. Alcuni momenti dopo, però, il quarto Frutto del Nirvana apparve all’improvviso di nuovo all’esterno della sua fronte; dato che per lui era impossibile assorbirlo completamente cadde di nuovo in basso.






“Torna lì dentro!” Disse Avarizia, i suoi occhi brillavano con freddezza. Eseguì un incantesimo con la sua mano destra e poi spinse un dito contro la sua fronte usando ancora una volta un pizzico della sua Essenza della forza vitale per creare un sigillo, dopo di che provò a contenere forzatamente il Frutto del Nirvana all’interno della sua fronte.






Il vero Meng Hao non sarebbe stato in grado di fare una cosa del genere. Non solo non aveva l’abilità necessaria nell’usare un sigillo del genere, il potere della forza vitale necessario per fare una cosa del genere era un qualcosa che Meng Hao non poteva sostenere.






Ora però… quando la situazione era controllata dalla persona che era in possesso del suo corpo, il Frutto del Nirvana venne forzato… a fondersi ancora una volta con lui. Fondere forzatamente il frutto del Nirvana con il suo corpo fece esplodere di potere la sua base di coltivazione, ma allo stesso tempo il rateo di assorbimento di forza vitale del Frutto del Nirvana aumentò allo stesso modo.






“Essenza della Forza Vitale!” ruggì Avarizia. Usando il potere dell’Essenza della sua forza vitale, spinse il quarto Frutto del Nirvana in uno stadio di fusione. L’Essenza della forza vitale di Avarizia poteva tenerlo in vita in questa landa dei morti. Era stata la chiave della sua sopravvivenza dopo essere stato imprigionato in questo posto. Di norma era il suo tesoro più prezioso, ma ora, era in grado di percepire che il corpo di Meng Hao conteneva così tanti tratti desiderabili che avrebbe rischiato ogni cosa e pagato qualsiasi prezzo per rafforzarlo il più possibile!
                                


                                



