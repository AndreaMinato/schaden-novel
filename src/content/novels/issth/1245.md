---
title: Capitolo 1245 - Segnali della porta del Reame Antico!
pubDate: 2025-03-20T11:49:56.706Z
tags:
    - issth
---


Secondo cap del giorno, se non avete ancora letto il precedente tornate subito indietro.


Swashbuckler.


L’anima di Avidità lasciò uscire un urlo disperato mentre cercava di uscire dal corpo di Meng Hao. Sfortunatamente per lui, il potere esercitato dal quarto Frutto del Nirvana era assolutamente scioccante e fece svanire rapidamente la sua Essenza della forza vitale.


Per Avidità, l’Essenza della sua forza vitale era il possedimento più prezioso; era quello che lo teneva in vita e ciò che stava alla base della sua anima, ed era anche quello che ora gli rendeva impossibile fuggire dal corpo di Meng Hao.


Alla fine liberò un ululato malvagio e smise di cercare una via di fuga. Piuttosto, affrontò l’anima di Meng Hao e cercò di consumarla. Non aveva davvero altre opzioni se non quella di rischiare il tutto e per tutto in un tentativo di combattere per la sua vita.


Comunque, proprio quando scattò, Meng Hao sbuffò freddamente e una luce color del sangue si innalzò dal suo terzo Frutto del Nirvana.


Quella luce cremisi conteneva il potere dell’Eccelso. I boati si sentirono ovunque mentre la luce vorticava fuori dal corpo di Meng Hao, innalzandosi verso Avidità, tremante, che urlò: “Nove Sigilli, Nove Sigilli!” Avidità era in uno stato di disperazione.


A quel punto come poteva non capire che era stato incastrato dall’Eccelso Nove Sigilli? Anni prima aveva immaginato che il suo atto di dividere la sua anima fosse passato inosservato.


La verità era che Nove Sigilli aveva visto tutto.


Avidità ora sapeva perché non era stato capace di vedere nessun altro per tutti quegli anni, nemmeno quando i coltivatori erano venuto nei 33 Inferi per esplorarli. Poteva percepirli, quello sì, e poteva anche cercare di possederli, ma il risultato era un inevitabile fallimento, come se non ci fosse un ospite in cui entrare.


Ma quando era arrivato Meng Hao, Avidità aveva creduto di averlo posseduto: ora, però, aveva realizzato che era stata una trappola, un sotterfugio per condurlo ad una trappola più grande.


“Nove Sigilli!!” ululò Avidità mentre l’Essenza della sua forza vitale continuava a venire consumata dal quarto Frutto del Nirvana. Con l’aiuto di Avidità, il quarto Frutto del Nirvana era già stato assorbito per più della metà da Meng Hao.


Grazie all’assorbimento di Avidità il processo era diventato molto più completo.


Ottanta percento, ottantacinque percento, novanta percento!


I boati riecheggiarono ma nessuno riuscì a sentirli tranne Meng Hao e Avidità.


Per loro erano forti abbastanza da far tremare ogni cosa. Mentre l’Essenza della forza vitale di Avidità scompariva, la sua lotta si faceva sempre più debole.


Ora era perso nella disperazione, specialmente a causa della pressione del sangue dell’Eccelso. Presto, venne soppresso al punto che non riuscì più a combattere. Poteva solo guardare mentre l’Essenza della sua forza vitale scivolava via, consumata voracemente, e il fuoco della sua anima iniziava lentamente a spegnersi.


Il peggio era che il corpo fisico di Meng Hao era diventato molto più potente di prima, come una fortificazione, così che il potere esercitato dal quarto Frutto del Nirvana potesse crescere sconfinatamente senza avere bisogno di preoccuparsi della tensione che avrebbe portato su di esso.


“Mi rifiuto di accettarlo! Mi rifiuto! Mi sono preparato per anni! Ho sopportato il dolore di dividere la mia anima, tutto per liberarmi. Ci sono così vicino, così vicino!” Le urla disperate di Avidità riecheggiarono nella mente di Meng Hao. Il corpo di Meng Hao stava tremando e le immagini dei suoi quattro Frutti del Nirvana comparvero sulla sua fronte, brillando intensamente.


Un’incredibile forza eruttò da essi, riempiendo il suo corpo.


Mentre lo stesso Avidità veniva assorbito nel Frutto del Nirvana, Meng Hao acquisì i ricordi di Avidità. Non erano completamente intatti e c’erano molte aree confuse ma lasciarono comunque Meng Hao piuttosto scioccato.


Oltre ai ricordi di Avidità acquisì anche… i ricordi di Xuan Daozi, che Avidità aveva appena ispezionato con la Ricerca dell’Anima. Quelle immagini erano fresche, e presto Meng Hao le strappò via. Fu a quel punto che il quarto Frutto del Nirvana raggiunse lo stato del novanta percento di assorbimento. Per quanto riguardava l’Essenza della forza vitale di Avidità, ne era rimasta solo una piccola striscia.


“Ho riplasmato questo corpo con la mia Essenza. L’ho reso più forte! Lo stesso è successo con la base di coltivazione! Ho persino sigillato il Frutto del Dao così che non potesse emergere. Sono stato io a raffinare i suoi oggetti magici. Non ho risparmiato nulla…  Ho distrutto i suoi nemici e li ho trasformati in forza vitale che ho poi assorbito. Io… io… io rifiuto di accettare tutto questo! Quella maledizione mi ha sopraffatto anni fa e quello che è fatto è fatto. Ma ora, Meng Hao fa la stessa cosa?” Avidità rise amaramente e la sua aura si dissipò. La sua lotta cessò e venne completamente prosciugato dal sangue dell’Eccelso dentro Meng Hao.


Allo stesso tempo il cadavere seduto a gambe incrociate nel mezzo delle nove colonne di pietra tremò improvvisamente. Non che avesse riacquisito la sua forza vitale, ma piuttosto il sole blu sulla sua fronte aveva iniziato a vibrare, facendo tremare il suo corpo.


Quando l’ultima goccia di Essenza di forza vitale di Avidità venne assorbita dal quarto Frutto del Nirvana, quando l’ultima percentuale di anima di Avidità venne spazzata via dal sangue dell’Eccelso… le urla di Avidità cessarono. Era stato completamente raffinato.


Fu a quel punto che il sole blu sul cadavere iniziò a brillare di luce radiosa. Poi, si spense improvvisamente. Comunque, quando ciò accadde, si vide apparire un volto dentro al sole. Fluttuando lì… non c’era altri che Avidità!


I suoi occhi erano rimasti chiusi, ma ora si erano spalancati, pieni di pazzia mentre guardava Meng Hao, rivelando un’aria selvaggia e incontrollabile. Aprì persino la bocca e ululò senza fare rumore.


I suoi occhi erano pieni di odio velenoso, un odio verso Meng Hao e un odio verso l’Eccelso Nove Sigilli, odio che aveva raggiunto il massimo della sua intensità.


Aveva dato a Meng Hao un’incredibile buona fortuna, solo per venirne poi consumato. Ovviamente, si trattava solo di una parte dell’anima di Avidità, non dell’intera.


Il resto esisteva nel sole blu.


Quando era stato sopito dall’Eccelso Nove Sigilli aveva diviso la sua anima, e una parte era rimasta all’esterno. Quella parte era stata assorbita da Meng Hao, cosa che costituiva un danno irreparabile per Avidità.


In effetti, nemmeno le ferite inflitte dall’Eccelso Nove Sigilli anni prima erano state così gravi. Metà della sua anima significava che metà dell’Essenza della sua forza vitale era andata. Per Avidità si trattava di metà della sua vita.


Proprio quando Avidità urlò in silenzio dentro al sole blu, Meng Hao tremò e l’immagine brillante del suo quarto Frutto del Nirvana apparve sulla sua fronte. Era ora quasi completamente assorbito.


Comunque, la chiave era la parola “quasi”, siccome mancava ancora un piccolo, piccolissimo passaggio per venire completamente assorbito.


Ora era al novanta percento: l’ultimo passaggio avrebbe richiesto tempo, non un influsso di forza vitale. Secondo quello che Meng Hao poteva percepire, aveva fiducia che ci sarebbero voluti pochi mesi al massimo prima che fosse pronto per passare al Reame Antico.


Allo stesso tempo, poteva percepire dai boati della sua base di coltivazione che era molto più potente di prima. Confidava anche nel fatto che se avesse affrontato un Signore del Dao non si sarebbe più limitato a combattere fino ad un impasse, ma si sarebbe assicurato la vittoria.


Ancora più scioccante era il fatto che il sangue dell’Immortale Dao Onniceleste dentro di lui stava ribollendo, cosa che riguardò anche il Clan Fang nella Nona Montagna e Nono Mare.


Quel giorno i semi del Dao in molti coltivatori del Clan Fang presero vita. Ce n’erano addirittura alcuni il cui sangue si era risvegliato al punto di raggiungere lo stadio iniziale dell’Immortale Onniceleste!


Quello stesso giorno, il potere generale del Clan Fang aumentò di moltissimo. Quello stesso giorno il Clan Fang venne scosso, e tutti i membri del clan rimasero scioccati. Quello stesso giorno Fang Shoudao ebbe un passaggio nella sua base di coltivazione.


In una breve giornata il Clan Fang era cresciuto moltissimo, ed era diventato più forte.


Allo stesso tempo, quello stesso giorno, molti membri del Clan Fang avevano percepito una distante aura e di ispirazione sorgere nell’Ottava Montagna e Ottavo Mare.


Quello era… Meng Hao!


Gli occhi di Meng Hao si spalancarono e sembravano contenere le stelle, nascoste in profondità. Guardandoli da vicino, sembravano contenere vortici in grado di risucchiare la forza di ogni tipo di senso divino! Ancora più scioccante era il fatto che … c’erano dei fulmini che danzavano intorno a lui, e venivano dall’Essenza del fulmine di Avidità.


Meng Hao fece un respiro profondo e, come risultato, l’intera aura della necropoli sembrò iniziare a girare attorno a lui.


Gli occhi di Meng Hao iniziarono a brillare di una gioia selvaggia. Strinse insieme i suoi pugni e si gustò la sensazione di potere che pervadeva il suo corpo, sensazione più vivida che mai.


Poteva percepire la resilienza delle sue ossa e quanto incredibilmente forti fossero diventate. I suoi passaggi del qi erano diventati ugualmente forti e, cosa più importante, anche il suo sangue lo era. Avidità aveva pagato un prezzo molto alto per purificare il suo sangue, e adesso anche una singola goccia conteneva un potere enorme.


In quel momento non aveva bisogno di usare la sua base di coltivazione per combattere il Dao, poteva usare il suo sangue.


In effetti ci sarebbero stati sicuramente dei potenti esperti che avrebbero desiderato raffinare il suo corpo in un tesoro del Reame del Dao, se avessero potuto!


Meng Hao iniziò a ridere di cuore. Secondo la sua opinione, Avidità era davvero un bravo ragazzo.


Oltre a quello che aveva fatto con il suo corpo fisico, aveva anche aumentato la sua base di coltivazione, qualcosa che aveva lasciato Meng Hao con un grande sorriso. Si grattò la fronte, ringraziando per il tempo che aveva risparmiato con il quarto Frutto del Nirvana, grazie ad Avidità. Improvvisamente si sentì ricolmo di gratitudine. Se non fosse stato per il fatto che Avidità si era sigillato con la forza dentro di lui, anche se era riuscito a riprendersi indietro il suo corpo, la sua base di coltivazione non avrebbe progredito così.


“Che gran compagno!” disse Meng Hao. Leccandosi le labbra, sorrise e colpì la sua borsa da trasporto. Con occhi brillanti, prese un profondo respiro e tirò fuori la lunga lancia che si era trasformata in un drago, e le spade sovrapposte. Quando agitò la lunga lancia, il drago ruggì.


La pressione che emanava adesso era oltre dieci volte quella di prima, esattamente come aveva stimato Meng Hao all’inizio.


Per quanto riguardava le spade sovrapposte, l’aura omicida che emanavano era molto più forte di prima.


Improvvisamente rimpianse di non aver lasciato qualche altro oggetto magico nella sua borsa da trasporto. Se avesse saputo che le cose sarebbero finite così ne avrebbe certamente lasciato qualcuno… Poi guardò verso il Calderone di Fulmini sopra la propria testa e i suoi occhi brillarono.


“Ricco!” mormorò. “Questa volta ne sono davvero uscito ricco… Avrei voluto sapere prima che prestare il mio corpo mi avrebbe portato così tante ricchezze. D’ora in poi lo presterò più spesso…” Poi guardò il sole blu sulla fronte del cadavere e il volto di Avidità impallidì: sembrava che stesse per impazzire alla vista della gioia di Meng Hao per il suo corpo fisico, della sua eccitazione per la trasformazione della sua base di coltivazione, e degli oggetti magici nella sua borsa da trasporto.


Tutto quello era troppo per Avidità, che gridò disperato. Il suo cuore era sul punto di spezzarsi e il suo rimpianto era enorme.


“Mio! Tutto questo dovrebbe essere mio… Non ho risparmiato nulla per raffinare quel corpo, e ho sprecato tonnellate di Essenza per plasmare la sua base di coltivazione. E sono stato io l’unico a sciogliere il sigillo di quegli oggetti magici… Mio! Tutto questo mi spetta di diritto!”


                                



