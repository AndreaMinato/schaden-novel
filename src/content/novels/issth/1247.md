---
title: Capitolo 1247 - Di nuovo Meng Chen
pubDate: 2025-03-20T11:49:56.706Z
tags:
    - issth
---


Sorpresa! nuovo capitolo ad un orario decente! incredibile! restate sintonizzati, oggi ci facciamo una scorpacciata di capitoli!


Swashbuckler.


Meng Hao se ne andò, godendosi la dolce consapevolezza di quanto aveva ricavato dal tempio centrale. Con gli occhi che brillavano, portò la sua attenzione alle altre camere laterali. Ovviamente, la gelatina di carne e il pappagallo in principio non si erano curati molto della ricchezza. Al pappagallo piacevano pellicce e piume, mentre la gelatina preferiva i bulli.


Tuttavia, stare tanto a lungo con Meng Hao, li aveva contagiati. Ora erano molto più interessati ai soldi, e questo per Meng Hao si era rivelato uno sviluppo molto piacevole: avere degli assistenti rendeva il saccheggio molto più semplice.


Quei tre insieme erano come faine mentre scendevano nella stanza successiva. Dal momento che non dovevano preoccuparsi di sigilli magici come invece era stato nella sala principale, le cose erano molto più semplici, e quindi si misero subito al lavoro.


Il pappagallo volò verso il soffitto, la gelatina di carne si occupava degli oggetti più svariati, mentre Meng Hao si dilettava a staccare le piastrelle del pavimento e le decorazioni del muro...


Alla fine, ci vollero appena una dozzina di sospiri di tempo prima che i tre se ne andassero. La camera laterale... era rimasta completamente vuota, persino più vuota della sala principale.


Se Avidità avesse potuto vedere cosa stava succedendo, la sua paura di Meng Hao sarebbe sicuramente aumentata.


“Ricco! Sono ricco sfondato!” Pensò Meng Hao con gli occhi che gli brillavano di follia mentre ripuliva un'altra camera. Ai tre non ci volle molto per finire di razziare tutte le stanze. Il pappagallo e la gelatina di carne iniziavano a sentirsi stanchi, così Meng Hao li ripose nella sua ormai stracolma borsa da viaggio, a cui poi diede qualche pacca affettuosa prima di mettersi a ridere di cuore.


Quindi cercò l'uscita e si preparò a spiccare il volo. Nel frattempo Han Qinglei si trovava in fondo al corridoio, essendo appena entrato cautamente in una delle stanze laterali. All'inizio aveva supposto di aver sbagliato la svolta e di essersi così ritrovato in un posto diverso da quello che si era aspettato, ma proprio mentre si girava per andarsene, era rimasto a bocca aperta dallo stupore di fronte al vuoto intorno a lui, e aveva così deciso di esaminare l'area con più attenzione.


Portò lo sguardo a terra e vide che non c'erano piastrelle, e nemmeno affreschi alle pareti. Ogni singolo oggetto era stato portato via, persino le lampade luminose del soffitto. Han Qinglei sussultò per la sorpresa.


“Co-cosa... cos'è successo?!?! Chi ha fatto questo?” Han Qinglei non aveva in realtà molta familiarità con Meng Hao: era a conoscenza soltanto di come si fosse comportato nella Sfera del Vortice del Vento, quindi non pensò nemmeno di relazionarlo a quello scenario sorprendente.


Facendo un respiro profondo, si diresse in tutta fretta verso la stanza successiva, e la sua espressione ebbe un fremito di paura. Dopo aver visitato numerose stanze, si rese conto che erano tutte state svuotate ed erano in completo disordine.


Non troppo lontano, dall'altro lato, Meng Hao cercò di reprimere la sua eccitazione nei confronti di quello che era appena successo, e si preparò a cercare l'uscita. Contemporaneamente, stava ragionando su come riuscire a fuggire dall'Alleanza del Dio Celeste.


“Al massimo, mi ci vorrà qualche mese prima che io possa aprirmi un varco nel Reame Antico. Quello per me sarà un trampolino, e da lì la strada per arrivare al Reame del Dao sarà tutta in discesa!” Gli occhi di Meng Hao brillarono di trepidazione. Aveva già passato decisamente troppo tempo nel Reame Immortale, e virtualmente era progredito più di quanto chiunque altro avesse mai fatto.


Si era preparato accuratamente, ed era certo che sarebbe stato in grado di spegnere tutte le Lampade dell'Anima necessarie. L'unica cosa di cui non era sicuro, era quale sarebbe stato il loro il numero esatto.


“La chiave di tutto è il Reame del Dao!” Meng Hao fece un respiro profondo e seppellì la sua trepidazione in fondo al cuore.


“Anche Han Qinglei è in questa necropoli, se ben ricordo.” Meng Hao sondò l'area con il suo senso divino e lo localizzò subito. Proprio mentre stava per andargli incontro, si fermò sul posto. Aveva appena notato che in un corridoio non molto distante, una persona stava per trasformarsi in un cadavere.


Non era altri che Meng Chen!


“Qualcuno del Clan Meng...” Meng Hao studiò la sua faccia, e nonostante la spessa aura di morte che la deformava in modo grottesco, aveva riconosciuto lo stesso giovane che aveva notato nella nave del Clan Meng.


Meng Hao ricordava che quando il Patriarca Anima Nera aveva specificato che veniva dalla Nona Montagna e Mare, aveva pensato al Clan Meng, e aveva osservato le espressioni dei visi delle persone sulla nave.


Pochi di loro ebbero una qualsiasi reazione alla menzione della Nona Montagna e Mare, ma quel giovane, Meng Chen, era apparso scioccato. La sua espressione era un misto di emozioni, tra cui aspettativa e persino nervosismo. Meng Hao l'aveva notato, ma in quel momento si trovava al centro di una caccia mortale, e non aveva avuto tempo di ragionarci su. Tuttavia, col senno di poi si era convinto che quel giovane conoscesse il legame tra il Clan Meng e il Clan Fang della Nona Montagna e Mare.


Meng Hao ignorò Han Qinglei per il momento, e si diresse a tutta velocità verso Meng Chen. Usò persino il Calderone dei Fulmini per aggirare alcuni muri, e un momento dopo apparve accanto a Meng Chen.


Quasi immediatamente, fu colpito dalla potente aura di morte che emanava. Il suolo intorno aveva già assorbito i suoi arti, e stava lentamente assimilando anche il resto, ed era al punto in cui ormai solo la sua testa era ancora visibile sopra la superficie. La sua pelle era gonfia e nera, ricoperta di vene blu.


Ma non era ancora morto! Aveva ancora un alito di vita!


Meng Hao gli si inginocchiò accanto e posò la mano sulla sua fronte. Dopo un momento, sul suo volto passò un'ombra di tristezza. La base di coltivazione di Meng Chen era solo nel Reame Immortale. La necropoli in cui si trovavano era talmente pregna di aura di morte che persino esperti del Reame del Dao si sarebbero dovuti comportare con estrema cautela. Ma Meng Chen era già stato infettato completamente, e sarebbe dovuto morire molto prima.


Tuttavia, un po' della sua aura era rimasta, ed era alimentata dalla sua volontà ferrea. Il potere di quel desiderio si era trasformato in qualcosa di simile al filo di fumo di un incenso acceso, ed era stato quello che gli aveva permesso di resistere di più.


Ma nonostante fosse in bilico tra la vita e la morte, la sua anima si stava disperdendo, e il suo corpo si stava dissolvendo: non sarebbe stato in grado di entrare nel ciclo delle reincarnazioni, e se Meng Hao non fosse arrivato in quel momento, la sua aura se ne sarebbe completamente andata entro poche ore.


“Quale ossessione può portare una persona a rifiutarsi di cedere fino a questo punto...?” mormorò Meng Hao. Sospirò, desiderando essere in grado di fare qualcosa per salvarlo, ma sapendo che era impossibile.


Con un'espressione corrucciata e triste, stese la mano e picchiettò sulla fronte di Meng Chen, infondendogli un po' di forza vitale. Non l'avrebbe salvato, ma gli avrebbe dato un briciolo di lucidità e permesso di esprimere i suoi ultimi desideri.


Meng Chen venne scosso da un brivido, e i suoi occhi sporgenti si aprirono: non era per nulla attraente come lo era stato in passato. Ma la forza vitale di Meng Hao conteneva il potere dell'Essenza, e ciò permise all'anima di Meng Chen di smettere di disperdersi e di solidificarsi temporaneamente, e ai suoi occhi assenti di riprendere chiarezza.


Sfortunatamente, Meng Hao sapeva che la vivacità di quegli occhi... era il lampo di lucidità che coglie le persone appena prima della morte.


“Se c'è qualcosa che vuoi dire, fallo pure,” gli disse dolcemente Meng Hao.


Meng Chen lo guardò assente per un istante, poi realizzò chi fosse. Con gli occhi pieni di trepidazione, disse, “Meng... Hao...” Faceva fatica a parlare, e quando ci riuscì fu solo tra convulsioni e rantoli. “Ho... una zia... chiamata... Meng Li, nella Nona Montagna e Mare...”


Le sue parole colpirono come un fulmine Meng Hao, che iniziò a tremare.


Guardò Meng Chen ad occhi sgranati: nonostante avesse immaginato che questa potesse essere la realtà dei fatti, sentire le parole dalle sue labbra trafisse la mente di Meng Hao di ondate di stupore.


Più che dire che Meng Hao provava sentimenti profondi per il Clan Meng in sé, sarebbe più preciso affermare che... aveva un grande rispetto per la stirpe di suo nonno. In ultima analisi, era proprio quella la ragione per cui voleva recarsi al Clan Meng in primo luogo!


Non era per il Clan Meng in generale, ma perchè i suoi veri parenti erano membri di quella stirpe!


Meng Hao ansimò di stupore alla realizzazione che quel coltivatore del Clan Meng era uno dei suoi parenti diretti. Picchiettò di nuovo sulla fronte di Meng Chen, infondendogli altro potere dell'Essenza. Questa volta, sapendo che non era un semplice membro ordinario del Clan, gli trasferì quanto più potere possibile.


Non era ancora abbastanza per salvarlo, ma era sufficiente perchè i suoi occhi si illuminassero.


“Conosci... mia... zia...?” chiese Meng Chen, guardando Meng Hao con occhi trepidanti.


“È mia madre,” gli rispose dolcemente Meng Hao. “Il mio nome è Meng Hao, ma allo stesso tempo, anche Fang-Meng Hao.”


All'udire quelle parole, Meng Chen ebbe un brivido, mentre sul suo viso compariva un'espressione eccitata. Sapeva che sua zia era andata nella Nona Montagna e Mare per sposarsi, e che il cognome di suo marito era Fang...


“Quindi... sei davvero... tu...” Meng Chen non aveva ancora esalato il suo ultimo respiro, ma i suoi occhi si stavano annebbiando, e l'aura di morte lo stava sopraffacendo. Nonostante l'aiuto di Meng Hao, ogni momento sarebbe potuto essere l'ultimo.


“Aiuta il Clan Meng... e la nostra stirpe... ad assumere una posizione di rilievo!


“Io sono... Meng Chen, e sono... l'unico coltivatore del Reame Immortale della nostra stirpe... aiutaci... ad assumere una posizione... di rilievo!” Meng Chen fu scosso da un brivido: aveva usato tutta l'energia che gli restava per pronunciare le parole ‘posizione di rilievo.’ Subito dopo, dagli angoli della sua bocca sgorgò sangue nero, e i suoi occhi si oscurarono. Ma non era ancora morto: stava resistendo tenacemente, e fissava Meng Hao in attesa della sua risposta.


Meng Hao si sentiva scosso, mentre guardava Meng Chen, un suo parente. Dopo un momento, i suoi occhi si riempirono di risoluzione e annuì.


Meng Chen sorrise vedendo la determinazione nello sguardo di Meng Hao. Quel sorriso durò solo un istante, ma Meng Hao potè leggere nei suoi occhi la sua incrollabile ossessione. Quell'espressione si affievolì e il suo sguardo si indurì. I suoi occhi smisero di muoversi: la fiamma della sua forza vitale si era esaurita.


Il suo corpo venne subito avvolto da un'aura di morte.


Meng Chen era morto.


Poco in disparte giaceva la sua borsa da viaggio, l'unica cosa che restava di lui.


Meng Hao restò in silenzio per un po', poi sospirò. Era consapevole che la discendenza di suo nonno fosse in declino, e che era lui stesso uno dei motivi principali di questo. Era lo stesso per il Clan Fang. Se i suoi due nonni non fossero scomparsi nel tentativo di salvarlo, la stirpe di suo nonno non sarebbe in condizioni tanto misere.


“L'unico coltivatore del Reame Immortale nella discendenza...?” mormorò Meng Hao, alzandosi lentamente in piedi. Pestò il piede a terra, facendo disperdere l'aura di morte, e frantumando il terreno per rivelare il cadavere di Meng Chen, che raccolse con attenzione.


“Molto bene, è ora di riportarti a casa,” disse piano. Posizionando con cura Meng Chen nella sua borsa da trasporto, si girò e iniziò ad allontanarsi lentamente a piedi. Nel farlo, il suo aspetto cambiò... in quello di Meng Chen!


“Prenderò il tuo posto nella realizzazione della tua ossessione,” disse lentamente. “Io condurrò la stirpe... in una posizione di rilievo nel Clan Meng!”




                                


                                



