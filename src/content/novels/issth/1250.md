---
title: Capitolo 1250 - La strada del ritorno!
pubDate: 2025-06-05T09:34:25.068Z
tags:
    - issth
---


4° cap


L’espressione di Meng Hao rimase invariata, non sembrava per nulla sorpreso dalla voce che aveva appena sentito. In seguito si girò e vide il giovane uomo del Clan Han appoggiato alla paratia.


Il giovane uomo stava guardando Meng Hao con uno strano bagliore negli occhi, quasi come se lo stesse stuzzicando. Era uno sguardo di derisione e allo stesso tempo stuzzicante. I suoi occhi brillanti sembravano quasi in grado di perforare i vestiti di Meng Hao in modo da riuscire a vedere direttamente il suo intero corpo.


Infatti… mentre fissava, iniziò persino ad ansimare.


L’espressione di Meng Hao era la solita di sempre. Anche se non aveva accesso ai ricordi di Meng Chen il suo senso divino aveva comunque ricoperto l’intera nave per alcuni giorni ormai, quindi sapeva che questo ragazzo si dilettava in attività da retroscena e che aveva persino umiliato Meng Chen in passato…


“Amo quello sguardo nei tuoi occhi!” Disse il giovane uomo, ansimando. “Non aspetterò fino a stasera!” Poi iniziò a camminare verso Meng Hao, alzando le mani come se volesse afferrarlo.


Allo stresso tempo, il Protettore Dao del ragazzo poteva essere intravisto dietro di lui. Apparentemente, era abituato a far finta di niente quando si arrivava a questi avvenimenti. Al momento, aveva semplicemente chiuso gli occhi.


Meng Hao sorrise e anche se era un sorriso gelido, per il giovane uomo del Clan Han era il sorriso più bello e ipnotizzante al mondo.


“Dovresti essere felice,” grugnì il giovane uomo. “Di solito prendo qualcuno una volta soltanto, ma tu… Ti desidero una seconda volta!” Mentre la sua mano si allacciava alla spalla di Meng Hao, lui si leccava le labbra. Era sul punto di infilare la sua mano nei vestiti di Meng Hao, quando tutto d’un tratto la mano di Meng Hao si mosse come un fulmine e afferrò il ragazzo per la gola.


Strinse leggermente ed il giovane ragazzo iniziò a tremare. Boccheggiando, la sua faccia iniziò a diventare viola ed i suoi occhi iniziarono a sporgere all’esterno delle sue orbite, ricolmi di un’espressione di incredulità e shock.


Non appena il Protettore Dao vide quello che stava succedendo, la sua faccia vacillò. Prima che potesse muoversi però, Meng Hao si voltò a guardarlo.


Uno sguardo.






Un’occhiata.


L’uomo si sentì come se i Cieli lo stessero schiacciando attraverso quello sguardo. Era come il bagliore luminoso di un tesoro prezioso, il bagliore penetrò la sua mente dove poi divenne uno schiacciante fulmine.


Il Protettore Dao non ebbe nemmeno il tempo di urlare. Iniziò a tremare violentemente e poi del sangue schizzò fuori dalla sua bocca. Venne accecato all’istante e il sangue iniziò a venir fuori da tutti i suoi orifizi. Le sue linee di passaggio del qi vennero distrutte e le sue ossa vennero schiacciate. In seguito, cadde all’indietro, ebbe un paio di convulsioni e poi velocemente appassì diventando cenere, la quale poi scomparve. Accadde tutto in un battito di ciglia.


L’unica cosa che rimaneva di lui era una nebbia bianca, la quale venne rapidamente assorbita da Meng Hao.


Gli occhi di Meng Hao vibrarono. Aveva inconsciamente utilizzato il potere del quarto Frutto del Nirvana con quella singola occhiata, non si aspettava però che fosse così potente.


Il giovane uomo del Clan Han era rimasto a tremare a bocca aperta per lo shock. Lo sguardo che aveva negli occhi mentre osservava Meng Hao era uno di completo terrore e sorpresa e se non fosse per il fatto che Meng Hao lo teneva per la gola, al momento starebbe urlando.


Si era sempre ritenuto una persona piena di risorse, ma in questo momento di impotenza, nessun tipo di schema o piano era in grado di far nulla contro la persona incredibilmente potente che stava affrontando. Semplicemente non aveva via d’uscita.


Se a questo punto non avesse ancora realizzato che la persona di fronte a lui non era Meng Chen, allora non meritava di ritenersi una persona piena di risorse. Infatti, a causa dell’aura omicida che veniva emanata da Meng Hao, il ragazzo fu in verità in grado di realizzare chi aveva di fronte.


La paura negli occhi del giovane ragazzo rivelò i suoi sentimenti, contenuto all’interno di essi c’era però anche uno sguardo di supplica.


“Non c’è nessuna inimicizia tra di noi e io non sono un omicida,” disse con calma Meng Hao. “Non ti ucciderei mai solo perché hai detto qualcosa che mi ha offeso.” Le parole di Meng Hao però, non calmarono assolutamente il giovane ragazzo, infatti era persino più terrorizzato di prima e lo sguardo di supplica nei suoi occhi si fece ancora più marcato.


“Sembri essere una persona intelligente, quindi probabilmente hai una conoscenza basilare del Karma,” continuò Meng Hao. “Meng Chen ti odiava e io mi trovo qui per aiutarlo. Dato che ti piace il retroscena…” Meng Hao sorrise. In seguito la sua mano divenne una macchia sfocata grigia che si infilò all’interno del corpo del giovane ragazzo. Improvvisamente, una pelliccia iniziò a crescere sul corpo del giovane ragazzo…


La pelliccia si fece spessa e lussureggiante… in seguito ricoprì il suo intero corpo. Alla fine non aveva più nemmeno un aspetto umano, aveva l’aspetto di un animale tremolante. In seguito, Meng Hao lo ripose all’interno della sua borsa da trasporto… di fianco al pappagallo.


Fatto questo, Meng Hao scosse la sua manica e fece sparire ogni prova dell’accaduto. Meng Hao era a conoscenza dell’identità del giovane ragazzo, ma non gli importava comunque.


Aveva sterminato la Società dell’Anima Nera dell’Alleanza del Dio Celeste e poi aveva creato caos all’interno dei confini dell’alleanza stessa. Perché mai gli dovrebbe interessare di un Giovane Signore del Clan Han?


In verità, in termini di status, il giovane coltivatore del Clan Han non si avvicinava minimamente alla posizione che ricopriva Meng Hao.


Scuotendo le maniche, Meng Hao ritornò a sedersi a gambe incrociate nella sua cabina. Presto, il Giovane Signore del Clan Meng scoprì che il giovane uomo del Clan Han era scomparso. Tuttavia, nessuno si preoccupò del fatto che potesse trovarsi in pericolo; pensarono semplicemente che se ne fosse andato di sua spontanea volontà.


Passò del tempo. Eventualmente, Meng Hao venne a sapere che Meng De era uno dei nove Giovani Signori del Clan Meng e che era posizionato verso la fine del gruppo. Anche se la posizione stessa era alta, la possibilità che lui ottenesse in futuro le redini del clan era relativamente remota.


La ragione per cui stava viaggiando da solo non aveva nulla a che fare con gli ordini del clan. No, era stato un’idea di Meng De dall’inizio. Secondo la sua opinione, le risorse per la coltivazione all’interno del clan non erano sufficienti. Per questo motivo, decise di viaggiare verso l’Alleanza del Dio Celeste, comprò dei materiali che erano soggetti a restrizioni e non facili da reperire all’esterno al fine di portarli in qualche avamposto di scambio dell’Ottava Montagna e Mare.


Aveva intenzione di utilizzare il guadagno per supportare la sua vita stravagante.


Questo era il motivo per cui si trovava su questa nave mercantile. Per quanto riguarda le sue guardie del corpo, come Meng Chen, essi erano membri del clan di cui nessuno si curava, i quali erano stati forzati a servire Meng De.


Dalla prospettiva di Meng Hao, il ragazzo non era nient’altro che un idiota senza cervello che era nato al potere. Persino Fang Xi del Clan Fang lo sorpassava in ogni aspetto. Meng Hao non riusciva a credere che nonostante ricoprisse quella posizione facesse comunque affidamento a questo tipo di metodi per fare soldi.


Se Meng Hao si fosse trovato nei suoi panni, con uno status del genere, sarebbe riuscito a pensare a innumerevoli modi di trarre profitto senza dover intraprendere un viaggio commerciale.


Allo stesso tempo, Meng Hao non poté fare a meno di provare pietà per Meng De e la sua idiozia.


Meng Hao aveva approfittato del suo periodo all’interno della nave per eseguire delle Ricerche dell’Anima su alcuni membri del Clan Meng.


Venne a sapere che la linea di sangue di suo nonno era davvero caduta in disgrazia; la situazione era così drammatica che erano stati persino cacciati dal palazzo ancestrale, per essere poi forzati a vivere nella periferia del territorio occupato dal clan. Persino alcuni vassalli avevano uno status più alto di loro.


Virtualmente tutti quelli appartenenti alla loro linea di sangue erano mortali. Delle poche decine di coltivatori che avevano, molti si trovavano al Reame Spirituale. Meng Chen era stato l’unico con un talento latente abbastanza sorprendente da riuscire a compiere un avanzamento nella coltivazione. Offrendo la sua devozione ad un oggetto ancestrale infatti, era riuscito a diventare un falso Immortale.


Tutto il resto dei coltivatori al Reame Spirituale della linea di sangue invece non veniva preso di mira dal resto del clan perché… nonostante i loro nomi comparissero nella genealogia del clan, erano sul punto di venire completamente ripudiati.


Per il resto dei membri del clan, non erano nient’altro che servi. C’era del vero in questo, poiché le diverse dozzine di membri al Reame Spirituale della linea di sangue erano diventati i servitori dei Giovani Signori e Signore del clan.


Il motivo per cui una linea di sangue così potente potesse colare a picco fino a raggiungere questo livello in meno di mille anni, fu l’unica cosa che Meng Hao non riuscì a trovare tra i ricordi che aveva ricercato. Tuttavia, c’era una cosa di cui divenne sicuro…


La linea di sangue di suo nonno al momento non era altro che un gruppo di vedove ed orfani. Tutti i membri anziani erano morti oppure erano stati resi degli storpi nella coltivazione rendendoli inutili. Per quanto riguarda gli uomini… molti se ne erano andati.


Se Meng Hao non avesse preso il posto di Meng Chen, allora in altri cento anni la linea di sangue di suo nonno sarebbe stata completamente spazzata via e poi… non ci sarebbe stata più alcuna linea di sangue.


Il solo pensiero mise in pena Meng Hao. Di nuovo, ancor più di prima, si chiese come era stato possibile che tutti i potenti esperti fossero stati spazzati via.


Chi aveva fatto una cosa del genere!?!?


Sarebbe stata una cosa molto difficile per una linea di sangue del genere salire al potere. Persino Meng Hao non sapeva come procedere. Forse era in grado di intervenire personalmente per supportare la linea di sangue, avrebbe potuto anche utilizzare le sue maledizioni per obbligare un grande numero di persone del resto del clan a servire la sua linea di sangue. Tuttavia, avrebbe sicuramente trovato della resistenza e, data la forza del resto del clan, sarebbe stato costretto ad attuare un’epurazione a seconda della linea di sangue. Se un’epurazione del genere fosse davvero accaduta e poi però fosse arrivato un altro clan intenzionato ad attaccarli nel loro momento di debolezza, allora la possibilità di uno sterminio generale non poteva essere scartata.


Ovviamente, queste erano tutte supposizioni…


Più importante di ogni cosa, Meng Hao sapeva che la vera guerra era in arrivo e non era un conflitto all’interno della Sfera della Montagna e del Mare, piuttosto si trattava dei 33 Cieli e gli altri due poteri che giungevano dall’alto per schiacciarli.


A causa di questo, non poteva rimanere a lungo all’interno del Clan Meng. Al momento infatti stava considerando l’idea di portare con sé la linea di sangue di suo nonno nel Clan Fang.


Tutti questi pensieri vorticavano all’interno della sua mente, ma mentre ci rifletteva comunque continuò a osservare la situazione.


La nave passò da un bazaar all’altro, vendendo tutta la merce dell’Alleanza del Dio Celeste. Dopo ogni transazione, Meng De sperperò i profitti comprando ogni genere di cosa che ovviamente Meng Hao riteneva completamente inutile.


Meng Hao guardò gli avvenimenti con freddezza. Al momento era interessato nello scoprire se, all’interno dell’Ottava Montagna e Ottavo Mare, il potere del Clan Meng si era indebolito a tal punto da far decidere a dei terzi di attaccare uno dei nove Giovani Signori del clan, Meng De.


Se nessuno lo avesse fatto, la cosa andava a dimostrare che il nome del clan era ancora un deterrente, nonostante la caduta di potere. In quel caso, Meng Hao avrebbe potuto anche decidere di ricorrere all’epurazione come mezzo per ripristinare la posizione della linea di sangue di suo nonno.


Tuttavia, se qualcuno ci avesse provato… allora la cosa dimostrava che il Clan Meng era nient’altro che un fiore appassito. In quel caso, un’epurazione… avrebbe solo assicurato la distruzione della linea di sangue di suo nonno.


Per questo motivo, decise di compiere un piccolo test. In uno dei bazaar, andò personalmente in giro a mostrare la sua disponibilità economica. Dopo che si fu assicurato di aver attirato l’attenzione, fece in modo che tutti sapessero che lui faceva parte del gruppo di Meng De.


Passarono alcuni giorni e la barca finì finalmente i suoi scambi, iniziando poi a tornare verso il Clan Meng. Meng Hao si trovava all’interno della sua cabina, seduto a gambe incrociate, quando all’improvviso aprì gli occhi. In lontananza, vide nove uomini vestiti di nero. Le loro facce erano coperte, ma i loro occhi brillavano di malizia e avidità.


“Stanno coprendo le loro facce, ciò sta ad indicare che sono spaventati…” pensò Meng Hao. “Tuttavia, osano comunque compiere la rapina. Sembra che la loro paura non sia troppo radicata!”





