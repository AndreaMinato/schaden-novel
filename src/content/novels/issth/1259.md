---
title: Capitolo 1259 - Imperiosa Nonna Meng!
pubDate: 2025-03-17T11:17:35.059Z
tags:
    - issth
---


Cap. di mercoledi


La voce del vecchio risuonò in tutte le direzioni e tuttavia non si sentì alcuna risposta. Si accigliò, ispezionando l'area per mezzo del suo senso divino, e quando questo raggiunse il Palazzo degli Antenati del Clan Xu nel centro del continente, venne percorso da un tremito. Ansimò, con un'espressione di grande incredulità dipinta in viso.


“Questo...” Sfrecciò subito in aria. Dietro di lui, gli altri membri del Clan Meng lentamente iniziarono a mostrare il loro stupore, mentre i coltivatori del Reame Antico, dopo aver utilizzato il proprio senso divino, realizzavano quello che era appena successo.


Dozzine di loro sfrecciarono nell'aria verso il Clan Xu, dove il vecchio leader fluttuava a mezz'aria sopra quello che era stato il Palazzo degli Antenati, guardando l'enorme impronta di quel palmo, e le rovine che la riempivano. Dopo un momento, chiuse gli occhi, focalizzandosi sul percepire l'area. Poi spalancò gli occhi.


“Qui era apparsa l'aura di una Tribolazione del Dao... Ma prima non ho percepito alcuna tribolazione. Questo indica... che è scomparsa prima che potesse anche solo iniziare. Significa anche che Xu Yushan è stato ucciso prima di poter passare allo stadio successivo!


“Oltre che un esperto del Reame del Dao, solo un coltivatore dello Pseudo-Dao potrebbe fare una cosa del genere!” Il vecchio fece un respiro profondo e sondò le rovine. Poi ondeggiò la mano, facendo volare in aria uno dei coltivatori del Clan Xu ancora in vita. Il vecchio non gli fece alcuna domanda. Era il tipo di persona che non credeva a nulla di quello che gli veniva detto riguardo faccende importanti come quella. Credeva solo alla sua Ricerca dell'Anima. Non gli ci volle che un breve momento per vedere Meng Hao, e l'enorme palmo distruggere il Clan Xu. Poi... sentì Meng Hao rivelarsi con il nome di... Meng Chen!


“Meng... Chen!?!?” L'uomo sgranò gli occhi, e iniziò a respirare pesantemente. In realtà, la ragione per cui si era precipitato lì con atteggiamento tanto autoritario era Meng Chen. Ma ora che prendeva consapevolezza della natura terrificante della persona che era venuto a cercare, il vecchio rabbrividiva. Rendendosi conto di aver scampato di poco un tale disastro, si girò immediatamente per andarsene.


Gli altri membri del Clan Meng si stavano guardando intorno, scioccati. Poi notarono che il vecchio se ne stava andando, e iniziarono a porgli domande.


“Anziano, dove stai andando ora...?”


“Dove volete che vada?” rispose il vecchio, agitato. “A casa! Andiamo a casa, immediatamente!” Non potè evitare di guardare un'altra volta il cratere lasciato dal palmo. Ebbe un brivido, pietrificato al solo pensiero di Meng Chen, anche se non l'aveva mai incontrato di persona.


Stando a quello che sapeva di Meng Chen, era certo che quella terrificante base di coltivazione non potesse appartenere a lui. Secondo il suo giudizio, molto probabilmente Meng Chen era stato rimpiazzato o posseduto, o qualcosa del genere. Ad ogni modo, lui non voleva avere nulla a che fare con chiunque avesse preso il suo posto.


Una persona con una base di coltivazione del genere avrebbe potuto ucciderlo con la stessa facilità di uno schiocco di dita. Non poteva permettersi di provocare una persona del genere, e quindi, senza alcun ripensamento, sfrecciò via il più velocemente possibile.


Gli altri coltivatori si scambiarono degli sguardi sgomenti, e si affrettarono ad andarsene. La fuga improvvisa del vecchio stava iniziando a riempirli di paura. Sentivano come se ci fosse una forza nascosta in agguato e pronta ad attaccare, quindi accelerarono sempre di più, sino a fuggire a tutta velocità.


Erano entrati in scena avvolti da un'imponente aura omicida, ma prima ancora di poter anche solo vedere Meng Hao con i propri occhi, stavano già scappando con la coda tra le gambe.


Nel mentre, Meng Hao era seduto a gambe incrociate nel Palazzo della sua Linea di Sangue, e li stava guardando fuggire: se avessero solo provato a dare una qualsiasi prova di cattive intenzioni, non avrebbe esitato a spazzare via la loro l'intera linea di sangue.


Riguardo questa faccenda, Meng Hao si era già consultato con sua nonna e i suoi prozii. Secondo loro, la terza, quarta e quinta linea di sangue erano importanti, ma delle altre cinque, ci si poteva sbarazzare senza problemi.


Vedendo le espressioni complesse nei volti dei vecchi, Meng Hao semplicemente disse, “Mi occuperò io di tutto, ma aspettiamo che le vostre basi di coltivazione si ristabiliscano prima di decidere esattamente come.”


Il tempo passò. Meng Hao teneva ancora sermoni sul Dao, ma spendeva la maggior parte del tempo ad utilizzare la propria base di coltivazione per aiutare sua nonna e gli altri nel loro recupero. Quanto più capiva della struttura creata dai nove aghi, più si rendeva conto che non potevano semplicemente essere rimossi a caso, non senza rischiare le vite di coloro che erano coinvolti.


Aveva bisogno di più tempo per comprenderli appieno, e sua nonna e gli altri avevano bisogno di più tempo per rinforzare i propri corpi. Solo allora si sarebbe potuta prendere una qualche decisione.


Un pomeriggio di pochi giorni dopo, mentre Meng Hao teneva un sermone sul Dao, improvvisamente si interruppe e alzò lo sguardo. Nell'aria si vedeva una luce rosso sangue: era il mastino. Sulla sua schiena si riconoscevano Meng Ru, e un'altra decina di giovani donne. Alcune di queste avevano espressioni eccitate, alcune sembravano combattute, ed altre confuse.


Il loro ritorno causò subito un grande trambusto nel palazzo. Le giovani, invece, percependo tutto quel qi Immortale, erano stupefatte.


Subito Meng Ru individuò Meng Hao, giunse le mani e si inchinò a lui. Sembrava in qualche modo triste, quasi esitante, come se non fosse sicura di quali parole usare. Dopo un lungo momento, strinse i denti e iniziò a parlare.


“Fratello Maggiore Meng Chen, non sono riuscita a riportarle indietro tutte. C'erano, um... tre sorelle che hanno deciso di restare con i loro padroni. E ci sono stati anche due padroni che si sono rifiutati di liberarle. Io... io ero preoccupata di fare un errore, quindi non ho osato chiedere al Fratello mastino di attaccare...” Apparentemente, Meng Ru provava un grande rispetto nei confronti del mastino, e in realtà non lo vedeva come un animale, ma come un coltivatore.


“Tre di loro si sono rifiutate di tornare?” Chiese calmo Meng Hao. Non ne era troppo sorpreso. Non erano rimaste molte persone nella linea di sangue di suo nonno, quindi era semplicemente naturale che alcune persone non desiderassero restare, ma provassero ad andare avanti da sole.


Fu a questo punto che la porta improvvisamente si aprì, e Nonna Meng fece il suo ingresso senza l'aiuto di nessuno. “Visto che hanno scelto di non tornare, allora dovrebbero restare tagliate fuori per tutta l'eternità.”


Tutti i membri del clan della linea di sangue presenti subito chinarono la testa in segno di rispetto. Meng Hao si alzò velocemente in piedi e giunse le mani.


“Chen'er,” disse calma Nonna Meng, “vai e porta indietro le due a cui è stato impedito di tornare.” Dopo aver passato gli ultimi giorni a rimettersi, il suo umore era decisamene migliorato, e i suoi occhi brillavano di determinazione. Da tempo era diventata il pilastro della linea di sangue, ed era solo quando il suo corpo aveva iniziato ad indebolirsi che aveva cominciato a perdere il controllo. Ora che si era ristabilita, irradiava nuovamente l'aria di un capofamiglia.


Inoltre, era a conoscenza della situazione tra Meng Hao e l'Alleanza del Dio Celeste, e si comportava prudentemente per non coinvolgere il clan. Per questo aveva deciso di non rivolgersi a lui chiamandolo Hao'er, preferendo utilizzare il nome di Meng Chen.


Gli occhi di Meng Hao brillarono. Vedere sua nonna in questo stato lo fece sentire piuttosto sollevato. Alla fine, con lei nuovamente in controllo della linea di sangue, l'obiettivo di aiutare il clan ad assumere una posizione di rilievo non cadeva soltanto sulle sue spalle.


“E se ci fossero delle opposizioni?” Chiese Meng Hao.


“Uccidili!” Rispose pronta Nonna Meng. Nonostante non fossero state pronunciate con un tono di voce alto, le sue parole risuonarono come tuoni nelle orecchie di tutti i presenti. A un certo punto, iniziò ad emanare un'aura omicida: era qualcosa che era rimasto sepolto dentro di lei troppo a lungo.


“Siamo stati lontano troppo tempo,” disse un'altra voce. “È ora di ricordare al Clan Meng chi siamo!” Dalla stanza emersero i due prozii di Meng Hao. Non erano più costretti sulle loro sedie, e nonostante sembrassero ancora molto deboli, sembravano essere in condizioni decisamente migliori.


In quel momento, tutti i membri circostanti del clan si misero a guardare Nonna Meng con sguardi eccitati.


“Ai tuoi ordini,” rispose Meng Hao, giungendo le mani ed inchinandosi. Poi si voltò, lasciando il mastino a proteggere i membri del clan della linea di sangue, ma prendendo con sé Meng Ru.


Un momento dopo, erano entrambi svaniti. Nonna Meng e i due prozii di Meng Hao li guardarono partire, e i loro occhi ardevano di fiducia e trepidazione.


Mentre Meng Hao stava lavorando sodo per aiutare la discendenza di suo nonno ad assumere una posizione di rilievo, nel cielo stellato dell'Ottava Montagna e Ottavo Mare apparve una figura. Era un giovane di aspetto attraente in una veste viola che camminava. In quel momento stava guardando distante verso... il Clan Meng.


“Posso percepire che sei lì...” disse il giovane, sorridendo. Non era altri che Ji Dongyang!


Nel frattempo, in un'altra parte del cielo stellato dell'Ottava Montagna e Ottavo Mare, un'enorme tartaruga stava fluttuando, russando mentre sonnecchiava. Sulla sua schiena c'era un enorme continente, pieno di ogni forma di vita.


Improvvisamente, la tartaruga aprì gli occhi, svegliandosi dal suo sonno. I suoi occhi brillavano come lanterne luminose mentre guardava nell'oscurità della volta celeste.


“Dannazione, ho appena avuto un incubo,” mormorò. “Ho sognato che quel piccolo bastardo di Meng Hao mi aveva scovato nell'Ottava Montagna e Ottavo Mare. Hahaha. Che sogno ridicolo! È del tutto impossibile!


“Non c'è modo che quella canaglia possa trovarmi qui! Dannazione! Perchè mai dovevo fare un sogno del genere? È un brutto segno, di cattivo auspicio. Non posso credere di aver sognato di essere il suo cavallo!” Quell'enorme tartaruga altri non era che Patriarca Affidabilità, che era veramente terrorizzato da Meng Hao. Emise un ringhio, poi per un attimo si guardò intorno furtivamente. Infine chiuse gli occhi e tornò a dormire.


Stranamente, sembrava che ci fossero delle figure misteriose accanto al Patriarca Affidabilità, figure che lui non aveva notato, e che sembrava stessero tenendo traccia del luogo in cui si trovava.


Più o meno nello stesso momento, stava succedendo qualcos'altro nella Settima Montagna e Settimo Mare... Tutte le sue sette e clan si stavano mobilitando. Gradualmente era stata assemblata una forza militare enorme, virtualmente sconfinata. A capo di quell'enorme armata fluttuava la considerevole vetta di una montagna, la cui sommità emanava potenti increspature. Appena visibile sopra quelle vetta, c'era una persona seduta a gambe incrociate che guardava verso l'Ottava Montagna con occhi che brillavano.


La figura iniziò a parlare sommessamente con voce antica: “In realtà non vorrei questa guerra, ma... non c'è altra scelta. È la mia missione... Forse non sono nemmeno l'unico... Non è un tradimento: dopotutto, non c'è nulla da tradire. Ma allora.... perchè il cuore mi fa così male...”


Quell'armata terrificante era costituita da milioni e milioni di coltivatori, organizzati in formazione per sembrare un enorme drago antico. Irradiavano delle intense aure omicide mentre marciavano verso l'Ottava Montagna e Ottavo Mare, facendosi sempre più vicini.









