---
title: Capitolo 1261 - Una sola opzione... l'amputazione!
pubDate: 2025-03-17T11:17:35.059Z
tags:
    - issth
---


Gli occhi di Meng Hao erano freddi come il ghiaccio, ma dentro di sé stava sospirando. Per un clan perdere potere era normale, ma che la morale delle persone degenerasse a tal punto era malato. Lasciarli in vita… era davvero insensato.


Per illustrare la situazione, si poteva dire che la linea di sangue di suo nonno era caduta in disgrazia e ora si trovava in una situazione di estrema debolezza, contando tra le sue fila solo gli anziani, i deboli, i malati e gli storpi. La nuova generazione era stata fatta diventare parte della servitù delle altre linee di sangue e la vecchia generazione era malata e decrepita. Tuttavia, la sua anima era ancora presente ed il cuore era ancora forte. Rimasero lo stesso uniti come famiglia e in tal modo, un giorno sarebbero stati in grado di riprendersi ancora una volta.


Era possibile percepire proprio quello stesso spirito da Meng Ru, Meng Chen e le due giovani ragazze appena incontrate. Tutti loro si aggrappavano testardamente alla speranza nel futuro.


Tuttavia, il resto del cosiddetto Clan Meng lasciò Meng Hao alquanto deluso.


“Persino scarti del genere possono essere chiamati Giovani Signori?” Meng Hao scosse la testa. Durante la sua vita, a partire dalla Nona Montagna e Nono Mare e incluso il corto periodo nell’Ottava Montagna e Ottavo Mare, aveva visto ogni tipo di Prescelto, inclusi Giovani Signori e Principi delle Sette. Tuttavia, non aveva mai visto delle persone come quelle che stava osservando adesso.


“Quando si ha a che fare con un tale marciume maligno, c’è solo una scelta… l’amputazione!” Gli occhi di Meng Hao vibrarono di intento omicida mentre i coltivatori del Clan Meng lo attaccavano. Ondeggiò il suo dito destro facendo riempire il cielo stellato di rimbombi e increspature che si diffusero in ogni direzione.


Le increspature riempirono l’area in un battito di ciglia e ogni coltivatore che ci veniva in contatto, a prescindere dalla sua base di coltivazione, esplodeva all’istante diventando cenere.


Le increspature si diffusero, scuotendo ogni cosa, trasformando tutto in cenere. I due Giovani Signori increduli non erano degni nemmeno di poter scappare. Nel più breve dei momenti, vennero travolti da quelle increspature. Ovviamente, delle magie salva-vita, sotto forma di scudi, si accesero immediatamente cercando di resistere contro le increspature.


Tuttavia, erano completamente inutili. Tutto quello che furono in grado di fare fu guadagnare qualche respiro di tempo. In seguito gli scudi collassarono. Gli occhi dei due giovani uomini si spalancarono per l’incredulità e poi si sentirono delle esplosioni mentre esplodevano e diventavano cenere come i loro seguaci prima di loro.


Tutti i coltivatori dietro i due vennero trasformati in cenere a loro volta.


Presto le uniche persone rimaste erano Meng Hao, le ragazze Meng e le altre giovani donne. Tutti gli altri… erano spariti.


Accadde tutto così in fretta che le giovani donne poterono solo boccheggiare sbalordite rimanendo in piedi tremando e ansimando. Anche se Meng Ru era una persona stupida che non aveva molte conoscenze riguardo il Reame Immortale, fu comunque in grado di capire che la potenza che aveva appena utilizzato Meng Chen… non era certamente quella di un Immortale!


Le altre due giovani donne della loro linea di sangue avevano gli occhi ancora più spalancati. Le loro basi di coltivazione erano significativamente più alte di quella di Meng Ru, quindi riuscirono a carpire ancora più dettagli. Guardavano Meng Hao tremolanti con adorazione e riverenza.


Meng Ru esitò per un momento e poi disse, “Fratellone Meng Chen… tu—”


Prima che potesse finire, una delle due cugine le chiuse la bocca con una mano per impedirle di parlare.


Meng Hao guardò le tre giovani donne e annuì, il suo sguardo era gentile. In seguito guardò in lontananza, mentre la sua espressione tornò gelida e sobria. Improvvisamente una potente aura iniziò a fuoriuscire dal suo corpo, riempiendo l’area, facendo oscurare il cielo e tremare la terra. I palazzi circostanti sembrarono incapaci di resistere alla pressione e presto iniziarono a sentirsi dei crepitii.


Poi, i crepitii si trasformarono in rimbombi mentre un palazzo dopo l’altro iniziava a crollare. Fu a questo punto che, da due luoghi diversi si avvicinarono due gruppi composti da alcune dozzine di raggi di luce. Iniziarono a echeggiare dei ruggiti ricolmi di furia e intento omicida.


“Chi sei, tu che osi oltrepassare la linea all’interno del Clan Meng!?”


“Stai cercando di morire!?” Le due urla adirate echeggiarono come tuoni, creando due potenti onde d’urto che si diressero contro Meng Hao.


Meng Hao rimase fermo guardando con freddezza i coltivatori in arrivo. La base di coltivazione più alta tra i nuovi arrivati era solo al grande cerchio del Reame Antico, gli altri invece erano molto lontani da quel livello.


“Non vi degnate nemmeno di determinare chi sia nel giusto e chi nel torto?” disse Meng Hao con calma. “Lasciarvi in vita sarebbe insensato allo stesso modo.” Fece un passo in avanti, scomparendo. Quando riapparve, si trovava direttamente di fronte al coltivatore che guidava il gruppo, un uomo di mezza età vestito in modo stravagante. Gli occhi dell’uomo erano rossi di rabbia, ma nell’istante in cui Meng Hao gli apparve di fronte, l’uomo iniziò a tremare e la sua furia si trasformò in shock.


Non aveva la minima idea riguardo la tecnica che Meng Hao aveva utilizzato per scomparire e riapparire, ma questo in realtà era di importanza secondaria. Cosa più importante… era il fatto che riusciva a percepire il potere sconfinato che veniva irradiato da Meng Hao, infatti era molto più intenso di quello che percepiva quando si trovava al cospetto di un Patriarca.


L’uomo spalancò la bocca e disse, “Tu—”


L’intento omicida negli occhi di Meng Hao gli fece intorpidire così tanto lo scalpo che gli sembrò stesse per esplodere. Iniziò ad indietreggiare, completamente scioccato dal potere terrificante che aveva percepito.


“Sei troppo lento,” disse Meng Hao, scuotendo la testa e ondeggiando allo stesso tempo la sua manica. Si innalzò una massiccia tempesta che poi si trasformò in un tornado che andò a collegare il cielo con la terra. Era così grande che tutti all’interno del Clan Meng erano in grado di vederlo.


Il tornado si lanciò contro l’uomo di mezza età e tutti i coltivatori dietro di lui, muovendosi con una velocità così incredibile da rendere impossibile la fuga agli uomini. Iniziarono ad opporre resistenza, ma ci volle solo un momento prima che il tornado li raggiungesse, dopo di che, iniziarono a risuonare delle urla miserevoli. Era come se una mano gigantesca stesse usando un gigantesco pennello per dipingere l’intero tornado di rosso.


L’intero Clan Meng rimase completamente sconvolto. Numerosi coltivatori si risvegliarono dalla loro trance meditativa e dopo che alzarono lo sguardo, molti di loro si sollevarono per aria con delle espressioni di sorpresa che ricoprivano le loro facce.


“Un’imboscata!”


“Un altro clan ci sta invadendo!”


“”Un clan nemico ci sta attaccando!! Dannazione, perché la grande formazione del clan non si è attivata!?!?”


Delle urla di allarme iniziarono a diffondersi e l’intero clan iniziò ad agitarsi. C’erano anche nove figure che iniziarono a dirigersi verso il tornado da nove direzioni diverse.


Erano seguiti da ancora più sagome e mentre le loro basi di coltivazione si innalzavano, si iniziarono a trasformare in formazioni di incantesimo. Invece di volare direttamente contro il tornado, iniziarono a circondarlo; presto dei colori iniziarono ad illuminare il cielo e nel frattempo i coltivatori formarono un massiccio vortice che circondò completamente l’area dove si trovava Meng Hao!


Meng Ru stava tremando sotto shock, come anche le altre due giovani donne del Clan Meng. Meng Hao invece, le guardò dall’alto e sorrise leggermente. Quel sorriso sembrava contenere il potere di tranquillizzare i loro cuori e cancellare le paure che le tre giovani donne stavano provando.


Meng Hao si voltò. Ignorando completamente i nove coltivatori che stavano guidando la formazione e tutti gli altri che li seguivano, quello che fece invece, fu guardare un coltivatore in lontananza che si era fermato sul posto senza muoversi.


Era un vecchio uomo. Quando lo sguardo di Meng Hao si posò su di lui, l’uomo spalancò la bocca e iniziò a tremare, poi indietreggiò.


Mentre faceva un passo indietro, Meng Hao scosse la mano. Un secondo tornado fece la sua comparsa, spazzando la folla e procedendo verso il vecchio uomo provocando numerose urla raccapriccianti lungo il suo cammino. Il vecchio uomo aveva una potente base di coltivazione, ma non aveva importanza. Né aveva importanza quali abilità divine o oggetti magici usasse. Venne comunque consumato dal vento.


Alcuni momenti dopo, anche il secondo tornado divenne rosso.


Meng Hao fluttuava a mezz’aria, guardandosi intorno con freddezza. I due tornado sferzavano tutt’intorno e se li si guardava abbastanza a lungo, sembrava quasi come se due lupi feroci fossero in agguato al loro interno, osservando voracemente i dintorni.


“Andiamo,” disse con calma Meng Hao. Non avrebbe spazzato via l’intera linea di sangue quest’oggi. Avrebbe solo eseguito gli ordini di Nonna Meng di riportare indietro le ragazze. Per di più, fu in grado di percepire che anche se all’inizio la formazione di incantesimo del clan non era stata attivata, il massacro che aveva portato avanti stava facendo innalzare sempre più suoni rimbombanti.


C’erano anche delle increspature che iniziavano a diffondersi e con esse, Meng Hao riusciva a percepire un potere terrificante. Quel potere era decisamente… la grande formazione di incantesimo del Clan Meng!


Non appena Meng Hao aprì bocca, fece un passo in avanti, mentre le tre giovani donne lo seguivano ansiosamente. Prima che potessero allontanarsi di molto, però, nove raggi di luce iniziarono ad avvicinarsi a loro.


“Non sognare nemmeno di andartene via!” ruggì uno dei nove. In risposta, Meng Hao volse lo sguardo verso l’uomo. Quest’uomo era un Anziano del Clan, con una base di coltivazione al grande cerchio del Reame Antico, molto vicino al Reame Dao. Tuttavia, improvvisamente si fermò sul posto, come se una potente mano lo avesse afferrato per la gola. La sua faccia vacillò per lo shock, poi sbiancò e alla fine tossì una grande boccata di sangue.


Un solo sguardo aveva ferito seriamente l’Anziano, cosa che lasciò a bocca aperta tutti gli altri. Erano in grado di percepire quanto fosse terrificante Meng Hao, ma non avrebbero mai potuto immaginare… che in realtà fosse così terrificante!


“Dao… Reame Dao!” sussurrò l’Anziano con voce tremolante.


Ignorando completamente i nove coltivatori, Meng Hao continuò per la sua strada, seguito da Meng Ru e le altre due giovani donne, le quali erano incredibilmente eccitate. Quando guardarono Meng Hao, lo fecero con completo entusiasmo e ardore. Per loro, Meng Hao era una montagna torreggiante della loro linea di sangue, un’entità che non poteva essere scossa a prescindere dalla quantità di pioggia o vento che la colpisse.


I nove coltivatori non osarono bloccargli la strada. La massiccia formazione a vortice si fermò anch’essa sul posto e i coltivatori che la stavano operando si prepararono a far strada a Meng Hao, degli sguardi increduli ricoprivano le loro facce. Meng Hao invece, continuò a proseguire con un’espressione calma sul volto.


Tutto era estremamente silenzioso. Sul terreno, molti membri del Clan Meng erano in piedi fuori dalle loro case e altri edifici mentre guardavano quello che stava accadendo, completamente scioccati. Meng De si trovava in un tempio, mentre guardava Meng Hao con un’espressione di completa incredulità.


In un altro posto del Clan Meng, c’erano altre tre giovani donne che stavano ora guardando Meng Hao, Meng Ru e le altre giovani donne della loro linea di sangue. Queste altre tre donne avevano delle espressioni complicate sulle loro facce, sembrava quasi come se fossero state pugnalate al cuore.


Loro erano le parenti che avevano deciso di non fare ritorno, decidendo invece di restare a servire le altre linee di sangue del clan!


Avevano rinnegato la loro linea di sangue e quindi, la loro linea di sangue le aveva abbandonate.


Fu a questo punto che, all’improvviso, un’intensa luce uscì fuori dall’enorme statua al centro del palazzo ancestrale del Clan Meng.


“Dichiara il tuo nome!”
                                
                        





