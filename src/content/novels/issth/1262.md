---
title: Capitolo 1262 - Attivazione della Formazione Difensiva del Clan!
pubDate: 2025-03-17T11:17:35.059Z
tags:
    - issth
---


Mentre la voce riecheggiava, la luce che veniva emanata dalla statua si trasformò in una pressione che si iniziò a diffondere tutto intorno, per poi convergere su Meng Hao.


Dei rimbombi riempirono l’aria, dei colori illuminarono il cielo e i vènti iniziarono ad agitarsi… Mentre la pressione del Reame Dao discendeva dall’alto, le leggi naturali si ritiravano e si dissipavano, fino a che l’unica cosa presente fu la pressione del Reame Dao.


I membri del Clan Meng guardavano con occhi spalancati. I nove coltivatori al grande cerchio del Reame Antico giunsero le mani e si inchinarono.


“Saluti, Patriarca!”


I coltivatori all’interno del vortice fecero lo stesso, delle espressioni eccitate coprivano i loro volti.


“Saluti, Patriarca!”


In basso tutti i coltivatori che erano venuti fuori dalle loro case o altri palazzi, persino i servi e i coltivatori con altri cognomi… si inchinarono tutti profondamente e unirono le loro voci, “Saluti, Patriarca!”


Le facce di Meng Ru e le altre due ragazze sbiancarono; potevano avere una completa fiducia in Meng Hao, ma nel profondo, qualsiasi Patriarca… rappresentava per loro il potere sovrano e supremo del clan, essi erano esistenze così al di sopra di loro stesse, che anche se le giovani donne avessero alzato lo sguardo non sarebbero comunque state capaci di ammirarne nemmeno uno spiraglio.


L’intero Clan Meng era completamente sconvolto. All’interno di quella statua c’erano nove camere nascoste, quattro delle quali erano vuote. Le altre cinque erano occupate da dei coltivatori seduti a gambe incrociate in meditazione. La figura che aveva appena parlato era l’occupante dell’ottava camera, il quale ora era seduto con gli occhi spalancati e uno sguardo serio sulla faccia.


Lui non era il Patriarca della nona linea di sangue che Meng Hao aveva precedentemente incontrato faccia a faccia. Questo era il Patriarca dell’ottava linea di sangue!


Considerando che i coltivatori che erano stati appena uccisi erano membri della sua linea di sangue, non ebbe altra scelta se non fare un’apparizione.


Meng Hao si fermò sul posto e poi si girò a guardare la statua dietro di lui, senza nemmeno degnare di un’occhiata la pressione scuoti-Cielo e spacca-Terra che discendeva su di lui. In seguito iniziò a parlare, la sua voce era calma. Le parole che pronunciò furono del tipo che chiunque avrebbe considerato egoistiche e arroganti.


“Scommetto che non hai nemmeno le palle di provare ad affrontarmi!” La sua voce era calma, ma echeggiò comunque in ogni direzione, aizzando immediatamente l’ira di ogni membro del Clan Meng.


“Che incredibile malignità!!”


“Stai cercando di morire?!?!”


“Ti sopravvaluti!” Numerose urla adirate echeggiarono all’interno del continente centrale. I coltivatori del Clan Meng dovevano ammettere che Meng Hao era potente ad un livello spaventoso. Nelle loro menti però, se avesse provato a combattere uno dei loro Patriarchi, sarebbe stato sconfitto con un solo colpo!


Questo era il tipo di fede che tutti i membri del clan riponevano nei Patriarchi, sia vecchi che giovani.


Persino Meng Ru e le altre due giovani donne erano estremamente nervose mentre stavano in piedi accanto a Meng Hao, il panico era visibile sulle loro facce.


In deciso contrasto con tutto il resto, il soggetto della venerazione dei membri del clan, il Patriarca seduto nell’ottava camera cambiò drasticamente espressione. Nello stesso momento in cui Meng Hao parlò, il Patriarca riuscì a percepire delle fluttuazioni che solo un esperto al Reame Dao poteva percepire.


Quelle fluttuazioni riempirono il Patriarca di terrore, sapeva che anche se avesse dato il 100%, utilizzando ogni briciolo di potere a sua disposizione, non avrebbe comunque ottenuto nessun risultato positivo.


La sensazione che gli arrivò lo fece sentire come una lucciola, mentre Meng Hao era come una torcia ardente!


“Impossibile… che… che base di coltivazione possiede!?” Gli occhi dell’uomo erano spalancati; alcuni momenti fa, era sul punto di apparire di persona, ora però stava esitando. Alla fine, non osò emergere dalla stanza e infatti… non riuscì nemmeno a pensare a delle parole da proferire in risposta.


L’espressione di Meng Hao era calma, guardò la statua per un altro momento e poi si girò e si incamminò di nuovo con Meng Ru e le altre giovani donne. L’unico motivo per cui decise di ritirarsi era perché non aveva intenzione di inimicarsi l’intero Clan Meng.


“Questo è il Clan Meng dopo tutto,” pensò. “Una volta che la coltivazione di Nonna Meng si ripristinerà, deciderà lei cosa fare.” Non aveva intenzione di oltrepassare la sua autorità sulla questione. Anche se sua madre era un membro del Clan Meng, lui era un Giovane Signore del Clan Fang.


C’erano sicuramente delle cose che poteva fare se solo avesse voluto, ma comunque doveva rimanere cauto. Anche se aveva buone intenzioni, se si fosse spinto troppo oltre avrebbe potuto creare dei fraintendimenti, cosa che non voleva accadesse.


Questo fu il motivo per cui, dopo un po’ di riflessione, Meng Hao decise di ritirarsi. Dietro di lui, i vari coltivatori del Clan Meng lo seguivano e lo fissavano con sguardi omicida, persino con ridicolo. Tuttavia, le loro espressioni di oltraggio iniziarono a svanire in fretta, non si sentì più nemmeno un rumore. Le facce di questi coltivatori del Clan Meng vacillarono per l’incredulità, alcune facce sbiancarono completamente per la sorpresa.


Questo perché, sorprendentemente, dopo che Meng Hao parlò, il loro Patriarca… non rispose. Sembrò persino che la sua aura si fosse indebolita di molto.


Era come se… Meng Hao avesse avuto completamente ragione riguardo il loro Patriarca; non osava mostrare la sua faccia e combattere!


Questo fatto fece vacillare in uno stato di shock le menti di numerosi membri del clan. Le menti dei coltivatori al grande cerchio del Reame Antico vennero sballottolate da ondate di incredulità. In precedenza, avevano sospettato che Meng Hao fosse un esperto al Reame Dao, ora però, non sembrava esserci il bisogno di speculare. Apparentemente, questo giovane uomo… era davvero al Reame Dao!


“Lui… lui è davvero… al Reame Dao!” mentre osservavano Meng Hao che andava via, degli ansimi si sentirono provenire dalle bocche dei coltivatori al grande cerchio del Reame Antico.


Nel frattempo, il Patriarca all’interno dell’ottava camera della statua stava digrignando i denti. Allo stesso tempo, riuscì a percepire che i Patriarchi nella prima e nona camera erano svegli, eppure non avevano fatto nulla.


“Dannazione, vogliono che io sondi le abilità di questo tizio, huh…?” Un bagliore di determinazione poteva essere visto all’interno degli occhi dell’ottavo Patriarca. Nessuno poteva raggiungere il Reame Dao senza coraggio; se lo avessero potuto fare, come avrebbero mai potuto passare la Tribolazione del Reame Dao?


“Con la formazione di incantesimo del clan, posso provarci!” disse, stringendo i denti. Improvvisamente, la sua base di coltivazione eruttò di potere, emanando le fluttuazioni di un esperto al Reame Dao con 1 Essenza verso l’esterno della statua.


Gli altri membri del clan videro la luce dorata scintillare e poi trasformarsi in un oceano dorato che poi prese la forma di un’enorme mano che si allungava verso Meng Hao.


Si sentino dei rimbombi e uno sconfinato potere si riversò su Meng Hao. Mentre le face di Meng Ru e le altre ragazze sbiancavano, Meng Hao si girò e i suoi occhi si illuminarono di una gelida freddezza.


“Quindi ce le hai un po’ di palle,” disse lui con calma. Non fece nulla per evitare l’enorme mano, al contrario, ci saltò contro.


Ci si andò a schiantare contro con una completa indifferenza. SI sentirono dei massicci rimbombi mentre la mano cercava di schiacciarlo; eppure, non appena lo toccò, iniziò a tremare e poi… collassò in pezzi!


Mentre la mano veniva distrutta, il vecchio uomo nell’ottava camera tremò e tossì una boccata di sangue mentre veniva sbalzato all’indietro dal contraccolpo. Un momento dopo, apparve fuori dalla statua, dove tossì un’altra massiccia boccata di sangue. La sua faccia era pallida, fissava Meng Hao completamente terrorizzato e sorpreso.


“Dao… Signore Dao? Sovrano Dao?” Un intenso terrore iniziò riversarsi all’interno del cuore del Patriarca dell’ottava linea di sangue.


Egualmente scioccato era il Patriarca della nona linea di sangue. Aveva riconosciuto Meng Hao dal loro precedente incontro, vederlo combattere a questo livello era completamente e totalmente scioccante.


I Patriarchi erano scioccati, ma per quanto riguarda il resto dei membri del clan, loro erano completamente interdetti. Le loro bocche erano completamente spalancate mentre vedevano il loro Patriarca tossire sangue, mentre al contrario Meng Hao rimaneva lì in piedi con una faccia completamente tranquilla. Tutto quello che aveva fatto era stato un semplice passo in avanti!


Questo semplice passo aveva fatto arretrare un esperto al Reame Dao, per giunta ferendolo. La fede che i membri del clan provavano per il Patriarca venne completamente distrutta.


Tutte le facce erano completamente grigie e cineree. Tra la folla c’era il giovane Meng De, il quale stava guardando dall’inizio, riuscendo così a riconoscere immediatamente Meng Hao. I suoi occhi erano completamente spalancati mentre guardava gli eventi.


Oltre agli ansimi, non c’era nessun altro suono. Meng Hao guardava con indifferenza verso il Patriarca dell’ottava linea di sangue. Tuttavia, fu in questo istante che gli occhi del Patriarca si fecero cremisi. Improvvisamente piegò la testa all’indietro e ululò, poi si colpì ferocemente la fronte con la mano destra. Si sentì un colpo e poi il cielo si offuscò. Tutto d’un tratto, una massiccia pressione iniziò ad essere irradiata dalla statua. In un battito di ciglia, riempì l’area e anche se nessuno tra il pubblico riuscì a notare niente fuori dall’ordinario, Meng Hao riusciva a vedere chiaramente lo scudo che si era innalzato.


“Formazione di incantesimo difensiva…” pensò. Tuttavia, non indietreggiò. Rimase fermo sul posto, i suoi occhi vibravano, lo scudo iniziò a espandersi e poi combatté con Meng Hao per un po’.






Quel breve scontro fece restringere leggermente le pupille di Meng Hao. Riusciva a percepire un potere distruggi-Cieli ed estingui-Terra in quello scudo, qualcosa che non poteva riuscire a resistere per molto tempo utilizzando solo il potere del suo corpo fisico.


“La formazione di incantesimo difensiva potrebbe in verità essere persino più potente. È già così forte con solo una persona a controllarla, con più persone, mi troverei in pericolo.” Dopo aver percepito il potere dello scudo, Meng Hao decise di non combatterlo. Si voltò, afferrò Meng Ru e le altre due giovani donne e poi scomparve in lontananza.


Mentre Meng Hao si allontanava, il Patriarca dell’ottava linea di sangue lo guardava andare via, la sua espressione era sgradevole. Il fatto che Meng Hao era riuscito ad opporsi all’attacco della formazione di incantesimo era completamente scioccante.


“Non ci posso credere… che sia riuscito a tenere testa alla formazione di incantesimo ancestrale senza riportare nemmeno una ferita… in che Reame si trova? Non è un Signore Dao. Possibile… possibile che sia davvero un Sovrano Dao? Ma è impossibile!!”


Nella statua, i Patriarchi nella prima e nona camera avevano delle espressioni molto serie in volto, specialmente il Patriarca della prima linea di sangue.


“La decima linea di sangue…?” mormorò lievemente, la sua faccia era cupa.
                        


                                



