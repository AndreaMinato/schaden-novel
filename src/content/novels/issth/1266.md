---
title: Capitolo 1266 - Non abbastanza forte!
pubDate: 2025-03-17T11:17:35.060Z
tags:
    - issth
---


“Uccideteli!” disse Nonna Meng con calma. Nel momento in cui la sua voce riecheggiò, i due prozii di Meng Hao si trasformarono in raggi di luce e si lanciarono verso il vecchio uomo fuori dalla sala. Gli zii di Meng Hao e le sue zie rilasciarono le loro basi di coltivazione mentre si lanciavano in avanti.


Il volto del vecchio uomo si illuminò e gli altri membri della settima linea di sangue urlarono e attaccarono. Immediatamente esplose un incredibile e feroce combattimento.


L’ondeggiare della mano di Nonna Meng riempì l’aria di un boato che sembrava venire dalla bocca di un enorme gigante. Sotto il suo controllo, la formazione di incantesimo protettivo del Clan Meng si trasformò in una serie di raggi di luce che si lanciarono in aria verso i coltivatori della settima linea di sangue.


Delle urla disperate risuonarono ovunque; nonostante la formazione di incantesimo non avrebbe ucciso i membri del Clan Meng, i coltivatori della settima linea di sangue che vennero colpiti dai raggi di luce subirono una potente caduta nella base di coltivazione. Alla fine la formazione di incantesimo di protezione divenne una luce sconfinata che ricoprì tutta la settima linea di sangue.


Non importava quanti fossero, erano incapaci di rispondere all’attacco. Le urla disperate continuarono a risuonare e presto iniziò a scorrere sangue, riempiendo l’aria dell’odore di interiora.


Pianti di shock e sconcerto riecheggiarono ovunque.


“Lei… può davvero controllare la formazione di incantesimo di protezione!?”


“Quella è la formazione di incantesimo del Clan Meng! Non ha dentro di sé il sangue del Clan Meng, come può controllarla?”


“Ma la formazione di incantesimo è proprio del Clan Meng o no?” mentre l’aria si riempiva di urla di allarme, i vecchi esperti ricordarono improvvisamente qualcosa.


Il vecchio uomo fuori dalla sala urlò di rabbia eppure non c’era competizione con i prozii. Comunque si trattava di uno della settima linea di sangue del Clan Meng, e avevano molti esperti potenti, compresi molti coltivatori nel Reame Immortale.


Tutti loro attaccarono simultaneamente, riempiendo l’aria di boati.


Potevano anche essere stati abbattuti dalla formazione di incantesimo, ma i coltivatori della linea di sangue della nonna di Meng Hao erano pochi. Proprio quando sembrava che stessero per essere sopraffatti, Meng Hao si preparò ad entrare in scena.


Comunque, Nonna Meng sbuffò freddamente e spinse la mano verso il suolo.


“Lama del Peccato, vieni qui!” disse. La stanza principale della settima linea di sangue iniziò a tremare e si aprì un’enorme crepa dalla quale brillò una luce scura. Incredibilmente, dentro quella luce c’era una daga nera. La vista di quella daga fece vorticare la mente di molti coltivatori fuori dal Clan Meng e il loro sangue ribollì immediatamente.


“Una Lama del Peccato… non posso credere che sia davvero una Lama del Peccato… quelle cose esistono ancora? Come è possibile?”


“Le Lame del Peccato si sono formate anni fa dal sangue del Clan e sono usate per punire i membri traditori. Ne sono state forgiate solo tre e, secondo le leggende, erano state perdute nelle sabbie del tempo. Ma quella è sicuramente una Lama del Peccato!”


“Lei… lei non è un vero coltivatore del Clan Meng, si è solo sposata con uno del clan. Ma non importa quanto sia vecchia, non riuscirà a controllare la formazione di incantesimo e anche la Lama del Peccato!”


Il vecchio uomo della settima linea di sangue la fissò ad occhi spalancati e pieni di stupore. Sapeva chiaramente cos’erano le Lame del Peccato ma non avrebbe mai immaginato che ce ne fosse una sepolta sotto il territorio della sua linea di sangue, e inoltre… che potesse essere controllata da quella donna!


Nonna Meng osservò la daga e sembrò fare un tuffo nel passato. Con un leggero sospiro fece come per afferrare qualcosa con la mano destra, facendo volare la daga nel suo pugno.


Poi, la puntò contro il vecchio uomo.


“Per l’autorità conferitami dalla stanza delle torture del Clan Meng,” disse freddamente, “io ti rimuovo dal Clan Meng!” Quando parlò, un marchio luminoso e cremisi apparve sulla sua fronte. Non appena i membri della vecchia generazione videro quel marchio, sussultarono contemporaneamente.


“Un sigillo della linea di sangue… Ora ha tutto senso. In quanto Anziano Maggiore di allora, Meng Shan era qualificato a cedere sigilli della linea di sangue come quello, in modo da passare il proprio lascito ad altri.”  In quel momento Nonna Meng lanciò la lama contro il vecchio uomo della settima linea di sangue, facendo luccicare la luce oscura e piantandola nel suo corpo.


Provò a controbattere ma venne pugnalato immediatamente dai due prozii di Meng Hao.


La sua testa si staccò dal collo e il suo corpo esplose. Gli altri membri della settima linea di sangue, persino gli Anziani, rimasero di stucco e scapparono subito dopo. Nonna Meng li ignorò. Poi, un tremore percorse il suo corpo e nessuno a parte Meng Hao lo notò. Poteva riconoscere che la cosiddetta Lama del Peccato era formata da una vera e propria convergenza di volontà.


Quella volontà veniva dagli spiriti delle persone che avevano sacrificato il proprio sangue per forgiare la lama. Per quel motivo, solo qualcuno con il marchio di sigillo della linea di sangue poteva controllare quell’arma. Nonostante nulla sembrasse fuori dall’ordinario, fare quel gesto con la lama l’aveva appena ferita. Dopotutto, non era effettivamente un vero membro del Clan Meng.


Per quanto riguardava il come fosse stata in grado di controllare la formazione di incantesimo protettivo, Meng Hao aveva già colto qualche indizio. Aveva visto l’aura di sua nonna dentro la formazione di incantesimo e aveva avvertito delle fluttuazioni intorno a lei.


“Non è per colpa di una qualsiasi magia Daoista. A dire la verità… la grande formazione di incantesimo protettiva le sta permettendo di controllarla.” Meng Hao aveva guardato attentamente il Palazzo degli Antenati del Clan Meng e la struttura più alta al suo interno… l’enorme statua!


Quello non era solo il posto in cui i Patriarchi del Reame del Dao risiedevano in meditazione, era anche il nucleo della formazione protettiva dell’incantesimo.


Non c’erano altri membri della settima linea di sangue nella stanza sotto di loro.


Erano tutti scappati.


Meng Hao rimase in posizione dietro a sua nonna, guardando quello che stava accadendo intorno a lui in silenzio e senza interferire. Avrebbe eseguito gli ordini di sua nonna in tutto e per tutto.


A dire la verità, gli importava solo della linea di sangue di sua nonna; per quanto riguardava il resto del Clan Meng, non gli importava più di tanto. Nonna Meng si voltò verso di lui con un sorriso gentile sul volto e gli disse: “Hao, qui è dove viveva tua madre, e oggi voglio restituirti questo posto!” Poi si voltò, guardando con freddezza in direzione della prima linea di sangue, all’ombra della statua.


“Qui è dove eravamo soliti vivere!” disse, procedendo. Gli altri membri del Clan Meng che erano sulla sua strada esitarono per un momento, poi caddero indietro, cercando di farsi strada con la paura negli occhi.


La nonna di Meng Hao poteva controllare la formazione di incantesimo e la Lama del Peccato, inoltre aveva il marchio di sigillo della linea di sangue. Tutte quelle cose facevano sì che nessuno degli altri membri della linea di sangue volessero attaccarla. Dopotutto… avevano fiducia nel fatto che la decima linea di sangue non volesse sterminare gli altri membri del clan.


Comunque, quando Nonna Meng e gli altri si avvicinarono al distretto dove si trovava la prima linea di sangue, una voce roca riecheggiò dall’enorme statua.


“Ora basta. Facciamo tutti parte del Clan Meng, dopotutto. Non ci saranno più carneficine all’interno di questo clan. La decima linea di sangue è tornata e tutto il Clan Meng dovrebbe celebrare il suo ritorno. Non c’è bisogno di combattere.” In risposta alle sue parole, tutti i membri circostanti del Clan Meng iniziarono a chinare il capo. Nonna Meng era l’unica che si limitò a guardare la statua con uno sguardo confuso. Dopo un lungo momento, rispose con voce secca “Sei tu, Patriarca Meng Yan [1]? Mi sta bene trattenermi dalle uccisioni, ma questo posto è occupato della prima linea di sangue, e appartiene a noi. Dì loro di fare spazio e metteremo fine a questa faccenda immediatamente!”




“Impossibile!” disse una fredda e cupa voce dal distretto occupato dalla prima linea di sangue. “La tua base di coltivazione è nel grande cerchio del Reame Antico. Se non fosse per i membri della Generazione Giovane dietro di te non sarebbe importante che tu sia in grado di controllare la formazione di incantesimo e la Lama del Peccato, saresti comunque troppo debole per causare questo trambusto!”


Il proprietario di quella voce emerse dalla folla, un giovane con i capelli bianchi.
Il suo volto era distorto dalla rabbia e emanava un’aura dello Pseudo Dao. Comunque, l’aura era piena di una sensazione di decadimento, come se la sua longevità dentro al Reame dello Pseudo Dao fosse stata quasi completamente esaurita.


Quello lo fece sembrare solo più infuriato e mentre si innalzò, il suo intento omicida insorse.


Si tirò su la manica e stava per continuare il suo discorso quando Meng Hao lo interruppe.


“Fai silenzio!” disse con voce calma e glaciale. Le sue parole si trasformarono in una forza invisibile che fece fermare sul posto il giovane dai capelli bianchi. “Quando gli adulti parlano, i marmocchi devono tenere la bocca chiusa. Se non lo farai, sappi che ti sono rimasti molti secoli da vivere… e io posso mettervi subito fine.” Quando la voce fredda di Meng Hao riecheggiò, il ragazzo dai capelli bianchi si mise a tremare con occhi arrossati.


Nonna Meng rimase in silenzio e così fecero anche i prozii di Meng Hao, i suoi zii e le sue zie. Dovevano ammettere che tutto quello che era successo, era successo grazie a Meng Hao e se non fosse stato per il suo aiuto, il loro ritorno sarebbe stato impossibile.


Meng Hao sospirò. Come aveva potuto non accorgersene lui stesso? Divenne evidente specialmente quando realizzò che sua nonna si era ferita durante l’attacco.


Alla fine si voltò, unì le mani e si inchinò di fronte a lei.


“Nonna Meng, posso cortesemente occuparmi della situazione?”


Sua nonna lo guardò per un momento e alla fine sorrise.


“Immagino non ci sia bisogno di trattenerti. Va bene, vai e occupati della situazione.”


Meng Hao sorrise, poi si voltò e con sguardo calmo fissò il ragazzo dai capelli bianchi: “Feccia!”


“TU!” pianse il ragazzo con occhi spalancati e il corpo tremante. Non importava che non fosse all’altezza di Meng Hao. Considerando che si trovava di fronte all’intero clan, non poté fare a meno di urlare contro Meng Hao in quel modo. Dopotutto, la sua vita sarebbe finita presto in ogni caso, quindi perché doveva essere spaventato dalla morte?


Prima che potesse dire altro, Meng Hao sbuffò. Poi si mise lentamente in movimento e apparve direttamente di fronte al giovane: lì mosse la mano facendo innalzare una tempesta, al cui centro si trovava il ragazzo. Questa divenne rapidamente un tornado che in un battito di ciglia arrivò a ricoprire l’intero distretto occupato dalla prima linea di sangue, prendendo dentro i coltivatori e girando loro attorno, facendo risuonare delle urla di terrore.


Il ragazzo dai capelli bianchi era al centro di tutto. Meng Hao bruciava di odio a causa di quegli insulti che aveva detto poco prima verso sua nonna e così mosse la mano facendo urlare di dolore il giovane. Il suo corpo tremò e iniziò a scomparire in una nebbia di sangue e interiora. La sua vita già ridotta era ora stata spazzata via.


Nello spazio di qualche respiro si trasformò in cenere e scomparve. Tutto divenne silenzioso; tutti gli occhi si posarono su Meng Hao ed erano pieni di paura. Quello era esattamente il risultato da lui sperato.
Non poteva rimanere nell’Ottava Montagna e Ottavo Mare a lungo, e Nonna Meng non voleva andare sulla Nona Montagna e Nono Mare, quindi doveva assicurarsi che si ritrovasse ad occupare una forte posizione all’interno del clan. Se la loro posizione fosse stata abbastanza potente, allora quando se ne fosse andato la linea di sangue sarebbe stata al sicuro. Chiunque avesse osato pensare di provocarli avrebbe prima dovuto considerare le varie ramificazioni.


“Sfortunatamente, la loro posizione non è ancora abbastanza forte,” pensò. Poi guardò verso la statua con occhi luminosi mentre il suo sguardo penetrava per osservare gli esperti del Reame del Dao che sedevano all’interno della sala.




[1. Il prozio dio Meng Hao si chiama孟衍 mèng yǎn, mentre questo Patriarca si chiama孟炎 mèng yán. Come potete vedere, ci sono due caratteri diversi per il Yan, e se guardate agli accenti tonali potrete vedere che la pronuncia è leggermente differente.]




                        



