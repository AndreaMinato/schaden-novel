---
title: Capitolo 1270 - Strano!
pubDate: 2025-04-08T09:05:38.011Z
tags:
    - issth
---


Non so come sono stati tradotti i termini in inglese precedenti, segnalate eventuali errori taggandomi direttamente @Schadenfreude o in chat privata su discord, il vostro contributo sarà fondamentale.

Le essenze erano tradotte con o senza trattino? Mmmmmmmh.
-Schadenfreude 


Per la maggior parte dei coltivatori, il Reame Antico era solo un altro livello. Percorrendo la via antica, si potevano seguire le orme degli antenati, avrebbero cercato le tecniche in loro possesso per trovare... il filo più primordiale dell’Essenza nascosta dentro di esse.


Spegnendo una Lampada dell’Anima dopo l'altra, ci si poteva immergere sempre più in se stessi, nelle profondità della propria coltivazione...


Alla fine, nel grande cerchio del Reame Antico, quando l'Essenza iniziava a agitarsi e la forza vitale fioriva, sopraggiungeva la Tribolazione del Dao. Si poteva allora calcare il sentiero del Dao ed entrare... nel Reame del Dao, diventando una figura veramente onnipotente nel Reame della Montagna e del Mare.


Durante quel processo, ogni lampada che veniva spenta rappresentava una crisi mortale, il che rendeva il Reame Antico estremamente difficile.


Meng Hao aveva inizialmente pensato che il suo viaggio attraverso il Reame Antico sarebbe stato uguale. Avrebbe fatto affidamento sulla sua coltivazione per ridurre il livello di difficoltà e rendere il processo molto più semplice. Ma ora aveva capito cosa significasse il Reame Antico per un Immortale del Dao Onniceleste... era una situazione veramente letale.


Il livello di difficoltà era molte volte superiore a quello di un Reame Antico ordinario. In generale, quando si trattava dell'atto letale di spegnere le Lampade dell’Anima, il tasso di successo era circa del cinquanta percento. Ma per gli Immortali del Dao Onniceleste, poteva essere considerato più vicino al dieci percento!


Gli Immortali del Dao Onniceleste erano immensamente più potenti, e la loro tribolazione era di gran lunga più mortale.


Meng Hao seppellì nel suo cuore tutti questi pensieri mentre avanzava più velocemente. In un batter d'occhio, si stava avvicinando alle nuvole ribollenti.


Proprio mentre si avvicinava, le nuvole si agitarono e una figura emerse dal loro interno. Era una persona che indossava abiti antichi, eppure... era completamente priva di tratti facciali!


Era... un uomo senza volto!


Si muoveva a una velocità incredibile mentre si avvicinava a Meng Hao, eseguendo contemporaneamente il gesto di un incantesimo. Risuonò un rimbombo tra le nuvole, l’energia del mondo si trasformò in numerosi frammenti di pietra che rotearono verso Meng Hao. L’uomo senza volto traboccava di intento omicida, come se Meng Hao fosse la sua nemesi, come se non avrebbe avuto pace finché uno dei due non fosse morto."


“Gli occhi di Meng Hao emanarono un lampo di omicida mentre l'uomo senza volto gli piombava addosso. Non rallentò affatto, anzi, si scagliò in avanti. Quando i frammenti di pietra lo colpirono, si frantumarono, e Meng Hao si lanciò come una meteora contro di lui.


“MUORI!” ringhiò, afferrandolo alla gola e stritolandola. Un boato echeggiò mentre l’uomo senza volto esplodeva in pezzi. Tuttavia, non c’era traccia di carne o sangue: invece, si dissolse in scie di nebbia che si riversarono nuovamente nella massa nuvolosa.


Poi, altre tre persone senza volto emersero. Quando fecero trapelare la loro aura, sorprendente si rivelò essere al grande cerchio del Reame Antico. I loro attacchi facevano tremare il cielo stellato e agitare le nuvole. Ma la sola risposta di Meng Hao fu un freddo sbuffo e un cenno con il braccio mentre manifestava la sua coltivazione.


I tre uomini senza volto crollarono in pezzi, completamente incapaci di resistergli. Tuttavia, Meng Hao rivelò un’espressione scontenta. Non sembrava affatto soddisfatto, e il motivo era… .la tribolazione era appena iniziata e stava già affrontando umanoidi al grande cerchio del Reame Antico. Poteva solo immaginarsi cosa sarebbe capitato dopo…


Ciò che lo inquietava ancora di più era un’incredibile pressione che lo spingeva da dietro. Sembrava che, anche se non avesse voluto affrontare la tribolazione e avesse tentato di fuggire, quella pressione glielo avrebbe impedito.


“Mi stanno… costringendo ad affrontare la tribolazione…” mormorò. Fece circolare di nuovo la sua energia e risuonarono dei rimbombi mentre sfrecciava tra le nuvole. Poi, apparvero sei uomini senza volto, e questa volta non erano al grande cerchio del Reame Antico, ma sembravano più vicini al Reame Quasi-Dao.


Si muovevano così veloci da sembrare fulmini mentre si avvicinavano a Meng Hao.


“Sparite!” abbaiò Meng Hao. La sua voce tuonò e fece saltare in aria le sei figure simili a fulmini, agitando perfino le nuvole.


Questi avversari non rappresentavano una minaccia per lui e i suoi occhi bruciarono come fuoco mentre continuava ad avanzare.


“Non c’è bisogno che mi costringiate a superare questa tribolazione… l’aspettavo con impazienza da molto tempo!” Fece un altro passo avanti, facendo tremare il cielo stellato e aumentare il fragore nelle nubi.


In quel momento, innumerevoli membri del Clan Meng erano nella tenuta ancestrale, con gli occhi incollati alla scena, espressioni sconvolte erano stampate sui loro volti.


Specialmente i cinque Patriarchi, che lo osservavano a occhi spalancati.


“Una normale Antica Tribolazione scaglia fulmini dalle nuvole, o forse magia dei cinque elementi. Solo alla fine appare una tribolazione umanoide…”


“Se le fondamenta della tua coltivazione sono abbastanza potenti e cogli l’attimo, queste creature apparirebbero ancora prima dell’apertura della Porta del Reame Antico…”


“Ma sono apparse fin dall’inizio durante questa antica Tribolazione. Come potresti mai trascendere…?” I cinque Patriarchi non poterono fare a meno di scambiarsi occhiate sconvolte.


La nonna di Meng Hao tremava per l’estrema ansia. Sfortunatamente, non poteva aiutarlo in alcun modo; poteva solo osservare mentre cercava di superare la tribolazione, il cuore straziato come se fosse trafitto da un coltello.


Dietro di lei c’erano i prozii, zii e zie di Meng Hao, e tutti sembravano incredibilmente nervosi.


Anche se non tutti nel Clan Meng erano preoccupati per lui come i suoi parenti diretti, erano tutti sconvolti. Meng Hao aveva ora coperto circa il venti percento della distanza dalle nuvole, e mentre accelerava, risuonarono altri fragori e sorprendentemente dodici figure emersero a velocità fulminea.


Quelle dodici figure… erano al Reame Quasi-Dao!!


Meng Hao ebbe un altro tuffo al cuore.


“Dodici Quasi-Dao. Il prossimo gruppo avrà ventiquattro nemici al Reame del Dao ad un’Essenza?? Poi quarantotto a 2 Essenze? Novantasei… Signori del Dao? Centonovantadue a 4 Essenze? E poi quattrocento a 5 Essenze. Ottocento Sovrani del Dao…?” Mentre seguiva questo ragionamento, gli si rizzarono i capelli.


“Impossibile. Questa tribolazione viene dal Reame della Montagna e del Mare, e la volontà del Reame Montagna e Mare non può essere influenzata. Persino io, il futuro Signore del Reame Montagna e Mare, devo affrontare questa tribolazione e rischiare la vita. Ma non è possibile che escano ottocento Sovrani del Dao…”. Con il volto pallido, Meng Hao strinse i denti e si lanciò in avanti per combattere contro i dodici nemici.


Si trasformò in un roc azzurro che sfrecciò verso di loro. Immediatamente, i nemici Quasi-Dao iniziarono a disintegrarsi, eppure non si dissiparono, ma esplosero volontariamente!  


Risuonarono boati scioccanti e Meng Hao rivelò un’espressione feroce mentre si allontanava fulmineo come un bagliore azzurro. L’autodetonazione di un Quasi-Dao genera una forza distruttiva che farebbe persino aggrottare la fronte a un Signore del Dao. Meng Hao agitò la manica, disperdendo l’energia. Anche se sembrava non aver usato molta energia, era ben consapevole che, di questo passo… non sarebbe riuscito a penetrare molto nelle nubi.


“Non posso permettere a queste nuvole di crescere ulteriormente. Devo raggiungere la Porta del Reame Antico il prima possibile, è la mia unica possibilità!” Meng Hao strinse i denti. Poi, il roc azzurro lanciò la testa all’indietro e ruggì. Meng Hao si trasformò in un raggio azzurro che si tuffò nelle nuvole, dirigendosi a razzo verso la Porta del Reame Antico.


Tuttavia, prima che potesse andare molto lontano, numerosi sbuffi freddi risuonarono attorno a lui. Sorprendentemente… erano apparsi quattro nemici senza volto del Reame Dao!


Quei quattro uomini senza volto erano tutti coltivatori ad 1-Essenza, ma non appena Meng Hao li vide, i suoi occhi brillarono e tirò un sospiro di sollievo.


“Solo quattro, eh…?”


Mentre i quattro si avvicinavano, strinse la mano destra e sferrò un pugno. Il cielo stellato tremò, e una tempesta impetuosa si scatenò, polverizzando all’istante i quattro nemici al Reame del Dao.


Mentre si disintegravano, Meng Hao sentì un brivido percorrergli la schiena. Senza esitare, si lanciò in avanti. Eppure, il freddo persisteva, quasi come se… qualcuno gli stesse fiatando sul collo.


Meng Hao estese il suo senso divino, ma non percepì nessuno. Poi però si incupì. Stringendo i denti, si girò di scatto, e quando lo fece, si sentì rizzare i capelli. Proprio dietro di lui, quasi a sfiorargli il viso, c’era… una donna vestita di bianco.


Aveva capelli lunghi, pelle pallida e occhi spenti che fissavano Meng Hao. Tutto era silenzioso; l’improvvisa apparizione della donna era sinistra. Perché non aveva potuto vederla col senso divino?


Le pupille di Meng Hao si contrassero, e proprio mentre stava per indietreggiare, la donna allungò all’improvviso una mano e lo afferrò. Si mosse così rapidamente che non poté schivare, e in un attimo, la sua mano serrò il suo braccio. Poi iniziò a trascinarlo più in profondità tra le nuvole.


Meng Hao cambiò espressione. Il punto dove la donna lo stringeva era gelido, e ondate di un’aura di decomposizione iniziò a scavare nel suo corpo. A quanto pareva quell’aura desiderava corroderlo completamente.


L’aspetto più scioccante era che, mentre la donna lo trascinava, le nuvole davanti a loro si trasformarono in un’enorme bocca, ed era chiaramente lì che lo stava portando.


Meng Hao provò una sensazione di pericolo imminente, era certo che se quella bocca lo avesse inghiottito, sarebbe morto nello spirito e nel corpo!


“Sparisci!” urlò, scatenando il potere del Ponte dell’Eccelso. Un ponte indistinto apparve attorno a lui, e si liberò dalla presa della donna, ritrovandosi indietro.  


La donna in bianco fissò il Ponte del Paragon dietro Meng Hao e rise. C’era qualcosa di agghiacciante nella sua risata mentre riecheggiava.


Meng Hao si era reso conto di quanto fosse terrificante questa Antica Tribolazione, ma non poteva fuggire. Digrignando i denti, continuò a correre verso il punto dove ricordava si trovasse la Porta del Reame Antico.


“Più veloce. Più veloce. Devo andare più veloce…”. Meng Hao sapeva che l’unica possibilità di superare la tribolazione era evitare di combattere a lungo tra le nuvole.


Proprio mentre accelerava, apparvero altre quattro figure, molto più potenti delle precedenti.


Nemici del Reame Dao a 2 Essenze!


