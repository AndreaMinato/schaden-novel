---
title: Capitolo 1278 - Essenza della Realtà!
pubDate: 2025-06-03T06:40:31.007Z
tags:
    - issth
---


Capitolo regolare,
10 capitoli in coda (M, se vuoi cambiare nickname contattami pure su discord),
0/1 sponsorizzazioni 1 euro a capitolo,
-Schadenfreude


Le prime quattro Essenze del ragazzo erano già straordinarie. La sua Essenza delle piante e della vegetazione era fuori dal comune e la sua Essenza della pioggia era inaspettatamente nera, indicando che conteneva veleno. Solo tipi di energia del genere erano già rarissimi.


A giudicare dalla loro natura, si poteva immaginare che anche solo con queste quattro, il ragazzo avrebbe occupato una posizione al vertice tra i Signori del Dao a 4-Essenze. E questo senza nemmeno menzionare la sua quinta Essenza, l'Essenza della...


Realtà!


Quella quinta Essenza era in grado di trasformare completamente le altre quattro, evocando immediatamente un potere devastante. In quel momento, riecheggiarono rombi e il cielo stellato vibrò. Un potere sconfinato stava eruttando dal mondo dell'Essenza evocato dal ragazzo.


"In tutto il Reame di Montagna e Mare," disse il ragazzo, "ci sono solo quattro coltivatori che sono Signori del Dao a 6-Essenze!”


"Il più potente è Ksitigarbha della Quarta Montagna e Mare, che è al picco delle sei Essenze. Si dice che sia ad un passo dal diventare un Eccelso a 7-Essenze. Gli altri tre sono i tre grandi Doyen a cui sono stati affidati i tre classici testi daoisti!”


"Per quanto riguarda i Signori del Dao a 5-Essenze, ce ne sono un po' di più rispetto a quelli a sei. Tuttavia, in tutte le Nove Montagne e Mari, non ce ne sono più di quindici. Tra quei quindici, potrei non essere il più forte, e sono inferiore ai Signori delle Montagne e dei Mari!”


"Tuttavia, anche così, non importa che tu abbia raggiunto l'Antico Reame come Immortale del Dao Onniceleste, e che tu abbia una linea di sangue che risale al Reame Immortale dell’Eccelso... non sei ancora alla mia altezza!"


Gli occhi del ragazzo luccicarono freddamente mentre la sua voce risuonava. Il suo mondo dell'Essenza ruggiva mentre circondava Meng Hao. Una vegetazione sconfinata cresceva a un ritmo incredibile, emanando un intenso potere naturale. Poi c'era la pioggia nera, all'apparenza infinita, ogni goccia della quale emanava una pressione tremenda.


Quanto all'oscurità, era ancora più spaventosa e avvolse completamente Meng Hao, rendendolo nero come la pece, come se stesse venendo assimilato dalla notte.


E poi c'era l'Essenza della luce, un potere che era in grado di dissipare l'oscurità. Stava lentamente vaporizzando Meng Hao; mentre prima era illusoria, con l'Essenza della realtà, ora era davvero in grado di fargli del male.


BOOOOOOOOOOOOOOOMMMM!


I coltivatori del clan Meng, così come gli invasori, erano così scioccati da ciò che stavano vedendo da aver completamente dimenticato che stavano combattendo.


Tutti gli occhi erano fissi sulla battaglia tra Meng Hao e il ragazzo!


"Signore del Dao a 5-Essenze... quel ragazzo... è davvero un Signore del Dao a 5-Essenze!" I cinque Patriarchi del clan Meng tremavano di paura e stupore. Sebbene tutti loro fossero nel Reame del Dao, questa era in realtà la prima volta che vedevano qualcuno brandire cinque Essenze contemporaneamente.


Anche se in precedenza avevano combattuto contro Meng Hao, non erano riusciti a costringerlo a sfoderare tutta la sua potenza. Tuttavia, ora che cinque Essenze erano davvero in mostra, era impossibile descrivere quanto fossero davvero scossi.


Oggi nel Reame di Montagna e Mare, Ksitigarbha della Quarta Montagna e Mare era un Signore del Dao a 6-Essenze, ma gli altri otto Signori delle Montagne e dei Mari erano tutti al livello delle 5-Essenze. Il più debole di tutti era Lord Ji della Nona Montagna e Mare, che non aveva nemmeno raggiunto il livello delle 5-Essenze!


Così, era possibile dire che i coltivatori a 5-Essenze erano i massimi esperti onnipotenti nel Reame di Montagna e Mare. Ognuno di loro sarebbe stato capace di distruggere vaste porzioni della volta celeste.


Nella Settima Montagna e Mare, le persone più potenti erano due Signori del Dao a 5-Essenze, uno dei quali era il loro capo e l'altro era proprio quel ragazzo, Xiao Yihan.


Solo un esperto formidabile come lui sarebbe stato capace di guidare l'avanguardia nell'invasione dell'Ottava Montagna e Mare, per iniziare una guerra!


Inoltre solo lui era in grado di farlo perché... la ricognizione condotta dalla Settima Montagna e Mare nel corso degli anni aveva loro rivelato che nell'Ottava Montagna e Mare c'era solo un esperto onnipotente al livello delle 5-Essenze, e quello era il Signore dell'Ottava Montagna e Mare. Dopo di lui, i più forti erano solo esperti a 4-Essenze!


L'esperto più potente dopo il Signore dell'Ottava Montagna e Mare era il Capo Protettore dell’Alleanza del Dio Celeste, che tecnicamente era al livello delle 5-Essenze. Tuttavia, secondo Xiao Yihan, la sua quinta Essenza era in realtà presa in prestito dal Signore dell'Ottava Montagna e Mare, e non era qualcosa di cui avesse personalmente ottenuto l'illuminazione. Pertanto, Xiao Yihan non era affatto preoccupato per lui.


"Non sei ancora morto!?" ruggì Xiao Yihan, gli occhi che luccicavano freddamente. La comparsa di Meng Hao aveva sconvolto le gerarchie dell'Ottava Montagna e Mare, qualcosa che non poteva accettare semplicemente. Per assicurarsi che la Guerra di Montagna e Mare procedesse come previsto, Xiao Yihan voleva ora più che mai uccidere Meng Hao.


"Se non lo uccido ora, e lui continuerà a spegnere con successo le sue Lanterne dell'Anima, allora la sua forza combattiva continuerà solo ad aumentare. Potrebbe persino superare il livello dei Signori delle Montagne e dei Mari!”


"Quindi questo è un Immortale del Dao Onniceleste... Ai tempi del Eccelso del Reame Immortale, i coltivatori più terrificanti e più potenti di tutti... erano gli Immortali del Dao Onniceleste!”


"Fortunatamente, dai tempi antichi fino ad ora, nemmeno un singolo Immortale del Dao Onniceleste è mai entrato nel Dao. Tutti sono morti nel processo di spegnimento delle loro Lanterne dell'Anima nell'Antico Reame.
Questo uomo non farà eccezione. Tuttavia, se non lo uccido ora, sarà sicuramente una spina nel nostro fianco più tardi!" Xiao Yihan lo osservò freddamente mentre il suo mondo dell'Essenza cercava di schiacciare Meng Hao come una macina, determinato ad annientarlo completamente!


Risuonarono rimbombi e il cielo stellato vibrò. Anche Meng Hao ne fu scosso; poteva sentire come le piante cercavano di risucchiare via la sua forza vitale per crescere e come il veleno nell'acqua piovana nera cercava di corrodere la sua anima.


L’aspetto più scioccante era il potere dell'oscurità, che sembrava ignorare quanto fosse potente il suo corpo e la sua coltivazione, iniziando ad assimilarli. A sua volta questo lo espose all’assalto del potere della luce del ragazzo, che gli diede la sensazione che diecimila spade lo stessero infilzando nel cuore, riempiendolo di un intenso dolore. Meng Hao aveva la sensazione di essere stato travolto da un'alluvione, come se non potesse muoversi e il suo sangue avesse smesso di scorrere. Innumerevoli ferite coprivano la sua pelle e stava persino iniziando a svanire, come se il potere delle cinque Essenze lo stesse cancellando dall'esistenza!


Meng Hao ruggì interiormente; il mondo dell'Essenza poteva mettere pressione sul suo corpo, ma non sulle sue Lanterne dell'Anima!


Durante questo momento critico, un rimbombo lo riempì mentre la sua coltivazione aumentava sempre di più! Nonostante il pericolo mortale, la 28esima Lanterna dell'Anima volò fuori dalla sommità della sua testa come un fiore che sbocciava!


E non era tutto! A questo punto apparì anche una 29esima Lanterna dell'Anima!


Poi, la 30esima! Ora, un totale di 30 Lanterne dell'Anima accese roteavano attorno a Meng Hao, emanando un bagliore brillante. L'oscurità era dissipata, la luce respinta, la pioggia nera si era interrotta e la vegetazione era stata tagliata via.


Sangue colava dagli angoli della bocca di Meng Hao mentre il suo corpo guariva rapidamente. Improvvisamente alzò lo sguardo verso Xiao Yihan, che ora stava aggrottando le sopracciglia.


"Sei decisamente forte," disse Meng Hao. "Ti ringrazio profondamente per avermi aiutato a capire... com'è un Signore del Dao a 5-Essenze!" Mentre si asciugava il sangue dalla bocca, si rese conto che ora era molto più certo del vero livello della sua forza combattiva.


"Sono curioso," chiese Meng Hao. "Anche quel vecchio dell’Alleanza del Dio Celeste ha una coltivazione a 5-Essenze. Perché la differenza tra voi due è così grande?"


Se qualsiasi altra persona avesse fatto questa domanda a Xiao Yihan, non avrebbe mai risposto. Tuttavia, Meng Hao era così minaccioso che, anche se la sua coltivazione non era allo stesso livello, era forte quanto lui. Il fatto che fosse un Immortale del Dao Onniceleste spinse Xiao Yihan a riflettere per un momento, e poi a dire: "Intendi il Capo Protettore del Dharma dell’Alleanza del Dio Celeste? In realtà è a 4-Essenze. La sua quinta Essenza è presa in prestito."


"Capisco." Rispose Meng Hao, annuendo.


Prima di trascendere la tribolazione, Meng Hao aveva pensato che la sua coltivazione fosse sufficiente per combattere contro un Signore del Dao a 5-Essenze, ma ora si rendeva conto che il suo giudizio si era basato proprio su quel Capo Protettore del Dao in questione.


Più accuratamente, prima di trascendere la tribolazione, la sua forza combattiva era paragonabile al picco del livello a 4-Essenze, quasi ad un passo dalle 5-Essenze. Perciò, durante la tribolazione, era stato in grado di gestire solo uno dei quattro uomini senza volto a 5-Essenze. Dopotutto, non erano veri coltivatori ed erano in realtà leggermente più deboli della loro controparte umana. Se fossero stati al livello di questo ragazzo, non sarebbe stato in grado di superarli.


Avendo trasceso la tribolazione e acceso le sue Lanterne dell'Anima, la sua coltivazione era aumentata, il suo potere Immortale si era convertito in mana Antico, e i suoi Frutti Nirvana erano diventati Frutti del Dao. A quel punto, era davvero equipaggiato per combattere i Signori del Dao a 5-Essenze.


Pensò: "In tutto il Reame di Montagna e Mare ci sono solo circa quindici Signori del Dao a 5-Essenze... inclusi la maggior parte dei Signori delle Montagne e dei Mari... Per quanto riguarda i Signori, la maggior parte di loro è al picco del livello a 5-Essenze, a un soffio dalle 6-Essenze... A quanto pare, non li ho ancora raggiunti. Dev'essere così, perché sembra che Xiao Yihan e io... siamo più o meno alla pari." Meng Hao aggrottò le sopracciglia. La radice del problema stava nelle Lanterne dell'Anima. Dopotutto, le Lanterne dell'Anima rappresentavano solo il potenziale futuro.


‘Supponendo che io sia vicino al livello dei Signori delle Montagne e dei Mari, allora man mano che spengo con successo le mie Lanterne dell'Anima, colmerò rapidamente quel divario!’ Gli occhi di Meng Hao brillarono di una luce intensa mentre iniziava a camminare verso Xiao Yihan.


Gli occhi del ragazzo si spalancarono. Aveva già iniziato a considerare Meng Hao un avversario potente, quindi vederlo avanzare in questo modo lo fece indietreggiare immediatamente. Fece di scatto un doppio gesto di incantesimo con le mani, facendo collassare il suo mondo dell’Essenza.


Mentre ciò accadeva, i frammenti del mondo dell'Essenza formarono cinque mani. Ognuna di esse era fatta di Essenza e cercarono di afferrare Meng Hao, facendo tremare il cielo stellato e risuonare rimbombi in tutte le direzioni.


Le palpebre di Meng Hao fremettero mentre lo specchio di rame lampeggiava improvvisamente nella sua mano destra. Si espanse, coprendo la sua mano, e si trasformò nell'Arma da Battaglia. Allo stesso tempo, eseguì un gesto di incantesimo con la mano sinistra, facendo ruggire il Ponte del Eccelso per difendersi dalle cinque enormi mani.


Riecheggiò un boato scioccante. Il Ponte del Eccelso si schiantò contro le mani, facendo esplodere una luce radiosa. Alla fine riuscì a manifestare parte del suo potere originale.


I rombi continuarono a risuonare mentre le cinque mani e il Ponte del Eccelso si spingevano l'un l'altro, chiaramente in una situazione di stallo. Xiao Yihan sussultò, e improvvisamente guardò Meng Hao e urlò.


Quel grido fece a pezzi il vuoto davanti a lui, strato dopo strato, e poi le onde soniche si diressero verso Meng Hao. Quando le onde d’urto lo colpirono, lui tremò e sembrò incapace di muoversi ulteriormente in avanti.


Meng Hao sbuffò freddamente, scatenando un potere esplosivo mentre una 31esima Lanterna dell'Anima appariva sopra la sua testa. Simultaneamente, alzò la mano destra e la abbassò verso Xiao Yihan.


