---
title: Capitolo 1279 - La Lampada Primaria!
pubDate: 2025-06-03T06:40:31.008Z
tags:
    - issth
---


Capitolo sponsorizzato, ringraziamo M!
9+altri 5 in coda (se vuoi cambiare nic…  eheh vista la donazione, “M” sia
0/1 sponsorizzazioni 1 euro a capitolo,
-Schadenfreude


Il fendente fece tremare la volta celeste ed emise un fascio di luce accecante. L’attacco sonico era stato completamente eclissato. Il bagliore della lama lo colpì, dividendolo in due, per poi abbattersi su Xiao Yihan.


Xiao Yihan mostrò un'espressione feroce ed eseguì un doppio sigillo magico con le mani. Poi sputò un ammasso di nebbia bianca. La foschia si trasformò in una piuma e volò direttamente verso Meng Hao senza cercare di bloccare l'Arma da Battaglia.


Con grande sorpresa, Xiao Yihan aveva scelto di concludere lo scontro distruggendosi a vicenda!


L'Arma da Battaglia colpì Xiao Yihan, che iniziò immediatamente a tremare, per poi andare in pezzi. Tuttavia, a frantumarsi fu solo uno strato esterno. Era come se quel ragazzo fosse stato solo un involucro! Risuonò un ruggito mentre al posto del ragazzo apparve un giovane uomo!


Sembrava avere circa vent'anni e i suoi lineamenti erano simili a quelli del ragazzo. Si asciugò il sangue dalla bocca e poi guardò Meng Hao con odio.


La pelle frantumata attorno a lui, se ricomposta, avrebbe sicuramente formato la figura di un ragazzo!


Nello stesso momento, la piuma bianca sfrecciò verso la cima della testa di Meng Hao con una velocità inimmaginabile. Lui non fu in grado di schivarla o evitarla, così come Xiao Yihan non aveva potuto evitare l'Arma da Battaglia.


La piuma si limitava a fluttuare verso di lui, ma in realtà sembrava pesante quanto una volta celeste radunata in un solo punto!


Meng Hao tremò e il sangue gli colò dagli angoli della bocca mentre veniva spinto giù. Xiao Yihan, nella forma del giovane uomo, lo osservò con uno sguardo carico di intento omicida, poi fece un passo avanti.


Tuttavia, nel momento in cui si mosse, il potere della coltivazione di Meng Hao eruttò ripetutamente! La piuma sulla sua testa venne spinta verso l'alto come lo schizzo di una fontana e la 32esima Lampada dell'Anima emerse dalla sua testa!


Una Lampada dell'Anima color sangue!


Non appena apparve, tutto il cielo si tinse di rosso. Inoltre, fili di sangue collegavano la Lampada dell'Anima scarlatta alla testa di Meng Hao. Ancora più scioccante, la sua improvvisa comparsa sembrava stesse facendo raggrinzire la pelle di Meng Hao!


Sembrava che questo fosse il limite al numero di Lampade dell'Anima che Meng Hao poteva accendere. Nel momento in cui era apparsa quella scarlatta, era diventata quella primaria!


Aspetto più importante, pareva completamente diversa dalle precedenti. L'energia del Cielo e della Terra che circondava Meng Hao e lo sosteneva mentre accendeva le Lampade dell'Anima iniziò a ribollire come non mai. Cominciò a riversarsi su di lui a una velocità folle, parte di essa penetrò nel suo corpo, mentre l’altra si diresse verso la Lampada dell'Anima!


La Lampada dell'Anima risucchiò l’energia del mondo e le Essenza come un buco nero scarlatto.


RUUUUMMMMMBLE!


Risuonò un rimbombo attorno a Meng Hao e la fiamma della Lampada dell'Anima bruciò sempre più intensamente. La piuma invece venne spinta sempre più lontana. Sembrava che non potesse resistere al potere della Lampada dell'Anima color sangue e prese fuoco.


La piuma in fiamme iniziò rapidamente a svanire. In un batter d'occhio, fu ridotta in cenere e iniziò a disperdersi. Questo rimosse ogni pressione che gravava su Meng Hao e la sua Lampada dell'Anima color sangue iniziò a brillare ancora più intensamente.


A causa dell'intera serie di strane trasformazioni dell’energia che avevano portato a questo punto, non appena quell'unica Lampada dell'Anima apparve, tutti poterono vederla chiaramente, inclusi i membri del clan Meng e i coltivatori invasori.


"Una Lampada Primaria! Quella è una Lampada Primaria!!"


"Quando si accendono le Lampade dell'Anima nel Reame Antico, l'ultima lampada ad essere accesa è la Lampada Primaria!"


"Una volta che la Lampada Primaria appare, significa che... l'accensione delle Lampade dell'Anima è conclusa!!"


"32 Lampade dell'Anima. Cielo! Nessuna antica nota storica menziona qualcosa del genere. Non sarà accaduto nemmeno nei tempi antichi!” Lo scontro tra Meng Hao e Xiao Yihan si era svolto troppo velocemente perché le persone potessero considerare quante Lampade dell’Anima avesse acceso Meng Hao.


Ora che riflettevano per un momento sulla Lampada dell'Anima color sangue e capivano cos’era, iniziarono a sussultare e a gridare stupiti. Risuonò un enorme fragore e l’intera Ottava Montagna e Mare vibrò.


L'atto di Meng Hao di entrare nel Reame Antico stava causando tremori in tutta la regione. Inoltre, nella Nona Montagna e Mare, tutti i membri del clan Fang potevano sentire il loro sangue ribollire mentre una forza pulsante e gentile eruttò nei loro canali d’energia.


Quando il patriarca diventava più forte, anche i membri del clan della sua stessa linea di sangue crescevano!


Meng Hao stesso era diventato la sorgente della linea di sangue del clan Fang!


Nell’Ottava Montagna e Mare, Meng Hao tremava. Dal momento in cui la sua Lampada dell'Anima color sangue era apparsa, aveva percepito quanto era speciale. Era connessa alla sua linea di sangue, e... aveva la sensazione che potesse trasformarsi nella lampada, e in un modo simile la lampada sarebbe stata in grado di riformare il suo corpo!


Non appena emerse, le fiamme delle altre Lampade dell'Anima divamparono ancora più intensamente e le ferite di Meng Hao migliorarono immediatamente. In questo stato di accensione delle Lampade dell'Anima, godeva della protezione speciale del mondo!


Tuttavia, Meng Hao poteva anche percepire che l'energia del Cielo e della Terra che aveva alimentato l'accensione delle sue Lampade dell'Anima ora stava svanendo. Sembrava che, come si stava immaginando la folla, che questa nuova Lampada dell'Anima... sarebbe stata l’ultima!


Meng Hao però non ne era completamente convinto. Sorprendentemente, anche dopo la comparsa della Lampada dell'Anima color sangue... c'era ancora un'altra Lampada dell'Anima che si agitava dentro di lui!


‘Quindi la Lampada dell'Anima color sangue non è quella primaria. La vera Lampada Primaria è ancora dentro, in attesa di essere accesa....’


‘Se voglio davvero accendere quella Lampada Primaria, ho bisogno di più potere, più pressione per forzarla a uscire. Altrimenti... rimarrà dormiente dentro di me per sempre!’  Meng Hao aveva proprio la sensazione che la vera Lampada Primaria dentro di lui non fosse affatto da sottovalutare. Nemmeno l'energia del Cielo e della Terra attorno a lui poteva percepirla.... Quella sarebbe stata sicuramente la sua Lampada Primaria dell'Anima più potente!


Xiao Yihan si fermò improvvisamente. Invece di avvicinarsi ulteriormente a Meng Hao, lo fissò e iniziò a ridere.


"Così la tua Lampada Primaria è apparsa. Non ne appariranno più altre. 32, huh... Decisamente potente. Tuttavia, ho aspettato tutto questo tempo proprio per far apparire la tua Lampada Primaria!" Il suo sguardo brillò pieno di intento omicida e le sue labbra si contorsero in un sorriso freddo. Esaminò l’ambiente attorno con il suo senso divino e percepì immediatamente che l'energia del Cielo e della Terra stava svanendo. Rassicurato, fece un respiro profondo.


Sebbene fossero nel cielo, mentre inspirava, sollevò una tempesta di vento attorno a sé. Ancora più scioccante, una porzione dell'energia del Cielo e della Terra che aveva sostenuto l'accensione delle Lampade dell'Anima di Meng Hao iniziò ad essere risucchiata, come se non potesse resistere al potere rilasciato da Xiao Yihan.


Un potere senza confini venne risucchiato da Xiao Yihan e condensò... una freccia!


Era una freccia incolore, completamente invisibile a tutto tranne che al senso divino, e conteneva un potere terrificante.


Successivamente, tutte le foglie di salice nero in basso vicino alla tenuta ancestrale del clan Meng iniziarono a vibrare ed emettere forti rumori. Poi vennero sradicate e volarono in aria, rimpicciolendosi rapidamente mentre si avvicinavano a Xiao Yihan. Inaspettatamente, rotearono attorno a lui e poi si trasformarono in... un arco nero lungo un metro!


Allungò la mano per afferrare l'arco nero, incoccò la freccia invisibile, poi tirò la corda finché non formò quasi una luna piena!


"Questa è la mia arma più letale, figliolo. Oggi è il giorno in cui morirai!"


Meng Hao percepì il pericolo mortale che rappresentava. Era come una voce che urlava forte dentro di lui, dicendogli che era un attacco letale!


Tuttavia, nello stesso momento, Meng Hao poteva percepire che la vera Lampada Primaria dentro di lui stava diventando più solida. Sembrava che stesse bramando... il potere che Xiao Yihan stava accumulando!


"Questa 33esima Lampada dell'Anima... è la mia Lampada Primaria. Quindi...." Gli occhi di Meng Hao scintillarono con determinazione. C'era poco tempo per riflettere. Quasi nello stesso momento in cui Xiao Yihan tirò la corda dell'arco, il potere di Meng Hao divampò. Il mana antico riempì il suo corpo e la sua energia raggiunse il picco.
Evocò la gelatina di carne per formare un'armatura, tirò fuori l'Arma da Battaglia e richiamò la Lampada Primaria color sangue. Poi evocò il suo Ponte dell’Eccelso e fece un passo avanti per posizionarsi su di esso, dove affrontò Xiao Yihan e attaccò!


"Prima freccia!" disse Xiao Yihan con un sorriso freddo. Scoccò il dardo, dopodiché del qi iniziò a fluire dai suoi occhi, orecchie, naso e bocca, e venne assorbito dalla freccia, tingendola di verde!


Il dardo verde si trasformò in un raggio che sfrecciò con un fragore verso Meng Hao, lasciando dietro di sé una scia di immagini residue di piante e vegetazione che sbocciava e fioriva.


Gli occhi di Meng Hao brillarono mentre colpiva la freccia in arrivo con entrambe le mani. Risuonò un’esplosione. Meng Hao non riuscì a fermare il proiettile; il sangue schizzò dalle sue mani e la freccia infilzò il suo petto!


Meng Hao però l’aveva deviata e la freccia mancò il suo cuore. Nello stesso momento, il potere delle piante e della vegetazione si scatenò e l'erba verde spuntò istantaneamente dalla sua ferita mentre lui tossiva sangue.


Meng Hao sembrava ferito, ma in realtà era entusiasta. Aveva lasciato che la freccia lo ferisse. Mentre lo faceva, la vera Lampada Primaria dentro di lui iniziò a ribollire mentre assorbiva all’impazzata la forza del colpo.


"Seconda freccia!" disse Xiao Yihan, a quanto pareva non aveva notato ciò che stava accadendo. Sorridendo freddamente, tirò di nuovo la corda dell'arco. Questa volta, dell'acqua nera fluì dai suoi occhi, orecchie, naso e bocca, trasformandola in una freccia di pioggia nera, che fu scoccata immediatamente!


Poi arrivò un terzo dardo, e poi un quarto!


Una era una freccia di oscurità, l'altra, una freccia di luce. Si trasformarono in due raggi che si diressero direttamente verso Meng Hao.


Meng Hao alzò lo sguardo verso le tre frecce in arrivo e i suoi occhi brillarono intensamente. Poteva percepire che la sua ultima Lampada dell'Anima... stava per accendersi!


