---
title: Capitolo 1280 - La Lampada dell'Anima dell’Eccelso!
pubDate: 2025-06-03T06:40:31.009Z
tags:
    - issth
---


Capitolo sponsorizzato, ringraziamo M!
8+altri 5 in coda (se vuoi cambiare nic…  eheh vista la donazione, “M” sia
0/1 sponsorizzazioni 1 euro a capitolo,
-Schadenfreude


Era una Lampada dell'Anima mai vista prima. Il cielo stellato tremò a causa della sbalorditiva… vera Lampada Primaria!


Normalmente non si sarebbe mai dovuta manifestare. Se non fosse stato per Xiao Yihan, forse Meng Hao sarebbe riuscito ad accendere la sua 32esima lampada color sangue, ma non la 33esima!


Xiao Yihan aveva cercato di impedire a Meng Hao di accendere le sue Lampade dell'Anima. Ma come avrebbe potuto immaginare che sarebbe accaduto l'esatto contrario... era stato proprio lui il fattore decisivo che gli aveva permesso di aprire la sua 33esima Lampada, la vera Lampada Primaria.


"Posso percepire che, una volta che apparirà questa 33esima Lampada dell'Anima", mormorò Meng Hao, "tutto... cambierà radicalmente".
Proprio mentre la seconda freccia di Xiao Yihan si avvicinava rimbombando, Meng Hao fece un sigillo sollevando entrambe le mani. Poi le spinse verso la freccia fatta da pioggia nera. Anche se la fece rallentare, non la fermò. Il dardo lo trafisse, implacabile, per poi dissolversi in milioni di gocce nere che riempirono il suo corpo.


La pioggia nera sembrava quasi essere dotata di vita propria; si insinuava nella sua carne e nel suo sangue, perforava il suo corpo, si fondeva con i suoi meridiani e lo riempì completamente di un potere distruttivo.


Tuttavia, quel potere fece emettere un bagliore abbagliante alla sua ultima Lampada dell'Anima, che iniziò ad assorbire la pioggia nera tremante.


A questo punto, Xiao Yihan capì che qualcosa non andava. Tuttavia, le sue frecce di luce e oscurità stavano già volando a tutta velocità verso il suo nemico. Un attimo dopo, lo trafissero.


BOOOOMMMMMM!


Il sangue schizzò dal petto di Meng Hao, che era praticamente esploso. Si potevano vedere le ossa e il cuore palpitante. La ferita sembrava gravissima, eppure... Meng Hao sorrise e iniziò perfino a ridere.


Xiao Yihan mostrò un’espressione incredula. Era scioccato, sbalordito, quasi non riusciva a credere ai suoi occhi... c’era l'aura di un'altra Lampada dell'Anima dentro Meng Hao!!


"Q-questo... è impossibile! La sua Lampada Primaria è già apparsa. È impossibile che ne emerga un’altra. A meno che... a meno che la lampada precedente non fosse davvero quella primaria!!"


"Ma è ancora più impossibile! Quella lampada color sangue era chiaramente la sua Lampada Primaria!!"


Mentre Xiao Yihan si adombrava, l'aura della Lampada dell'Anima in Meng Hao non solo fuoriuscì, ma esplose. Le quattro frecce che lo avevano appena colpito svanirono, assorbite dalla nuova Lampada.


Meng Hao gettò la testa all'indietro e ruggì, mentre sopra di lui apparì un fascio di luce... azzurro!!


Quella luce provocò enormi trasformazioni attorno; il cielo stellato tremò e l'energia del mondo, che stava svanendo, tornò ad intensificarsi, circondando Meng Hao e avvolgendolo in un vortice di potere che si riversava su di lui. Era l'energia necessaria per accendere la sua 33esima Lampada!


Il ruggito di Meng Hao riecheggiò mentre il bagliore diventava sempre più intenso. Tutti gli spettatori erano esterrefatti e furono colti da un terrore incontrollabile.


Anche i membri del clan Meng e gli invasori si impaurirono. Indipendentemente dal loro livello di coltivazione, che fossero nel Reame Immortale, Antico o perfino nel Reame del Dao, in quel momento, tutti furono colti da un'incontrollabile soggezione.


Persino Xiao Yihan, che era passato dall'aspetto di un ragazzo a quello di un giovane uomo, non poté reprimere il timore reverenziale che gli cresceva nel cuore.


"Quel... quel colore azzurro..." mormorò, tremando.


Risuonarono rimbombi in ogni angolo dell'Ottava Montagna e Mare. Allo stesso tempo, la tartaruga Xuanwu nella pozza celeste sull'Ottava Montagna alzò la testa e ululò.


Nella Nona Montagna, nella Settima, nella Sesta... in tutto il Regno delle Montagne e dei Mari, le tartarughe Xuanwu nelle pozze celesti di tutte e nove le Montagne tremarono, alzarono la testa e ruggirono.


Le grida delle tartarughe Xuanwu delle Nove Montagne scossero l'intero Regno e tutti i suoi abitanti.


Persino nello spazio stellare dell'Ottava Montagna e Mare, il Patriarca Affidabilità, che fluttuava comodamente, rabbrividì. Improvvisamente, sentì di non poter più controllare il proprio corpo, come se il suo sangue fosse stato risvegliato da qualcosa. Anche lui... alzò la testa e ululò!


Inaspettatamente, il suo ruggito si unì a quelli delle nove tartarughe Xuanwu, fondendosi con essi, come se... ci fosse una Decima Montagna e una decima tartaruga!


Il sole e la luna vacillarono e smisero di orbitare. Le Nove Montagne tremarono e i Nove Mari si agitarono. La luce azzurra sopra Meng Hao divenne sempre più nitida, finché non fu possibile distinguere una fiamma azzurra, all'interno della quale si intravedeva la figura di un coltivatore seduto a gambe incrociate.


Quel coltivatore indossava una lunga veste azzurra e, anche se somigliava a Meng Hao, osservando meglio si notavano delle differenze. Quella fiamma azzurra sembrava contenere un frammento di aura.


Era... l'aura di un Eccelso!


La 33esima Lampada dell'Anima di Meng Hao si accese, e sorprendentemente... era la volontà del sangue dell’Eccelso dei Nove Sigilli dentro di lui che si trasformava... in una Lampada dell'Anima!


Era... una Lampada dell'Anima dell’Eccelso!


‘Una Lampada dell'Anima dell’Eccelso!!’ Pensò sconvolto Xiao Yihan. I suoi occhi si spalancarono per l'incredulità e lo shock, mentre improvvisamente ricordava una leggenda, qualcosa che aveva letto negli antichi registri e che aveva sempre considerato impossibile.


"Lui... lui è...". A Xiao Yihan si rizzarono i capelli mentre osservava Meng Hao. Poi guardò la sua testa e la Lampada dell'Anima azzurra che vi fluttuava sopra e si rese conto che sia da Meng Hao che dalla Lampada percepiva... l'aura del Mondo delle Montagne e dei Mari!


Indietreggiò lentamente, e poi, senza la minima esitazione, scappò con la coda tra le gambe, svanendo senza lasciare traccia.


Proprio mentre fuggiva, Meng Hao alzò lo sguardo e disse: "33esima Lampada dell'Anima, accenditi!"


Agitò entrambe le mani, facendo eruttare il suo potere di coltivazione, mentre la Lampada dell'Anima si staccò dalla sua testa per fluttuare nel cielo stellato.  


Presto, l'unico colore visibile nel firmamento fu l'azzurro!  


A causa di quella luce, tutte le altre Lampade dell'Anima si offuscarono, persino quella color sangue. Non solo era evidente che questa lampada era la sovrana delle altre, ma fece anche sì che Meng Hao emettesse una pressione opprimente che sopprimeva chiunque investisse, rendendo estremamente difficile usare la propria coltivazione.


Sembrava che l'apparizione di questa Lampada azzurra avesse risvegliato qualcosa in Meng Hao... l'aura dell'intero Regno delle Montagne e dei Mari!


Proveniva dall'eredità della Lega dei Sigillatori del Demone ed era... la pressione che emanava il Signore del Regno delle Montagne e dei Mari! Sebbene al momento non fosse molto potente, più il potere di coltivazione di Meng Hao fosse aumentato, più quell'aura sarebbe cresciuta. Alla fine, anche un semplice suo sguardo avrebbe soppresso completamente il potere di un Sovrano Dao a 6-Essenze.


Questo era... il Signore del Mondo delle Montagne e dei Mari!


Un'immagine apparve nella mente di Meng Hao, un'immagine del Regno delle Montagne e dei Mari. Ebbe l'intensa sensazione che... avrebbe potuto stendere la mano e tenerlo nel suo palmo.


Poi, decise di farlo: stese la mano e sentì di stare sollevando qualcosa di invisibile. Quel gesto fece tremare l'Ottava Montagna e Mare, così come tutte le altre Montagne e Mari. Persino il sole e la luna brillarono di una luce abbagliante e tremarono... con anticipazione!  


Fu solo un attimo, ma bastò a prosciugare quasi istantaneamente il potere della coltivazione di Meng Hao. Ritirò immediatamente la mano e gradualmente, la sua energia si ripristinò.  


33 Lampade dell'Anima gli ruotavano attorno, emettendo una luce soffusa. Tutte stavano assorbendo continuamente l'energia del Cielo e della Terra, diventando sempre più potenti.


"Il Reame Antico...", mormorò Meng Hao. In quel momento, era veramente avanzato al Reame Antico. Il passo successivo sarebbe stato spegnere lentamente tutte le sue Lampade dell'Anima. Dopo aver raggiunto il Grande Cerchio, avrebbe... sarebbe diventato un Immortale del Dao Onniceleste!


Meng Hao poteva già percepire che, pur non essendo ancora al Reame del Dao, era già in grado di ottenere illuminazioni riguardo alle Essenze, persino di acquisirle...


Inoltre, aveva la netta sensazione che queste Essenze puntassero verso... la sua magia della Maledizione del Sigillo del Demone!


"Sono un membro della Lega dei Sigillatori del Demone e le mie Essenze saranno le mie magie della Maledizione del Sigillo del Demone!" Gli occhi di Meng Hao brillarono.


"Mi chiedo solo se, dopo aver spento le mie 33 Lampade dell'Anima, sarò in grado di ottenere nove Essenze. Se ci riuscirò, il reame in cui mi troverò... potrà ancora essere considerato quello del Dao...?"


"O è possibile... che… io possa raggiungere quel Reame in cui l’Eccelso dei Nove Sigilli riuscì a entrare solo per metà... il Reame dell'Origine del Dao. Allora io stesso potrei diventare... una fonte di Essenza!" Il volto di Meng Hao si illuminò di comprensione. Anche se in realtà stava solo facendo ipotesi, almeno aveva una direzione verso cui puntare.


"Dato che sono un Immortale del Dao Onniceleste e nessuno come me ha mai completato con successo il Reame Antico, allora devo percorrere un sentiero diverso dagli altri, aumentando così le mie possibilità di superare il Reame Antico!"


"Per gli Immortali del Dao Onniceleste, il Reame Antico è in realtà un’intera serie di Antiche Tribolazioni. Per me questo significa... 33 Antiche Tribolazioni!" Puntò gli occhi sulla sua prima Lampada dell'Anima, e ebbe la sensazione che, con un semplice pensiero, avrebbe potuto spegnerla facilmente.


Allo stesso tempo, tutte le sue Lampade dell'Anima sembravano in qualche modo connesse.


Meng Hao distolse lo sguardo, agitando la manica e facendo sì che le sue 33 Lampade dell'Anima rientrassero nel suo corpo. Poi si voltò e osservò il clan Meng e tutti gli invasori e traditori.


Non appena li guardò, iniziarono a tremare.


Fu in quel momento che, all'improvviso, un rombo sordo echeggiò nell'Ottava Montagna e Mare. Proveniva da lontano e sollevò potenti increspature, e una tempesta che si diffuse in tutta l'Ottava Montagna e Mare!


Tutti i coltivatori ne furono scioccati e in quel momento, persino l'Alleanza del Dio Celeste rimase sbigottita.


Il suono proveniva dalla regione di confine tra l'Ottava e la Settima Montagna e Mare. All’improvviso un'enorme fessura si aprì nella barriera tra le due regioni. Fulmini danzarono e il vento ululò mentre numerose figure attraversarono la fenditura, irradiando intento omicida. In un istante, fu chiaro che il numero di coltivatori era enorme... e stavano tutti entrando nell'Ottava Montagna e Mare.


Erano i coltivatori della Settima Montagna e Mare!


