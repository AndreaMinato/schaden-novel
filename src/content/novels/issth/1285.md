---
title: Capitolo 1285 - La formazione magica si attiva!
pubDate: 2025-06-05T09:13:07.746Z
tags:
    - issth
---


Capitolo sponsorizzato, ringraziamo M!
8 in coda (M)
0/1 sponsorizzazioni 1 euro a capitolo,
-Schadenfreude


Meng Hao poteva essere il futuro Signore del Regno della Montagna e del Mare, ma per quanto lo riguardava, l'Alleanza del Dio Celeste non era molto importante. Avevano persino cercato di braccarlo e ucciderlo, quindi in un certo senso, potevano essere considerati perfino dei nemici.


In effetti, se non fosse stato per l'invasione della Settima Montagna e del Mare, dopo che l'identità di Meng Hao era stata rivelata all'interno del clan Meng, forse l'Alleanza del Dio Celeste li avrebbe assediati.


Qualunque cosa fosse successa, Meng Hao non nutriva forti sentimenti per questo posto. Dopotutto... non era la Nona Montagna e il Mare.


Eppure... c'era qualcuno nell'Alleanza del Dio Celeste a cui teneva, il suo Maestro il Nobile Ran, che gli aveva tramandato l'Incantesimo Sigillo dei Cieli. Inoltre, dopo essere entrato nell'Antico Reame, aveva iniziato a percepire vagamente alcune fluttuazioni provenienti dall'Ottava Montagna, che sapeva appartenere al Signore dell'Ottava Montagna e del Mare.


Quelle fluttuazioni sembravano molto familiari, e in effetti gli ricordavano... l'aura sul medaglione di comando di suo nonno Meng, che era riposto al sicuro nella sua borsa da trasporto.


Non aveva menzionato nulla di tutto ciò a sua nonna, perché in realtà aveva intenzione di combattere nella guerra, sia per il Nobile Ran, sia per... quelle familiari fluttuazioni che sentiva provenire dall'Ottava Montagna.


A causa di queste cose, sentiva di non avere altra scelta che intervenire nel conflitto.


Tuttavia, prima di tuffarsi nella mischia, doveva assicurarsi che non ci fosse nulla che potesse essere usato contro di lui. Ecco perché, nei due mesi precedenti, aveva continuato a riversare il potere delle Montagne e dei Mari nel terreno, per creare... una formazione magica!


Naturalmente, Han Qinglei non poteva sapere tutto questo.


Meng Hao non voleva che il clan Meng diventasse... il prossimo clan Han. Non voleva che sua nonna si preoccupasse di queste cose, né che provasse il dolore di vedere morire la sua famiglia. Soprattutto, non voleva che le fosse torto nemmeno un capello.


Sua nonna Meng era una parente, una delle persone a cui teneva di più al mondo.


"Presto. Presto completerò la formazione magica." Mormorò tra sé e sé, guardando il cielo.


Passarono altri quindici mesi e nel frattempo la guerra nell'Ottava Montagna e Mare si intensificò. Rapporti arrivavano quotidianamente da vari membri del clan e Meng Hao li studiava tutti nei minimi dettagli.


L'Alleanza del Dio Celeste aveva finalmente iniziato una controffensiva... che era ancora in corso. Entrambe le parti stavano subendo pesanti perdite.


Una delle notizie più importanti era che tra i morti non c'erano solo esperti del Reame Dao con 1-Essenza o 2-Essenze. C'erano già Signori del Dao tra i caduti.


Molte delle sette dell'Alleanza del Dio Celeste non esistevano più. Un pianeta dopo l'altro veniva distrutto. Se l'Alleanza del Dio Celeste avesse subito una sconfitta totale, i coltivatori rimasti avrebbero avuto altra scelta che ritirarsi nell’Ottava Montagna stessa.


Recentemente, sempre più voci imploravano che il Signore dell'Ottava Montagna e del Mare si mostrasse.


Sfortunatamente... non era mai apparso.


Le uniche persone che si erano rivelate furono i coltivatori della Società del Dio Celeste. In effetti, il Capo Protettore Dharma della Società del Dio Celeste convocò un consiglio di guerra per coordinare i combattimenti.


Il numero di coltivatori che passavano attraverso la fenditura dalla Settima Montagna e Mare stava diminuendo sempre di più. Tuttavia, bruciava una forza vitale ardente all'interno di quella fenditura e persino Meng Hao poteva percepirla da lontano, stava diventando sempre più distinta.


Era una forza vitale vigorosa, una fiamma che poteva illuminare l'intero cielo stellato. E si stava avvicinando lentamente all'Ottava Montagna e Mare. Apparteneva a un'entità che occupava una posizione suprema e aveva una coltivazione terrificante. Era per via della sua forza che passare da una Montagna e Mare all’altro era un processo lento per questa persona.


E quel coltivatore non era altri che... Sima Dao, Signore della Settima Montagna e Mare!


Meng Hao poteva percepirlo tanto quanto poteva percepire quell'entità che si stava risvegliando sull'Ottava Montagna.


Contemporaneamente, sia quell'entità che Sima Dao potevano percepire l'esistenza della persona trincerata nel clan Meng... Meng Hao!


Tre giorni dopo, Meng Hao spalancò gli occhi e, nello stesso momento, i nove continenti circostanti nel clan iniziarono a emettere ronzii che sembravano terremoti, come se un potere incredibile stesse emergendo dalle terre.


Fu un grande shock per tutti i membri del Clan Meng, e nessuno aveva idea di cosa stesse succedendo, nemmeno i cinque patriarchi del Reame Dao, che immediatamente espansero il loro senso divino attorno.


Ciò che scoprirono li scioccò; i nove continenti erano pieni di un potere sconvolgente, un potere che stava inevitabilmente per eruttare.


"Sta arrivando la Settima Montagna e Mare!?!?"


"Cosa sta succedendo!?" Tutti nel clan Meng erano sbalorditi, incluso Han Qinglei e la sua gente.


Mentre l'allarme si diffondeva, Meng Hao emerse dal suo isolamento e apparve nella tenuta ancestrale, nel cortile di sua nonna. Nel momento in cui apparve lì, sua nonna uscì, sembrando piuttosto apprensiva.


"Hao'er, cosa sta succedendo?" chiese. Nei giorni recenti, aveva amministrato gli affari nel clan Meng, e li aveva trasformati in un pugno chiuso; non erano più in uno stato di caos disorganizzato come prima.


Ora che Meng Hao era uscito, i cinque patriarchi si affrettarono a raggiungerlo, insieme ad altri potenti esperti delle varie linee di sangue.


Han Qinglei non era un membro del clan Meng, ma per via della sua relazione con Meng Hao, il clan Han non era escluso, e anche loro si affrettarono verso Meng Hao.


Meng Hao guardò tutti intorno, poi finalmente si voltò verso sua nonna, giunse le mani e si inchinò profondamente.


Dopo che nonna Meng vide il suo sguardo pieno di emozioni contrastanti, capì cosa stesse pensando e rabbrividì. "Hao'er, tu...".


Meng Hao guardò sua nonna e iniziò a parlare sommessamente: "Nonna Meng, non sono riuscito a rispettare uno dei tuoi ordini precedenti e mi sono preso la responsabilità di occuparmi di una certa questione.”


"L'Ottava Montagna e Mare è stata colpita dalla guerra. È un conflitto in cui normalmente non combatterei. Preferirei restare qui a proteggere il Clan Meng. Tuttavia... a causa di una certa persona, devo intervenire.”


"Tuttavia, se combatto in questa guerra tra due grandi Montagne e Mari, allora anche il clan Meng ne sarà coinvolto e potrebbe finire per essere spazzato via dalla Settima Montagna e Mare…”


"Nonna Meng..."


La nonna Meng lo guardò in silenzio per un momento, poi sospirò dolcemente. Come poteva non essersi resa conto di cosa passasse per la mente di Meng Hao ultimamente? In realtà non aveva alcun desiderio di vederlo combattere nella Guerra della Montagna e del Mare. Poteva anche essere molto potente, ma ai suoi occhi, era ancora solo un membro della giovane generazione.


Poteva essere una decisione egoista chiedergli di non combattere, ma per la nonna Meng, la famiglia era più importante della politica, e il clan Meng era più importante dell'Ottava Montagna e Mare.
Tuttavia, aveva trascurato i suoi sentimenti e così disse con voce un po’ roca: "Capisco. Tu... hai già preso la tua decisione. Se vuoi andare, allora vai. Posso aiutare in qualche modo?"


In qualche modo, la nonna Meng sembrava molto più vecchia dopo che quelle parole le erano uscite di bocca.


Meng Hao la guardò per un momento. Poi, sorridendo leggermente, fece un passo avanti e la abbracciò.


"Nonna", disse dolcemente, "voglio mandare il clan Meng alla Nona Montagna e Mare. Lì non c'è ancora guerra, quindi tutti voi sarete al sicuro".


La nonna Meng rimase in silenzio per un momento, poi annuì lentamente. Allo stesso tempo, allungò la sua mano rugosa e accarezzò dolcemente la guancia del nipote, i suoi occhi brillavano pieni di affetto. "Sei un bravo ragazzo. Hai già fatto così tanto per me. Forse la mia decisione precedente è stata un po' egoista. Ma... devi promettermi che starai al sicuro...".


Meng Hao annuì, poi guardò gli altri presenti e il suo viso si oscurò un po'.


"Signore e signori, sto per mandare tutti voi alla Nona Montagna e Mare. Ma lasciate che vi ricordi, però, che finché io vivrò, se oserete nutrire pensieri malvagi riguardo alle persone a cui tengo... ve ne pentirete".


Le parole di Meng Hao fecero trattenere il respiro a tutti, persino ai cinque patriarchi al Reame Dao. Anche se furono colti da una paura profonda, erano anche toccati dal fatto che Meng Hao intendesse mandarli al sicuro nella Nona Montagna e Mare.


"Fratello Han, che ne dici dell’idea di portare anche il Clan Han nella Nona Montagna e Mare?”


Han Qinglei rimase a bocca aperta in risposta alle parole di Meng Hao. All'improvviso, capì cosa Meng Hao aveva detto quindici giorni prima riguardo all'attesa del momento giusto per combattere nella guerra.


Non aveva intenzione di trattenersi per sempre. Stava davvero... aspettando il momento giusto. E quel momento... era ora.


"Grazie davvero!" disse Han Qinglei, giungendo le mani e inchinandosi profondamente. Per il clan Han, la possibilità di andare alla Nona Montagna e Mare era un'opportunità incredibile. Dopotutto, non erano più in grado di combattere nella guerra.


Naturalmente, era già abbastanza difficile per una persona passare tra due Montagne e Mari, figuriamoci per un intero continente e tutta la sua gente come sosteneva Meng Hao. erano tutti completamente scioccati.


"Non sembra possibile! È una quantità enorme di persone, più un continente. Questo...".


"Attraversarli consumerà una quantità incredibile di potere. In effetti, è incalcolabile!"


"La Nona Montagna e Mare...".


Tutti guardarono Meng Hao con ancora più allarme di prima. Se Meng Hao avesse davvero potuto fare come diceva, sarebbe stato ancora più impressionante per loro di quanto già fosse.


Finché fosse vissuto, nessuno avrebbe mai osato sfidare la posizione o l'autorità di sua nonna.


Meng Hao osservò la folla per un momento, poi fece un respiro profondo e alzò entrambe le mani verso il cielo.
Quasi nello stesso istante, il potere delle Montagne e dei Mari esplose da dentro di lui. Come se avesse acceso una minaccia, un enorme pilastro di luce si levò da uno dei nove continenti più piccoli. Si proiettò nel cielo stellato, creando innumerevoli increspature.


Poi, un secondo continente esplose di luce, poi un terzo e un quarto...


Pilastri di luce si levarono da un continente dopo l'altro, irradiando un intenso potere dal Regno della Montagna e del Mare, un’energia che Meng Hao aveva accumulato per mesi. Ovviamente, non aveva il potere da solo per mandare un intero continente di gente alla Nona Montagna e Mare, quindi aveva scelto di usare il potere del Regno della Montagna e del Mare per farlo.


Anche con quell'aiuto extra, aveva passato mesi a prepararsi, quindi era possibile immaginare quanto alto fosse il prezzo che la Settima Montagna e Mare doveva aver pagato per invadere l'Ottava.


Quasi nello stesso istante in cui Meng Hao scatenò il potere delle Montagne e dei Mari, mentre i pilastri di luce sfrecciavano nel cielo stellato, improvvisamente, decine di migliaia di coltivatori della Settima Montagna e Mare apparvero, irradiando intento omicida.


La persona in prima fila era un uomo di mezza età... il padre del giovane che Meng Hao aveva ucciso… il Marchese Lu della Settima Montagna e Mare!


Il volto dell'uomo era cupo e la sua aura omicida ribolliva. Mentre si avvicinava al Clan Meng, individuò i lontani pilastri di luce.


"Hai ucciso mio figlio, quindi sterminerò il tuo intero clan! Non me ne importa nulla degli ordini del Signore della Montagna e del Mare. Potrebbe averti lasciato scappare a causa della vostra amicizia, ma... non avresti mai dovuto provocarmi!"

