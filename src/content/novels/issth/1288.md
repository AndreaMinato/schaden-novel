---
title: Capitolo 1288 - Cogliere ogni opportunità!
pubDate: 2025-06-18T07:46:00.945Z
tags:
    - issth
---


Capitolo regolare di ieri che mi sono scordata XD
6 in coda (M),
0/1 sponsorizzazioni 1 euro a capitolo,
-Schadenfreude


Quasi nello stesso istante in cui il marchese Lu si trasformò in una bestia, Meng Hao percepì una furia montante proveniente dal regno della Montagna e del Mare, che diventava sempre più chiara. Per gli altri sarebbe stato impossibile percepire quanto fosse intensa, o forse l'avrebbero addirittura scambiata per un frutto della propria immaginazione, ma in ogni caso influenzava inconsciamente la gente, riempiendola di disgusto nei confronti degli Estranei.


Naturalmente, Meng Hao poteva percepire chiaramente questa furia, che lo riempiva del desiderio di massacrare questo Estraneo. Allo stesso tempo, poteva sentire le fluttuazioni del vero corpo dell'Estraneo, che provenivano... dai 33 Cieli oltre la volta celeste.


"La furia del Regno della Montagna e del Mare, eh?" Meng Hao osservò l'Estraneo che ruggiva, la sua coltivazione superava le 5-Essenze di Xiao Yihan. "È una possessione, e allo stesso tempo non lo è... È l'immagine proiettata di un potente esperto esterno nei 33 Cieli, che si è impossessato del corpo del marchese Lu.
Tuttavia, il motivo per cui è riuscito a possederlo così rapidamente è che in realtà è stato il suo ospite per un bel po' di tempo." Gli occhi di Meng Hao brillarono mentre avanzava, usando la sua potenza fisica per schiantarsi contro l'Estraneo.


Risuonò un boato e poi si separarono. Sangue schizzò dalla bocca di Meng Hao e lo stesso accadde all'Estraneo. Inoltre, il petto dell'Estraneo era affondato e perdeva sangue viola.


"Un fisico potente. Tuttavia, questo è solo una parte del potere del vero corpo dell'Estraneo... Ora che ci penso, qualunque Estraneo nei 33 Cieli stia controllando questa cosa dev’essere qualcuno di famoso." Gli occhi di Meng Hao brillarono. Eseguendo un gesto di incantesimo, scatenò l'Essenza della Fiamma Divina che esplose, avvolgendo istantaneamente il nemico.


L'Estraneo ruggì, facendo apparire numerosi tronchi enormi con delle cortecce su cui erano incisi simboli magici misteriosi. I tronchi eruppero anche con il potere dell'Essenza mentre si dirigevano verso le fiamme di Meng Hao.


Dopo un momento di riflessione, Meng Hao agitò la mano, facendo dissipare la Fiamma Divina. Poi eseguì un gesto di incantesimo e puntò con il dito. All'istante, numerose montagne iniziarono a scendere.
Meng Hao non smise di muoversi però; scatenò una tecnica magica dopo l'altra, tutte quante si schiantarono contro l'Estraneo, mentre cercava di comprendere meglio il suo corpo e il potere della sua coltivazione.


L'Estraneo ruggì sotto il bombardamento delle abilità divine. Poi i suoi occhi brillarono e tese la mano verso Meng Hao, sembrava che stesse afferrando qualcosa. Meng Hao ebbe un tuffo al cuore vedendo quel gesto e all’improvviso svanì. Un momento dopo, il punto che aveva occupato crollò sotto un improvviso assalto di fulmini di fuoco.


Ma non era finita lì. Mentre Meng Hao riapparì in lontananza, gli occhi dell'Estraneo brillarono di intento omicida, e gettò la testa all'indietro ruggendo, allargando le mani sopra la testa, quasi come se stesse adorando il cielo sopra.


Fu in quel momento che la volta celeste iniziò a tremare e un'aura che chiaramente non proveniva dal Regno della Montagna e del Mare iniziò a diffondersi in tutte le direzioni. L'aura iniziò poi a solidificarsi e prendere la forma... di un gigantesco basilisco lucertola!


Era lungo ben 30.000 metri e aveva un'energia imponente. Meng Hao poteva percepire l'intento omicida del Reame di Montagna e Mare esplodere. Tuttavia, per qualche motivo, era stato soppresso e non poteva essere rilasciato. Non provocò lo stesso tipo di trasformazioni che erano avvenute nelle Montagne e nei Mari quando l'Estraneo era apparso nelle Rovine dell'Immortalità.


"Vero sé, annienta!" ruggì l'Estraneo. Le squame sul suo corpo si frantumarono, facendo schizzare sangue. Il sangue poi si proiettò nel vuoto, e in un batter d'occhio, si concentrò sull'occhio destro dello scioccante basilisco. Quell'occhio scarlatto sembrava brillare di intelligenza.


L'occhio si girò a guardare Meng Hao, riempiendo la sua mente di una pressione intensa che gli fece cambiare espressione.


‘Un Eccelso... Non 9-Essenze, ma almeno 7-Essenze.’ Pensò, scosso. Provò una sensazione di pericolo mortale e i suoi occhi brillarono. Poi fece il gesto di afferrare qualcosa, evocando il potere delle Montagne e dei Mari per difendersi.


Fu in quel momento che un raggio rosso partì dall'occhio della lucertola, pieno di un potere distruttivo terrificante. Puntò direttamente verso Meng Hao, schiantandosi contro il potere concentrato delle Montagne e dei Mari.


Riecheggiò un rimbombo mentre terribili onde d’urto si diffusero dal raggio rosso. Il potere delle Montagne e dei Mari svanì, e il bagliore scarlatto nell'occhio destro dell'enorme basilisco si affievolì.


Meng Hao agitò la mano destra, evocando il Ponte dell’Eccelso, che si abbatté sul corpo del basilisco. Mentre il suo potere combattivo si scatenava, agitò il dito destro nell'aria, facendo sì che il potere delle Montagne e dei Mari si abbattesse sull'Estraneo, spargendo sangue ovunque.


Quel cenno di dito fece tremare il cielo stellato. Il marchese Lu, nella forma di un Estraneo, tremò e poi emise un grido straziante. Lanciò un incantesimo e contrattaccò con tutte le sue forze. Tuttavia, un momento dopo, iniziò ad essere schiacciato da un enorme dito invisibile, il potere concentrato delle Montagne e dei Mari.


Sangue schizzò dalla sua bocca mentre cadeva all'indietro, le braccia frantumate, il petto incavato, esplodendo in una massa di sangue e budella. Quanto alla proiezione del basilisco, fu distrutta dal Ponte dell’Eccelso, e iniziò a urlare mentre svaniva.


"Sarebbe un vero peccato lasciarti morire così." Disse Meng Hao. Mentre il Marchese Lu mutato iniziava a crollare in pezzi, Meng Hao apparve accanto a lui e lo afferrò per la testa che si frantumava. Era una Ricerca dell'Anima!


Tuttavia, non era interessato solo all'anima del Marchese Lu. Piuttosto, la stava usando anche come ponte... per connettersi all'anima del potente esperto lassù nei 33 Cieli.


Quell'esperto poteva essere un Eccelso, ma Meng Hao avrebbe comunque eseguito la Ricerca dell'Anima. Voleva sapere... esattamente quanto fosse grande la differenza tra il suo senso divino e quello di un Eccelso!


RUMBLE!


La testa del Marchese Lu tremò e i suoi occhi erano fissi su Meng Hao. In quel momento, Meng Hao poteva vedere tutti i suoi ricordi, e allo stesso tempo, percepire un filo sottile e sfilacciato che collegava il Marchese Lu ai 33 Cieli sopra. Senza un attimo di esitazione, iniziò a seguire quella connessione.


Quasi nello stesso istante in cui lo fece, la sua mente tremò e percepì una potente volontà all'altro capo, non avrebbe potuto competere con nemmeno il dieci per cento di quell’entità.


Entrò in contatto con quell'entità solo brevemente tramite il senso divino, eppure il contraccolpo quasi lo annientò. Si ritrasse, gli occhi brillanti. Non stava pensando a come era quasi stato distrutto, né stava pensando alle sue ferite. Invece... stava pensando alla rara possibilità che aveva!


Era un'opportunità per aumentare drasticamente il potere del suo senso divino!


Un ruggito risuonava da quel senso divino imponente, come se la Ricerca dell'Anima di Meng Hao avesse istigato una provocazione senza precedenti dell’Eccelso nei 33 Cieli.


Il senso divino ruggì, dirigendosi direttamente verso Meng Hao per eliminarlo.


Questo processo richiedeva del tempo per essere descritto, ma questa battaglia di sensi divini in realtà avvenne in un istante. Il senso divino di Meng Hao iniziò a crollare quasi immediatamente e ripercorse indietro il minuscolo filo che lo collegava al Regno della Montagna e del Mare.


Allo stesso tempo, il senso divino dell’Eccelso dei 33 Cieli lo seguì!


Il sangue schizzò istantaneamente dalla bocca di Meng Hao e il suo volto divenne mortalmente pallido. Si ritrasse all'indietro e la testa del Marchese Lu esplose in una foschia rossa. Allo stesso tempo, quel potere di senso divino sconfinato partì dal sangue verso Meng Hao.


Gli occhi di Meng Hao brillarono mentre l'intento omicida esplose da tutte le direzioni, avvolgendo tutto. Il senso divino fu istantaneamente soppresso e simultaneamente il filo che lo collegava ai 33 Cieli fu reciso a causa della morte del Marchese Lu.


La pressione dell'intero Regno della Montagna e del Mare aveva separato il senso divino dalla sua vera forma. Poi, Meng Hao, gli occhi scintillanti, improvvisamente aprì la bocca e inspirò profondamente.


Mentre lo faceva, riecheggiarono rimbombi e assorbì il senso divino. Ebbe la sensazione di stare per esplodere e sangue colò dai suoi occhi, orecchie, naso e bocca. Tuttavia, allo stesso tempo, il potere delle Scritture della Divinità del Dao circolò freneticamente dentro di lui.


Dopo aver coltivato le Scritture della Divinità del Dao, Meng Hao aveva da tempo capito che in realtà era una suprema scrittura daoista progettata per permettere alla persona che la coltivava di consumare il senso divino degli altri e appropriarsene.


Tuttavia, questa volta, stava consumando il senso divino di un Eccelso. Anche se era solo una parte dell'intero, per Meng Hao era un aumento significativo. Tremava, e il sangue sgorgava dai suoi orifizi. Una nebbia rossa lo circondava e il dolore devastava il suo corpo; sentiva come se stesse per esplodere.


Tossì una boccata di sangue dopo l'altra e fremeva così violentemente che sembrava stesse per collassare. Il suo Strato Eterno si agitò freneticamente, tenendolo in vita. Ancora e ancora, il sangue schizzò dalla sua bocca e rimase sull'orlo del collasso.


Era una massa sanguinante e sfigurata, e la fiamma della sua forza vitale vacillava sull'orlo dell'estinzione. Eppure, i suoi occhi brillavano intensamente.


Poi, un ruggito risuonò da oltre il cielo stellato, dai 33 Cieli, un urlo di rabbia devastante.


Un momento dopo, Meng Hao rabbrividì e poi il collasso del suo corpo si fermò. Il senso divino dell’Eccelso era stato assorbito e soppresso con la forza, ma solo temporaneamente; aveva bisogno di trovare rapidamente un posto adatto per andare in isolamento e fondersi con esso.  


I suoi occhi erano pieni di sangue e il suo corpo era incredibilmente debole. Tuttavia, il suo senso divino aveva sperimentato una crescita esplosiva ed era almeno due volte più potente di prima... e aveva appena iniziato l'assorbimento!


Con quel senso divino immensamente più potente, guardò i coltivatori della Settima Montagna e Mare, che stavano tremando, senza nemmeno osare guardarlo. La maggior parte di loro aveva la testa chinata ed era inginocchiata in adorazione.


Meng Hao si pulì il sangue dalla bocca, poi guardò freddamente il cielo. Proprio ora, aveva sperimentato un incontro ravvicinato con la morte; consumare il senso divino di un Eccelso era davvero rischioso.


Nemmeno l’Eccelso nei 33 Cieli aveva mai considerato che qualcuno avrebbe commesso una follia simile Questo perché quella persona non conosceva Meng Hao, e non sapeva della sua filosofia per cui non acquisire qualcosa era come perderla.


Meng Hao era il tipo di persona che, quando incontrava un Eccelso che non poteva uccidere, avrebbe tramato per derubarlo del senso divino.


"Bisogna rischiare per guadagnare di più. Quanto è vero, quanto è vero!" Meng Hao si leccò le labbra.





