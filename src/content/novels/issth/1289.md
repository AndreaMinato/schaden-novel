---
title: Capitolo 1289 - Spegnere la Prima Lampada!
pubDate: 2025-06-18T07:46:00.946Z
tags:
    - issth
---


Capitolo sponsorizzato, ringraziamo M!
5 in coda (M),
0/1 sponsorizzazioni 1 euro a capitolo,
-Schadenfreude


Meng Hao ignorò il rispetto mostrato dai coltivatori della Settima Montagna e del Settimo Mare. Si voltò e scomparve, senza uccidere nessuno. Il fatto che fossero rimasti tutti così scioccati dall’improvvisa apparizione di un Estraneo era molto rivelatore.


Tuttavia, alcuni avevano fatto trasparire sguardi devoti, sebbene avessero finto sorpresa. Un attimo dopo le teste di quelle persone esplosero tutte, uccise nel corpo e nello spirito.


I sopravvissuti si guardarono intorno sbigottiti, poi si dispersero lentamente. Nessuno di loro tornò sui campi di battaglia dell’Alleanza del Dio Celeste. Per loro, vedere il Marchese Lu trasformarsi in un Estraneo era stato un enorme shock. A causa del seme di odio nei confronti degli Estranei piantato nei loro cuori, cominciarono ad ipotizzare su cosa era accaduto.


Quando Meng Hao riapparì, era molto più lontano, dove tossì di nuovo una boccata di sangue. Il senso divino dell’Eccelso era di nuovo sfuggito alla sua soppressione ed era esploso. Le Scritture della Divinità del Dao cominciarono allora a operare freneticamente, consumandolo. Meng Hao serrò i denti mentre il sangue schizzava dalle sue ferite e il suo corpo barcollò sull’orlo del collasso.


Poi si teletrasportò a fatica, riapparendo su un asteroide ad una certa distanza. Si inoltrò rapidamente nel cuore dell’asteroide, dove si sedette a gambe incrociate, chiuse gli occhi e cominciò a meditare.


Prima di entrare in un profondo isolamento, stabilì rapidamente uno strato dopo l’altro di incantesimi restrittivi attorno a sé. Se qualcuno lo avesse guardato dall’esterno, avrebbe visto l’asteroide distorcersi e poi apparentemente svanire. In realtà, era stato semplicemente nascosto.


Nessuno sarebbe stato in grado di individuare l’asteroide o Meng Hao a meno che non avesse una coltivazione e un senso divino superiori ai suoi.


Sette giorni passarono piuttosto rapidamente. Nel frattempo, Meng Hao sperimentò numerosi incontri ravvicinati con la morte. Il suo corpo quasi collassò diverse volte ed era a malapena tenuto insieme dal suo Strato Eterno, oltre che dal consumo di pillole medicinali.


Divenne piuttosto emaciato, finché non fu quasi più che pelle e ossa. Tuttavia, i suoi occhi brillavano intensamente, il motivo era che durante i sette giorni, il suo senso divino era diventato molto più potente!


Infatti, ormai, era cresciuto il triplo rispetto a prima!


Un aumento così esplosivo del senso divino avrebbe permesso a Meng Hao di utilizzare meglio la sua coltivazione, e lo aiutava anche a comprendere molto meglio le sue abilità divine e le tecniche magiche. Non solo era in grado di controllarle e sfruttarle meglio, ma, aspetto più importante, l’aumento del senso divino gli diede la sensazione… che avrebbe potuto spegnere le Lampade dell’Anima del Reame Antico!


Dopo che i sette giorni passarono, Meng Hao aprì gli occhi. Il suo corpo non era più sull’orlo del collasso. Era debole, eppure, la fiamma della sua forza vitale ora bruciava più intensamente che mai, ed era molto più stabile.


"Finalmente, è stato tutto consumato.” Disse lentamente, con lo sguardo che brillava. "Il mio senso divino è ora il trenta percento di quello di un Eccelso."


Un sorriso gli deformò il volto mentre agitava la manica, facendo apparire improvvisamente 33 Lampade dell’Anima attorno a lui.


Dopo averle esaminate per un momento, serrò i denti e chiuse gli occhi. Attivando la sua coltivazione, cominciò a guarirsi; a causa dell’aumento del suo senso divino, il suo Strato Eterno era molto più potente adesso, il che lo faceva recuperare ancora più velocemente.


Questa volta, ci volle solo un giorno per riprendersi dal suo stato emaciato. Ora, la sua coltivazione e il suo corpo erano tornati completamente al loro picco, così come la sua anima e il suo senso divino.


Finalmente, aprì gli occhi e guardò la sua prima Lampada dell’Anima. Quella lampada era al suo apice, ed era la prima del gruppo ad aver cessato di assorbire l’energia del Cielo e della Terra.


Meng Hao la studiò per un po’, e la risolutezza nei suoi occhi cominciò lentamente a trasformarsi in esitazione. Dopo un po’, però riprese la sua certezza e prese la sua decisione.


Avrebbe… spento la sua prima Lampada dell’Anima e sperimentato quell’inversione di vita e morte che avveniva insieme allo spegnimento delle Lampade dell’Anima.


"Devo spegnere queste Lampade dell’Anima comunque prima o poi. Ora sono incredibilmente potente sia in termini di fisico che di senso divino. Inoltre, posso dire che il potere del senso divino e dell’anima sono fattori critici nello spegnimento delle Lampade dell’Anima.”


"Allo stesso tempo, posso capire… se spegnere la prima Lampada dell’Anima avrà qualche effetto sulla capacità delle altre Lampade dell’Anima di assorbire l’energia del mondo." Meng Hao osservò la prima Lampada dell’Anima, poi serrò la mascella e senza esitare agitò la mano in direzione della lampada.


La prima Lampada dell’Anima cominciò immediatamente a oscillare avanti e indietro, e la fiamma all’interno cominciò a tremolare, come se potesse spegnersi da un momento all’altro. Quell’effetto non era il risultato del movimento della sua mano, ma piuttosto della sua forza di volontà che si stava concentrando su di essa.


Solo quando la volontà e il corpo di una persona erano allineati che si potevano spegnere le lampade!


"Spegniti!" Disse piano. Mentre le parole lasciavano la sua bocca, la fiamma della prima Lampada dell’Anima… si spense!


Nel momento in cui si spense, Meng Hao tremò. La Lampada dell’Anima fu assorbita dalla sua anima, e anche connessa al suo sangue, come se fosse diventata parte della sua stessa vita. In quel momento, però, l’ombra della morte lo coprì completamente.


Meng Hao cominciò a tremare mentre la fiamma della sua forza vitale si oscurava rapidamente. La sua vitalità diminuiva, sull’orlo di spegnersi e la sua coltivazione non poteva circolare. Anche il potere del suo senso divino era difficile da operare e i suoi pensieri cominciavano a svanire.


Cominciò gradualmente ad emanare un’aura di morte, che diventò sempre più forte. Anche la sua anima appassì e il suo corpo sembrò decadere.


Se qualcuno avesse potuto osservarlo in quel momento, avrebbe assistito ad uno strano spettacolo; Meng Hao sembrava vacillare sull’orlo della morte, la sua aura diventando sempre più debole.


La verità della questione, però, era che nonostante Meng Hao tenesse gli occhi chiusi, stava guardando… un mondo diverso. L’interno dell’asteroide era completamente grigio, e in effetti, tutto ciò che poteva vedere era anche grigio.


Si alzò in piedi e fu scioccato nel scoprire che il suo corpo era rimasto nella stessa posizione di prima, seduto lì a gambe incrociate. Ciò che si era alzato era apparentemente la sua anima, che era nel processo di disperdersi.


Fece un passo avanti e guardò il suo corpo seduto lì in meditazione. Poteva vedere che il suo corpo si stava raggrinzendo e che il suo sangue si stava degradando. Vide la spessa aura della morte e si rese conto che la sua anima si stava disperdendo. Tutto ciò fece sentire Meng Hao come se fosse proprio sull’orlo della morte.


"Quindi è così che si spegne le Lampade dell’Anima del Reame Antico…." mormorò. Era stato nel clan Fang che aveva saputo dello spegnimento delle Lampade dell’Anima. Quello che aveva imparato era che ogni coltivatore del Reame Antico sperimentava qualcosa di diverso nel momento dello spegnimento. Non solo per ogni persona, ma ogni singola lampada era diversa.


Tuttavia, nel corso di tutti gli anni, i coltivatori si erano fatti un’idea generale al riguardo.


"Il mio spegnimento delle Lampade dell’Anima nel Reame Antico sarà composto dalle Sette Desolazioni!" Mormorò, gli occhi che brillavano.


"Ogni cinque lampade portano una Desolazione. Poche persone sperimentano la Quarta Desolazione, e ancora più rara è la Quinta. Alcune persone sperimentano solo la Terza Desolazione…. Più si va avanti, più pericolose diventano….”


"La prima è anche chiamata la Desolazione della Delusione….”


"Bene allora, questa deve essere la Desolazione della Delusione." Meng Hao tornò indietro, si sedette a gambe incrociate nella stessa posizione del suo corpo e tentò di ricollegarlo alla sua anima.


Tuttavia, nulla funzionò. Era come se il suo corpo stesse rifiutando il suo spirito. Meng Hao aggrottò le sopracciglia, poi si alzò di nuovo. Il suo corpo era ancora più avvizzito di prima e questo lo fece incupire. Improvvisamente si mosse, apparendo fuori dall’asteroide. Quando si guardò intorno, non vide altro che nebbia infinita, turbinante e agitata. Tutto era completamente silenzioso.


"La Desolazione della Delusione," mormorò, "La Desolazione della Delusione…. Da dove viene la parte ‘delusione’…?" Si voltò per guardare indietro in direzione dell’asteroide, e improvvisamente realizzò che l’asteroide era cambiato. Ora era un enorme cuore cremisi, pulsante e contorto. Si potevano scorgere innumerevoli volti potevano sulla sua superficie, tutti che urlavano contro Meng Hao. Inoltre, quelle facce… sembravano familiari.


Erano tutte le persone che aveva ucciso nella sua vita.


Guardò freddamente i volti e cominciò a indietreggiare lentamente. In quell’istante, apparve un’enorme mano, coperta di squame color sangue. Si lanciò fuori dal cuore, tuonando verso di lui mentre cercava di schiacciarlo, facendo a pezzi tutto nella zona.


Il suo potere fece agitare la nebbia circostante, e mentre si allungava, fu accompagnata da una voce malvagia che riecheggiò dal profondo del cuore.


"Meng Hao… ho aspettato a lungo…. Non ho detto che quando sarebbe arrivato il momento di spegnere le tue Lampade dell’Anima, sarei tornato!?" Il ruggito risuonò in ogni direzione e il cuore cominciò a restringersi. In un batter d’occhio, si frantumò, scomparendo insieme alla mano.


Tuttavia, la voce fredda continuò a riecheggiare.


"Ho cancellato la proiezione del tuo corpo. Non troverai mai più la strada per tornare ora. Sei bloccato qui. Presto, il tuo corpo carnoso si rinsecchirà completamente e il tuo sangue marcirà. Il tuo senso divino svanirà e la tua anima… si dissiperà in questo luogo."


Meng Hao si incupì e agitò la manica. Istintivamente, i pezzi frantumati del cuore che stavano volando intorno smisero di cadere.


‘La Desolazione della Delusione è tutto questo posto….’ pensò. ‘Un mondo desolato e illusorio che appare dopo aver spento la prima Lampada dell’Anima. La mia anima è stata trascinata qui, e se non riesco a riportarla nel mio corpo prima che avvizzisca, allora morirò sicuramente. Chi avrebbe mai pensato che spegnere la prima Lampada dell’Anima sarebbe stato così?’


‘Se non avessi consumato quel senso divino dell’Eccelso dei 33 Cieli, allora questa sarebbe stata una situazione un po’ difficile. Ma ora….’ Meng Hao rise freddamente. Dopotutto, nonostante fosse solo un’anima, il suo senso divino era ancora lì. Improvvisamente, quel senso divino esplose, spazzando ogni ostacolo attorno.


In un batter d’occhio, il suo senso divino si estese per coprire un’area che prima era il suo limite massimo. Per lui adesso però, quello era solo il trenta percento del suo senso divino totale.


"Di nuovo!" Disse, spingendo il suo senso divino ancora più lontano in tutte le direzioni, creando increspature senza confini che fecero ribollire la nebbia.


"Ti ho preso!" Disse, gli occhi che luccicavano. Sorprendentemente, aveva appena scorto un asteroide nella nebbia, un asteroide che rappresentava la posizione del suo corpo.


"Impossibile!!" Qualcuno ruggì furiosamente dalla foschia. Era la stessa voce che aveva parlato poco prima, che era anche la stessa voce che aveva sentito durante la sua Antica Tribolazione.





