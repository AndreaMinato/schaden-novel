---
title: Capitolo 1292 - Sei tu... mio nonno Meng?
pubDate: 2025-06-18T07:46:00.946Z
tags:
    - issth
---


Capitolo sponsorizzato, ringraziamo M!
2 in coda (M),
0/1 sponsorizzazioni 1 euro a capitolo,
-Schadenfreude


Iniziò a piovere.


O forse sarebbe più corretto definirla come le lacrime delle Montagne e dei Mari... Lacrime per la battaglia, lacrime per le rovine crollate, lacrime per il massacro, lacrime per la reciproca distruzione scatenata dai coltivatori delle Montagne e dei Mari.


Le lacrime iniziarono a cadere nel momento in cui Meng Hao pronunciò le ultime parole dell'incantesimo. Scendevano dal cielo stellato sul campo di battaglia, schizzando su tutti i coltivatori presenti.


Era una pioggia gentile che sembrava non contenere alcuna forza. I coltivatori rimasero prima scioccati, ma poi iniziarono a rilassarsi. La pressione di qualche istante prima era stata estremamente scioccante, ma al contrario, questa pioggia sembrava completamente innocua. Gli esperti al Reame del Dao della Settima Montagna e del Mare, che erano stati così nervosi poco prima, ora avevano espressioni strane.


I due che avevano combattuto con il Nobile Ran ridacchiarono perfino.


"Incantesimo Sigillo dei Cieli? Questa è l’incantesimo Sigillo dei Cieli?"


"Divertente. Che tecnica magica divertente." Il loro nervosismo iniziò immediatamente a svanire. Dopo aver tirato un sospiro di sollievo, iniziarono a ridere fragorosamente.


Tuttavia, si ritirarono comunque. Anche se non temevano l'Incantesimo Sigillo dei Cieli, l'aggiunta improvvisa di Meng Hao sul campo di battaglia era decisamente spaventosa.


Il Capo Protettore Dharma della Società del Dio Celeste sospirò e gli altri potenti esperti al Reame del Dao dell'Ottava Montagna e del Mare si incupirono. C'erano solo tre persone sul campo di battaglia che reagirono in modo diverso. Una era Meng Hao e un'altra era il Nobile Ran.


Il Nobile Ran rideva, una risata piena di felicità ed eccitazione.


La terza persona che si comportava in modo completamente diverso era il ragazzo Xiao Yihan, che fuggì a tutta velocità e in un lampo aveva lasciato il campo di battaglia. Di tutti i presenti, era quello che capiva meglio quanto era potente Meng Hao e ne era completamente terrorizzato.


Quanto a Meng Hao, chiuse gli occhi con tranquillità. Anche il Nobile Ran fece lo stesso mentre continuava a ridere.


In quel momento, l'intero cielo stellato iniziò a tremare. La pioggia scatenò un potere devastante. Mentre si diffondeva attorno, la gentilezza di prima si trasformò in follia bruciante.


Era come se il Regno delle Montagne e dei Mari fosse passato dall'essere incredibilmente triste all'essere estremamente furioso!


Era infuriato perché gli esseri viventi nel Reame delle Montagne e dei Mari si stavano massacrando a vicenda, infuriato perché i 33 Cieli avevano completamente sigillato il Reame delle Montagne e dei Mari. Era furioso!


RUMBLE!


Una goccia di pioggia esplose, evitando i coltivatori dell'Ottava Montagna e del Mare per colpire quelli della settima. Sembrarono incupirsi quando il potere di quell'esplosione li colpì come una montagna.


RUMMMMBLLLE!


Una goccia dopo l'altra iniziò a esplodere, riempiendo il campo di battaglia di esplosioni intense. In un batter d'occhio, l'intero campo di battaglia stava crollando mentre il potere sconfinato delle Montagne e dei Mari eruppe violentemente!


I coltivatori della Settima Montagna e del Mare emisero grida strazianti, mentre quasi un milione di guerrieri sputarono grandi quantità di sangue. Quel sangue si fuse in un intero mare di sangue che finì per formare un'alluvione!


RUUUUUUMMMMBLLLLE!


Gli effetti dell’attacco non firono qui. Le esplosioni continuarono mentre tutta la pioggia detonava. Il potere delle Montagne e dei Mari... si era scatenato completamente; come un gigante, che ruggiva per il campo di battaglia. Ogni volta che agitava le braccia, il sangue schizzava dalle bocche e i coltivatori venivano scagliati in aria.


Gli esperti del Reame del Dao della Settima Montagna e del Mare mostrarono espressioni scioccate; potevano chiaramente percepire il potere delle Montagne e dei Mari, e capirono che era furioso!


"Che... che potere è questo?!"


"Sento la furia del Cielo e della Terra, questo... questo è scioccante!!"


"Il Cielo e la Terra sono furiosi, il Regno delle Montagne e dei Mari ci sta respingendo! Sento persino la mia Essenza tremare!!" Grida di allarme si levarono, piene di incredulità e stupore. I guerrieri invasori venivano soppressi dalla volontà del Regno delle Montagne e dei Mari stesso. Ruggiti riecheggiarono mentre il sangue schizzava dalle loro bocche e venivano scagliati in aria.


Questa scena scioccante si svolse su tutto il campo di battaglia. Tutti i coltivatori della Settima Montagna e Mare stavano spuntando sangue e iniziarono a ritirarsi, anche se non volontariamente; una forza enorme li stava spingendo indietro.


In tutto il campo di battaglia, i coltivatori dell'Ottava Montagna e del Mare guardavano a bocca aperta. Il Capo Protettore Dharma della Società del Dio Celeste era sbalordito e il primo patriarca della Setta Nobile e Virtuosa era scioccato. Tutti gli esperti del Reame del Dao dell'Ottava Montagna e del Mare erano sgomenti.


Per non parlare degli altri coltivatori che non erano al Reame del Dao. Tutti erano sbalorditi.


"Questo potere... è il potere del Reame delle Montagne e dei Mari, la volontà delle Montagne e dei Mari!"


"L'Incantesimo Sigillo dei Cieli... l’incantesimo Sigillo dei Cieli del Nobile Ran può davvero controllare l'intero Reame delle Montagne e dei Mari!!" I coltivatori al Reame del Dao dell'Ottava Montagna e del Mare mostrarono sguardi increduli.


Ora c’era un enorme divario tra i due schieramenti sul campo di battaglia. Tuttavia, nessuno era stato ucciso. I coltivatori della Settima Montagna e del Mare erano feriti e scioccati e le loro coltivazioni erano soppresse, ma nessuno era morto.


Tuttavia, ciò che stava accadendo era completamente sbalorditivo.


Questo valeva anche i due esperti al Reame del Dao che avevano combattuto contro il Nobile Ran. I loro volti erano pieni di shock e paura e quando sentirono il potere dell'espulsione spingerli contro, un profondo senso di inquietudine sorse nei loro cuori.


Entrambi si sentirono come sotto attacco da parte di un potere tonante e vennero scagliati all'indietro.


Mentre rotolavano all'indietro, gli occhi di Meng Hao si spalancarono e brillarono di intento omicida. Con voce fredda, disse: "Quanto a voi due. Morirete!"


Non era una richiesta. Era un ordine, pronunciato con estrema calma.


Nel momento in cui le parole uscirono dalla sua bocca, i due esperti del Reame del Dao gridarono miseramente mentre il potere delle Montagne e dei Mari li faceva a pezzi. Sangue e interiora schizzarono fuori, e anche se le loro Divinità Nascenti apparvero e tentarono di fuggire, vennero rapidamente distrutte dal potere delle Montagne e dei Mari.


Quelle due morti fecero sussultare i coltivatori su entrambi i lati del campo di battaglia. Ora che i due schieramenti erano stati forzatamente separati, tutto diventò silenzioso. Il Nobile Ran aprì gli occhi e mostrò un largo sorriso.


Quel sorriso era di felicità e soddisfazione, e quando guardò Meng Hao, i suoi occhi brillarono di profonda gratitudine.


Meng Hao guardò intorno al campo di battaglia, poi disse lentamente: "Chi ha detto che l’incantesimo del Sigillo dei Cieli è inutile?"


Nessuno rispose. Non un singolo coltivatore osò dire una parola. Tutti, sia della Settima Montagna e del Mare che dell'Ottava, erano completamente scossi, guardavano Meng Hao con profondo timore reverenziale e terrore..


Chiunque potesse attingere al potere delle Montagne e dei Mari era qualcuno completamente terrificante. Qualcuno così... era simile ai Signori delle Montagne e dei Mari. Brandivano un potere che le persone normali non possedevano. Nemmeno i Sovrani del Dao erano abbastanza maestosi da comandare il potere delle Montagne e dei Mari, a meno che non diventassero Signori delle Montagne e dei Mari.


Se non fossero stati certi che il Signore dell'Ottava Montagna e del Mare non si fosse ancora svegliato, avrebbero creduto che fosse Meng Hao!


Meng Hao scorse con lo sguardo la folla, poi posò gli occhi sul Nobile Ran. Giunse le mani e si inchinò profondamente.


"Saluti, Maestro."


"Meraviglioso. Meraviglioso!" Disse il Nobile Ran entusiasta, ridendo, ma anche barcollando un po' per la debolezza e le ferite interne. Meng Hao si affrettò ad avvicinarsi e tese un braccio per aiutarlo a sostenerlo. Non appena lo toccò, un potere gentile scaturì da Meng Hao e iniziò a scorrere attraverso il Nobile Ran, guarendo le sue ferite.


In quel momento, tutti gli occhi erano puntati sul Nobile Ran, e quanto ai coltivatori della Settima Montagna e del Mare, le loro espressioni erano di terrore.


Quando il Nobile Ran sentì le sue ferite guarire rapidamente, guardò Meng Hao e pensò di aver davvero fatto la scelta giusta nel prenderlo come apprendista. In effetti, per amore di Meng Hao, aveva offeso tutti nell'intera Alleanza del Dio Celeste.


"Maestro, non posso restare," disse Meng Hao tranquillamente. "C'è una questione importante di cui mi devo occupare. Maestro, per favore prenda questa tavoletta di giada. Se... questa Montagna e Mare sarà mai invasa dal nemico, per favore la usi per prendere in prestito un po' del potere dell’incantesimo Sigillo dei Cieli. Vada... alla Nona Montagna e Mare. Quella è la mia casa." Consegnò al Nobile Ran una tavoletta di giada che poteva essere usata per perforare le barriere tra le Montagne e i Mari, uno dei tanti che aveva creato nello stesso momento in cui aveva preparato la formazione magica nel Clan Meng.


Il Nobile Ran sorrise gentilmente e annuì, accettando la tavoletta di giada. Sembrava molto contento, oltre che profondamente orgoglioso. Da questo momento in poi, nessuno avrebbe mai osato dire che l'Incantesimo Sigillo dei Cieli era inutile!


Dire che era senza valore era come dire che l'intero Regno delle Montagne e dei Mari era senza valore!


Meng Hao giunse di nuovo le mani e si inchinò profondamente al Nobile Ran. Poi guardò intorno ai coltivatori circostanti e disse: "Chiunque osi ferire il mio Maestro, indipendentemente dalla loro posizione o dal livello della loro coltivazione, avrà l'intera setta o clan sterminato da me!"


Tutti, sia quelli della Settima Montagna e del Mare che quelli dell'Ottava, lo sentirono, e i loro cuori tremarono.


Perfino un Sovrano del Dao avrebbe dovuto prendere sul serio una minaccia che proveniva da una persona con poteri simili a quelli di un Signore delle Montagne e dei Mari.


Meng Hao porse di nuovo i suoi rispetti al Nobile Ran, poi si allontanò dal campo di battaglia. L'unico motivo per cui era venuto qui era per il suo maestro. Risolse la situazione, lo guarì, poi disse le sue parole di addio, certo che il suo maestro sarebbe stato al sicuro indipendentemente da ciò che sarebbe accaduto nella guerra.


Dopo che Meng Hao se ne andò, nessuno dei due schieramenti sul campo di battaglia aveva più voglia di combattere, e gradualmente si dispersero, i volti pieni di timore e altre emozioni contrastanti.


Questa era la prima volta dall'inizio della Guerra delle Montagne e dei Mari che... una battaglia finiva in questo modo.


La notizia si diffuse rapidamente tra entrambi gli schieramenti, e presto tutti nell'Ottava e Settima Montagna e Mare capirono di quanto fosse terrificante l’incantesimo Sigillo dei Cieli. Seppero di Meng Hao, e anche... che c'era qualcun altro nella guerra che non doveva essere provocato... il Nobile Ran.


Nessun coltivatore della Settima Montagna e del Mare osò avventurarsi all'interno dell'Alleanza del Dio Celeste. Quanto a Meng Hao, procedette attraverso il cielo stellato, avvicinandosi sempre di più all'Ottava Montagna.


Mentre si avvicinava, diventava sempre più chiaro che le scioccanti fluttuazioni provenienti dalla cima dell'Ottava Montagna... erano piene di un'aura familiare.


Passarono ancora qualche ora e Meng Hao arrivò ai piedi dell'Ottava Montagna. Guardando verso la vetta, mormorò: "Signore... sei tu mio nonno Meng...?"





