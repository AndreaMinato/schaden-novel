---
title: Capitolo 1294 - Ti sto aspettando!
pubDate: 2025-06-18T07:46:00.947Z
tags:
    - issth
---


Capitolo regolare,
1 in coda (M),
0/1 sponsorizzazioni 1 euro a capitolo,
-Schadenfreude


Non appena lo sguardo del vecchio dai capelli rossi incrociò quello di Meng Hao, provò stordimento e un’intensa sensazione di crisi mortale esplose dentro di lui, come se una voce gli urlasse dentro.


Iniziò a tremare. Si sentiva quasi come se stesse affrontando il Signore della Settima Montagna e Mare. Anche se sembrava calmo, in realtà era terrorizzato.


Le pupille doppie del vecchio dai capelli rossi si contrassero e immediatamente fece un cenno sprezzante con la mano.


"Ritiratevi!" disse.  


Quella singola parola scioccò tutti i coltivatori della Settima Montagna e Mare. Cominciarono a indietreggiare, aprendo un varco davanti a Meng Hao.


Il vecchio aggrottò le sopracciglia, poi abbaiò: "Ho detto di ritirarvi!"


La sua voce riecheggiò come un tuono nelle orecchie delle centinaia di migliaia di coltivatori ancora sconvolti. Quasi immediatamente, cominciarono a disperdersi dalla regione della fenditura.


Gli altri tre esperti del Reame del Dao aggrottarono le sopracciglia alle parole del vecchio dai capelli rossi.


"Patriarca Chi, non è molto appropriato." Disse il potente Signore del Dao.


"Chiudi la bocca!" Ruggì il vecchio. "Non ho bisogno delle tue critiche ai miei ordini." Lanciò un'occhiataccia al Signore del Dao, poi si girò verso gli altri coltivatori e corrugò di nuovo la fronte.


"Ritiratevi ancora! Allontanatevi di cinquemila chilometri da qui. Senza la mia autorizzazione, nessuno di voi metterà piede in questa zona. Andate, ora!" Il boato della voce del vecchio riecheggiò nelle menti delle centinaia di migliaia di coltivatori. Non potevano percepire quanto fosse terrificante Meng Hao, ma non potevano ignorare gli ordini del vecchio dai capelli rossi.


Presto, le centinaia di migliaia di coltivatori erano in piena fuga. Ben presto, quell'area di cinquemila chilometri attorno alla fenditura si svuotò completamente eccetto per i quattro esperti del Reame del Dao, i sottoposti del vecchio dai capelli rossi.


Il vecchio fissò Meng Hao mentre si alzava lentamente in piedi.


Il suo atteggiamento altezzoso fece sbuffare il Signore del Dao che aveva appena rimproverato, e i suoi occhi lampeggiarono di odio velenoso. Tuttavia, il Signore del Dao non era dell'umore per litigare, quindi non disse nulla. Ma poi, osservò Meng Hao più attentamente, e proprio come il vecchio dai capelli rossi, poté percepire le terrificanti fluttuazioni nascoste in lui, e i suoi occhi si spalancarono.


Anche le espressioni degli altri due coltivatori del Reame del Dao ad 1-Essenza divennero serie. Non appena il vecchio dai capelli rossi si alzò in piedi, anche loro fecero lo stesso, radunando il potere delle loro coltivazioni per evocare varie tecniche magiche e oggetti, come se stessero per affrontare un avversario potente.


L'espressione di Meng Hao era calma mentre osservava quel vecchio dai capelli rossi. L’anziano aveva acconsentito al desiderio di Meng Hao di allontanare le centinaia di migliaia di coltivatori, il che lasciò Meng Hao con un'impressione piuttosto favorevole di lui.


Doveva avere un minimo di benevolenza ed essersi reso conto che avere tutti gli altri coltivatori nei paraggi durante il combattimento sarebbe stato inutile.


Alla fine, quelle centinaia di migliaia di coltivatori sarebbero sicuramente stati uccisi o sarebbero semplicemente fuggiti. Permettere loro di andarsene ora era in realtà il modo migliore per mantenere le forze della Settima Montagna e Mare al massimo della potenza.


Il vecchio dai capelli rossi guardò Meng Hao, il cuore pieno di cautela, poi chiese: "Chi è lei, sua Eccellenza?"


"Meng Hao," fu la risposta calma mentre avanzava. Quasi immediatamente, le formazioni di incantesimi e gli incantesimi restrittivi esplosero rumorosamente, riempiendo l'area di luce brillante mentre si attivavano completamente.


Tuttavia, in quel preciso momento, echeggiarono boati mentre le limitazioni collassavano e le formazioni di incantesimi esplodevano in lampi di luce brillanti.


Mentre Meng Hao avanzava, ogni ostacolo veniva distrutto.


Era come se la semplice pressione e l'energia emanata da Meng Hao si trasformasse in un potere che poteva contrastare qualsiasi cosa, schiacciando ogni resistenza come erba secca.


Il vecchio dai capelli rossi si incupì e il Signore del Dao strabuzzò gli occhi. Gli altri due esperti del Dao Realm ad 1-Essenza sentirono i loro cuori battere fuori controllo.


Tutto questo ha richiesto del tempo per essere descritto, ma in realtà accadde in un istante brevissimo. Mentre i boati che scuotevano cielo e terra riempivano l'area attorno alla fenditura, una luce accecante si diffuse in tutte le direzioni, abbastanza luminosa da illuminare la volta stellata. Quando quel bagliore svanì, sembrò quasi che il cielo ora si fosse spento.


Rimasero solo le increspature che si diffusero in lontananza, riempiendo un'area di cinquemila chilometri... In quel momento, tutte le formazioni di incantesimi nell'area... erano state completamente distrutte!


Le centinaia di migliaia di coltivatori fuori dall'area di cinquemila chilometri potevano percepire cos’era accaduto e ne furono scioccati. Questo era particolarmente vero per gli esperti del Reame Antico.
Nonostante avessero lasciato l'area, il loro senso divino permetteva loro di osservare ciò che stava accadendo, e quando videro Meng Hao semplicemente fare pochi passi, e usare la pressione che emanava per distruggere tutte le formazioni, si riempirono di shock.


"Che... che coltivazione è quella?!?!"


"Reame del Dao, e sicuramente non un livello ordinario!" Tutti erano stupiti e i cuori dei quattro esperti del Dao Realm battevano forte.


Accompagnato da boati assordanti che fecero diventare tutto buio, Meng Hao apparve improvvisamente a soli trecento metri davanti al gruppo di quattro.


Tuttavia, non si fermò lì. Continuò ad avanzare con noncuranza, senza nemmeno guardare il vecchio dai capelli rossi o gli altri. Invece, stava fissando la lacerazione nel cielo stellato e la bestia che stava ancora tenendo aperta la fenditura.


Quella creatura aveva cambiato aspetto da quando aveva aperto la fenditura; si era trasformata in viticci che coprivano entrambi i lati del varco, impedendo che si chiudesse.


Mentre Meng Hao avanzava, poteva percepire una forza vitale sbalorditiva avvicinarsi sempre di più. Era sicuro che non sarebbe passato molto tempo prima che raggiungesse la fenditura ed entrasse nell'Ottava Montagna e Mare.


Mentre Meng Hao si avvicinava alla varco, i passi che faceva non sembravano fuori dall'ordinario, eppure il vecchio dai capelli rossi e gli altri potevano percepire un rimbombo terrificante.


Provavano sempre più terrore ad ogni passo e i boati diventavano più forti. I volti degli esperti del Reame del Dao ad 1-Essenza erano sbiancati e il sangue cominciò a colare dalle loro bocche. Le loro espressioni erano di completo terrore mentre erano costretti ad indietreggiare.


Poi fu il turno del Signore del Dao, che cominciò anche lui a ritirarsi, e infine, il vecchio dai capelli rossi.


Non avevano scelta; mentre Meng Hao si avvicinava, sembrava loro come se un'enorme macina si stesse avvicinando, e se non fossero indietreggiati, sarebbero stati distrutti, ridotti in poltiglia.


RUMBLE!


Meng Hao avanzò lentamente e il gruppo di quattro retrocesse di nuovo. Poi, il Signore del Dao cominciò a sanguinare dalla bocca. Quando Meng Hao fu a circa centocinquanta metri di distanza, la pressione era così intensa, e la loro paura così grande, che avevano la sensazione che il cielo li stesse schiacciando.


I corpi dei coltivatori del Reame del Dao ad 1-Essenza cominciarono a crepitare, mentre collassavano. Il volto del Signore del Dao adesso era color magenta e il suo sangue scorreva con difficoltà nelle sue vene.


Il vecchio dai capelli rossi tremava e si sentiva già sotto l’ombra della morte.


Emisero potenti ruggiti e i loro sguardi si riempirono di sguardi di follia. Sapevano che se non avessero fatto qualcosa riguardo a questa pressione, presto avrebbero perso qualsiasi capacità di resistere, e se Meng Hao avesse fatto anche solo pochi altri passi, sarebbero finiti schiacciati.


Il vecchio dai capelli rossi lanciò la testa all'indietro e ruggì, attivando appieno la sua coltivazione. Risuonarono rimbombi mentre si trasformava in un raggio di luce che si lanciava verso Meng Hao. Le sue mani scattarono in un doppio gesto d'incantesimo e una luce bizzarra brillò dalle sue pupille, facendo distorcere il vuoto davanti a lui. Anche il bue nero come la pece rovesciò la testa all'indietro e muggì, abbassando la testa per caricare Meng Hao con le sue corna.


Era una scena spettacolare e sconvolgente!


In quel momento, la coltivazione del vecchio dai capelli rossi stava esplodendo di potere. Fece un gesto con la mano, facendo sgorgare il potere dell'Essenza. Si potevano vedere quattro flussi di essenza: vento, pioggia, tuono e fulmine!


Il vento era come una tempesta, la pioggia era l'Essenza dell'acqua, il tuono ruggiva, e il fulmine crepitava e danzava. I quattro flussi di Essenza erano stati disposti in una formazione devastante.


Il vecchio era il tipo di guerriero che, se avesse attaccato, l’avrebbe fatto con i suoi Dao più potenti. Oltre a ciò che aveva già fatto, all'improvviso, i suoi capelli si sparsero, trasformandosi in un mare cremisi che copriva l'intera area. Rapidamente divenne una nebbia di sangue, che era l'Essenza che il vecchio stava attualmente esplorando, la sua quinta Essenza. Anche se non aveva completato il processo, rafforzò comunque il potere delle sue altre Essenze.  


Dietro di lui, il Signore del Dao tremò di follia, eseguendo un gesto d'incantesimo per scatenare un'abilità divina. Un raggio di luce si diresse verso Meng Hao a una velocità incredibile, perforando il cielo stellato. Simultaneamente, l'immagine di numerose proiezioni di spade si manifestarono attorno a lui.


Quasi in un batter d'occhio, ne apparirono più di 10.000!


La sua aura omicida era così forte che tutto tremò violentemente. In modo scioccante, dietro ogni proiezione di spada c'era uno spirito malvagio, che spingeva le spade verso il nemico, facendo sembrare che Meng Hao non stesse affrontando un avversario, ma piuttosto 10.000 coltivatori della spada.


Gli ultimi furono i due coltivatori a 1-Essenza. Le loro coltivazioni erano relativamente limitate, e a causa della pressione di Meng Hao, pagarono il prezzo più alto del gruppo. Il sangue schizzò dalle loro bocche, i loro occhi erano rossi e le loro mascelle erano serrate. Nessuno dei due aveva più di un'Essenza, ma anche così, unirono il loro potere per produrre l'immagine di un sole.


Meng Hao guardò i suoi quattro avversari e poi fece un passo avanti con il piede destro. Quando lo fece, superò trenta metri per apparire direttamente di fronte al gruppo.


Mentre faceva il passo, emanò un potere sbalorditivo e il cielo stellato rimbombò. Protese la mano destra per toccare una delle corna del bue nero come la pece. La creatura emise un grido straziante e crollò in pezzi. Allo stesso tempo, il gesto della mano di Meng Hao fece sì che le Essenze del vecchio dai capelli rossi venissero annientate. Il sangue schizzò dalla sua bocca, e fu spedito via roteando.


Meng Hao si girò, sbuffando freddamente. Il suono echeggiò, schiantandosi contro le 10.000 proiezioni di spade, frantumandole. Il coltivatore di spade Signore del Dao tossì una boccata di sangue ed era già sul punto di essere ucciso, tutto con un semplice sbuffo. Indietreggiò istintivamente.


Quanto ai due coltivatori del Reame del Dao a 1-Essenza, bastò un semplice sguardo da parte di Meng Hao. I suoi occhi furono come una spada che frantumò la loro immagine del sole, e li lasciò tossire sangue e fuggire in ritirata.


"Considerando che nessuno di voi ha tatuaggi totem di Estranei, non vi ucciderò." Disse freddamente. Poi, arrivò davanti alla fenditura. Il vecchio dai capelli rossi e gli altri erano completamente scossi e ora guardavano Meng Hao con timore reverenziale assoluto.  


Ignorandoli, Meng Hao guardò la fenditura, gli occhi luccicanti. Poi si sedette a gambe incrociate.


"Ti sto aspettando." Disse con calma.


L'unica risposta fu un sbuffo gelido, che echeggiò lentamente dall'interno della fenditura.





