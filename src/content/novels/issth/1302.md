---
title: Capitolo 1302 - Momento Critico...
pubDate: 2025-06-23T07:58:24.914Z
tags:
    - issth
---


Capitolo regolare di ieri, ops me l’ero scordato scusate!
4 in coda (M),
0/1 sponsorizzazioni 1 euro a capitolo,
-Schadenfreude


Fu un prezzo pesante da pagare, e nonostante fosse forte, Meng Hao era comunque rimasto gravemente ferito. La sua coscienza si offuscava e il sangue sgorgava da ogni parte. Proprio quando stava per muoversi per consumare l'Incantesimo della Montagna e del Mare del Signore Bianco, vacillò e si girò verso il nemico.


In quel momento il Signore Bianco stava collassando, sull'orlo della morte. Tuttavia, stava emanando un'aura che non apparteneva al Reame della Montagna e del Mare. Durò solo un istante, ma riuscì a spingerlo verso la fessura che collegava la Settima Montagna e Mare con l'Ottava. In un batter d'occhio, fu sull'orlo di entrare nella fenditura.


La vista di Meng Hao si stava annebbiando, ma si sforzò di schiarirsi la mente. Senza la minima esitazione, fece un passo verso il Signore Bianco; non poteva assolutamente permettergli di fuggire!


Era stata una dura battaglia e Meng Hao era ben consapevole che la vittoria che aveva ottenuto era arrivata per caso, e sicuramente non era stata una certezza fin dall'inizio. Se i due avessero combattuto di nuovo, non era convinto di poterlo battere ancora.


Mentre il Signore Bianco si avvicinava alla fessura, intento omicida ribollì negli occhi di Meng Hao. Poi stese la mano destra verso il Signore Bianco e fece un gesto di afferrarlo.


Non era altro che la Magia Afferra Stella!


Stava usando l'ultimo frammento di energia che gli rimaneva per scatenare questa magia. Riecheggiò un rimbombo mentre il Signore Bianco iniziò improvvisamente a tremare. Era già mezzo coperto di fessure e Meng Hao iniziò a trascinarlo indietro.


Fu in quel momento che il Signore Bianco, sanguinante e frantumato, improvvisamente aprì gli occhi, nei quali non si vedeva nemmeno una traccia di follia o disperazione. In effetti, erano gelidi al punto da... brillare di una spietata chiarezza.


Apparentemente, tutto ciò che aveva appena fatto era stata una recita. La sua vera intenzione era di aspettare che Meng Hao si avvicinasse così tanto da non poter evitare il prossimo attacco.


"Alla fine... sei ancora un po' troppo immaturo." Disse piano il Signore Bianco. In quel momento, la sensazione che dava, sia in termini di energia che di parole, era completamente diversa da pochi istanti prima. Non era posseduto. No... questo era il vero lui!


Il Signore della Settima Montagna e Mare!


I suoi occhi erano gelidi mentre stendeva la mano destra e faceva un gesto di incantesimo. Poi la puntò verso Meng Hao, facendo tremare il cielo stellato mentre eruttava un potere indescrivibile e scioccante.


Nonostante la sua completa calma, il sangue gli schizzò dalla bocca e il suo volto sbiancò. Forse aveva tenuto nascosta la vera natura della sua personalità sotto le sembianze della follia, ma le sue ferite... erano molto reali. Era al punto di sgretolarsi e questo attacco era alimentato dall'ultimo frammento di potere che gli rimaneva.


Aveva solo abbastanza energia per lanciare questo ultimo colpo. Tuttavia, il modo in cui aveva attirato Meng Hao, e il suo intenso desiderio di ucciderlo, mostrava quanto fosse profondamente sinistro e la sua capacità di tramare!


Poteva essere sull'orlo di svenire e aver quasi esaurito l'energia, ma poteva ancora vincere alla fine!


Il volto di Meng Hao si oscurò e si riempì di amarezza mentre la sua Magia Afferra Stella veniva distrutta dall'attacco del Signore Bianco. Il sangue colò dagli angoli della sua bocca e la sua vista si annebbiò. Non aveva il potere di contrattaccare e mentre il colpo si avvicinava e diventava più chiaro, un bagliore determinato apparve negli occhi di Meng Hao.


Tuttavia, all'improvviso, un forte strillo riecheggiò dalla borsa da trasporto di Meng Hao. In questo momento critico, un raggio di luce multicolore improvvisamente volò fuori, non era altro che... Lord Quinto!


Lord Quinto sembrava estremamente compiaciuto ed emise perfino uno strillo tirannico.


"Ad ogni momento critico, Lord Quinto entra in campo per ribaltare la situazione!" Ululò il pappagallo, sbattendo le ali. "Ahahah! Lord Quinto ha la febbre e c'è solo una cura! Ho aspettato questo giorno per molto, molto tempo." All'improvviso, i coltivatori demoniaci del Nono Mare spuntarono fuori.


Era una scena grandiosa mentre si sistemavano in formazione... e si preparavano a cantare.


"Venite, venite, cantate insieme a Lord Quinto!"


La voce stridula del pappagallo riecheggiò in ogni direzione, così come la canzone completamente scioccante.


"Sono un piatto di mare, sono un piatto di mare..."


Mentre la canzone del mare echeggiava, apparvero increspature indescrivibili che sfrecciarono verso l'attacco del Signore Bianco. Quando si scontrarono, l'attacco del Signore Bianco si frantumò, trasformandosi in infiniti granelli di luce che si dissiparono lentamente. Fu a questo punto che la canzone del mare raggiunse il suo picco.


"... Ero un cattivo ragazzo quando ero piccolo, sono un piccolo piatto di mare! Lalalalala! Piatto di mare. Dubidubiduuu. Piccolo piatto di mare! Ehi tu, nella veste bianca, vieni, vieni, canta insieme a Lord Quinto!" Improvvisamente, il pappagallo sbatté le ali, sembrando quasi infatuato. All'interno della fessura, il Signore Bianco strabuzzò gli occhi e lo fissò in completo shock, la sua mente si stava svuotando.


In quantoSignore della Settima Montagna e Mare, occupava una posizione di supremo rispetto. Pensava di averle viste tutte nella sua vita... ma non aveva mai incontrato un pappagallo come questo, che lo lasciava sentirsi completamente sopraffatto. Poi aveva sentito un canto così orribile che era impossibile persino descriverlo.


Ancora più sbalorditivo fu che quasi non riuscì a trattenersi dall’unirsi al coro. Era una sensazione che lo faceva sentire come se la sua testa stesse per esplodere.


Prima che potesse rispondere, le increspature causate dal canto rimbombarono nella fessura, inondando il Signore Bianco. Improvvisamente rabbrividì e poi aprì la bocca e iniziò a cantare.


"Sono il tuo piccolo, caro piccolo piatto di mare... AAAAGGHHHHHH!!" Lord Bianco cantò solo mezzo verso prima di iniziare a urlare miseramente. I suoi occhi erano spalancati dalla paura mentre si rendeva conto che le sue ferite erano troppo gravi, e stava iniziando a perdere conoscenza.
A quel punto, sapeva che non sarebbe stato in grado di uccidere Meng Hao, quindi serrò i denti, facendo eruttare quella stessa aura di prima, il potere che non era del Regno della Montagna e del Mare. Lo avvolse e poi lo trascinò nella fessura.


Anche mentre svaniva, urlò ancora una volta con furia: "Tornerò!!"


"Ehi!" Disse il pappagallo, fissandolo. "Perché te ne vai? Accidenti, non puoi mostrare un po’ di rispetto a Lord Quinto?" In realtà il cuore gli batteva forte per la paura e stava tirando un sospiro di sollievo vedendo che il Signore Biancao stava fuggendo.


Emettendo un altro strillo arrabbiato, mise via i piatti di mare e poi gonfiò il petto e guardò indietro Meng Hao.


L'aura di Meng Hao stava già guarendo, ma era ancora incredibilmente debole. Ridacchiò mentre guardava il pappagallo, poi guardò di nuovo la fessura, gli occhi che lampeggiavano di intento omicida.


Era stata una battaglia difficile, ancora più ardua di quanto Meng Hao avesse anticipato. Anche se sembrava che lui e il Signore della Settima Montagna e Mare fossero alla pari, Meng Hao sapeva di essere più debole di un pelo.


‘Non sono riuscito proprio a ucciderlo…’ pensò, sospirando. Aveva dato il massimo con ogni briciolo di potere che poteva, e ora, si incupì. Tuttavia, il suo sguardo continuò a rivelare un freddo intento omicida.


Sapeva che anche il Signore Bianco era gravemente ferito, e che ci sarebbe voluto del tempo per riprendersi. Quando lo avesse fatto, sarebbe tornato all'Ottava Montagna e Mare, dove la loro battaglia sarebbe continuata.


Sfortunatamente, Meng Hao non era convinto di poter uscire vincitore la prossima volta.


Provò un senso di crisi senza precedenti e improvvisamente guardò in lontananza, gli occhi scintillanti.


"Quando ho usato la magia del Sigillo del Demone, il Signore Bianco ha sbottato qualcosa riguardo al Dao del Signore Li…”


"Devo mettere le mani sull'eredità del Signore Li il prima possibile. Solo allora potrò diventare un po' più forte prima che il Signore Bianco torni. Solo allora... potrò abbatterlo!"


Qualche tempo prima, quando aveva acceso le sue Lampade dell'Anima, il suo senso divino si era diffuso esplosivamente, riempiendo l'Ottava Montagna e Mare. In quel momento, aveva intravisto... il Patriarca Affidabilità!


Fece un passo e si allontanò. Anche se la sua mente era un po' annebbiata, si sforzò di resistere e non mostrò la sua debolezza all'esterno. Interiormente, il suo Strato Eterno sconfitto si stava lentamente risvegliando di nuovo.


"Un mese," mormorò. "Ho bisogno di un mese prima di riprendermi completamente." Si accigliò mentre realizzava che, anche se aveva bisogno di un mese, il Signore Bianco si sarebbe sicuramente ripreso più velocemente di così.


**


L'Ottava Montagna e Mare aveva già iniziato a rallegrarsi. Anche se le persone non erano in grado di vedere effettivamente il campo di battaglia, potevano percepire che la pressione dalla Settima Montagna e Mare era svanita dal cielo stellato.


Mentre ciò accadeva, i volti dei coltivatori della Settima Montagna e Mare sbiancarono e le loro espressioni si riempirono di orrore. Anche se non volevano crederci, c'era solo una spiegazione per il motivo per cui l'aura del loro Signore della Montagna e Mare era svanita.


Il loro Signore della Montagna e Mare... era stato sconfitto in battaglia!


Non ci volle molto perché se ne tendessero conto tutti. Il loro morale crollò all’istante e il loro spirito combattivo precipitò.


Al contrario, i coltivatori dell'Ottava Montagna e Mare erano pieni di energia ed eccitazione. Ruggendo, passarono all'offensiva e all’istante scoppiò una feroce battaglia. Questa volta, quelli che venivano respinti più e più volte non erano i coltivatori dell'Ottava Montagna e Mare, ma piuttosto, quelli della Settima!


Riecheggiarono esplosioni mentre i combattimenti riprendevano!


Sull'Ottava Montagna, il nonno di Meng Hao, il Signore dell'Ottava Montagna e Mare, non tremava più, ma era calmo. Apparentemente, i suoi occhi erano sull'orlo di aprirsi...


Meng Hao si allontanò velocemente. Il vecchio dai capelli rossi e le altre centinaia di migliaia di coltivatori nelle vicinanze si erano già ritirati ad una distanza ancora maggiore. La scioccante battaglia che avevano visto li faceva tremare, e rimasero a guardare mentre Meng Hao se ne andava.


Potevano percepire che era debole, ma nessuno di loro osò metterlo alla prova...


Nemmeno il vecchio dai capelli rossi ebbe il coraggio di farlo. Non avrebbe attaccato Meng Hao a meno che le sue ferite fossero state ancora peggiori di così, o forse fosse svenuto.


Mentre Meng Hao se ne andava, tirò un sospiro di sollievo.


Dopo aver raggiunto una certa distanza, dove nessuno poteva vederlo, si fermò, il sangue che colava dagli angoli della sua bocca. Consumò rapidamente alcune pillole medicinali, poi chiuse gli occhi e fece circolare l’energia della sua coltivazione.


Nello stesso momento in cui Meng Hao chiuse gli occhi, un'intensa sensazione di crisi mortale improvvisamente lo assalì. Girò la testa e vide un giovane uscire dal nulla.


Non appena riconobbe chi era, gli occhi di Meng Hao brillarono di una luce intensa.


Il giovane sembrava entusiasta, ma mantenne le distanze. Quando si rese conto di essere stato notato, porse i suoi rispetti e si inchinò.


"Fratello Meng, finalmente ci incontriamo di nuovo. Grazie per avermi dato questa possibilità. Ho aspettato molto, molto tempo per questo. Non avrei mai immaginato che in così poco tempo, tu... saresti diventato così forte!!"


Questo nuovo arrivato non era altro che... Ji Dongyang!


