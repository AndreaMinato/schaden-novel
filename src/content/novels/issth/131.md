---
title: Capitolo 131 – Sono Qui per Mantenere la Mia Promessa!
pubDate: 2025-03-17T11:17:34.783Z
tags:
    - issth
---


Il Dominio Meridionale era in tumulto. Otto colonne di sangue sorsero verso i Cieli, increspando il cielo. Il carro da guerra spettrale formato dall'Antico Tempio del Destino causava sconcerto nei cuori di chiunque lo vedesse.


Nello stesso momento, Meng Hao mise piede nella zona dell'Eredità dell'Immortale di Sangue. Quando il suo piede toccò la piattaforma al di fuori della sesta matrice, un tremito percorse il mondo intero e un brontolio riempi l'aria.


La piattaforma continuava a tremare, tutte le matrici incantate iniziarono a irradiare luce e una nebbia turbinante cominciò a riempire i dintorni. Molti raggi di luce verdognola uscirono dall'altare sacrificale, vorticarono e poi si fiondarono verso Meng Hao. I raggi luccicanti sembravano pieni di eccitazione e speranza mentre aspettavano che Meng Hao selezionasse uno di loro come sua Divinità del Sangue.


Alcuni emettevano aure ancora più potenti del Drago del Sangue o del Folletto del Sangue.


Ancora più difficile da descrivere fu come l'energia spirituale di questo luogo montò verso Meng Hao quando inspirò. Entrò nel suo corpo, facendo si che la sua base di Coltivazione cominciasse a ruotare. Ad ogni respiro il suo corpo cresceva più forte.


Vento e nuvole si gonfiarono e l'intera zona dell'Eredità tremò. Ovunque risuonavano tonanti boati.


Una strana sensazione crebbe dentro Meng Hao; sembrava come se l'Eredità dell'Immortale di Sangue lo stesse chiamando. La matrice incantata, la piattaforma, l'aura, tutto sembrava diverso da come era prima!


Ovviamente, le persone all'esterno nel Dominio Meridionale non potevano vedere niente di tutto ciò. Erano ora tagliati fuori da ciò che stava succedendo all'interno; neppure la più piccola immagine era visibile. L'unico che potesse vedere tutto... era Li Daoyi. Avendo intrapreso la settima matrice, era ora in piedi sulla piattaforma successiva. Il suo viso era tetro e i suoi occhi brillavano di una luce intensa. Guardò indietro verso Meng Hao fermo sulla piattaforma fuori dalla sesta matrice.


Vicino a lui c'era il Drago del Sangue lungo tremila metri posseduto dal Patriarca del Clan Li. Anche lui fissava Meng Hao, gli occhi emanavano sia gelosia sia un’espressione complessa difficile da descrivere.


“E così l'Eredità appartiene a lui...” Li Daoyi alzò la testa e proruppe in una fragorosa risata. “Non c'è nulla che ami di più nella vita che rubare le legittime Eredità altrui. Che sensazione fantastica.” La sua risata risuonò mentre si avviava verso l'ottava matrice.


Quando la risata giunse alle orecchie di Meng Hao, guardò su e una profonda illuminazione brillò nei suoi occhi. Fissò Li Daoyi con un intenso intento omicida.


Non si affrettò all'inseguimento. Invece, agitò la sua mano destra, provocando l'arretramento di tutti i raggi di luce verdognola davanti a lui. Non scelse nessuno di loro come sua Divinità del Sangue.


“Io ho solo una Divinità di Sangue!” disse a se stesso, testardo.


Non entrò nella settima matrice. Fece qualcosa che nessun partecipante aveva mai fatto attraverso l'intera storia del torneo dell'Eredità dell'Immortale di Sangue. Lui... si voltò e camminando tornò nella sesta matrice!


“Ho promesso che ti avrei trovato e ti avrei portato fuori con me.” disse tranquillamente, poi scomparve. Quando riapparve, i fulmini riempivano il cielo. Innumerevoli braccia si protendevano dalla poltiglia che copriva il suolo. In lontananza, congelata, l'immobile sagoma della gigantesca statua stava di fianco alla nera impronta dell'Antico Tempio del Destino.


Era lo stesso mondo, ma Meng Hao non era la stessa persona.


Non aveva più una Consistenza Impeccabile. Il suo Pilastro del Dao in rapida guarigione, l'aveva sospinto nel reame della leggendaria Consistenza Perfetta!


Appena mise piede nella sesta matrice volò su nell'aria, irradiando potere dalla base di Coltivazione. Prese un respiro, e tutto tremò. Tuoni e fulmini si schiantarono. Per via della sua Consistenza Perfetta, Meng Hao non poteva assorbire neppure la più piccola briciola di energia spirituale dal mondo esterno, ma questo posto era pieno di una quantità massiccia di energia spirituale che scorreva verso Meng Hao, colmandolo. Mentre respirava, poteva sentire come se lui fosse... il signore di questo mondo!


Fulmini e tuoni si scontravano nel cielo e i lunghi capelli di Meng Hao sferzavano tutt'attorno. Sollevò la mano destra e la fece ondeggiare in basso verso il suolo.


Come il palmo discese, la melma cominciò a tremare. D'improvviso le mani ghermenti smisero di muoversi e tutti gli innumerevoli volti guardarono Meng Hao. Le loro espressioni non erano più ostili, ma piuttosto colme di venerazione ed anche d'eccitazione.


All'improvviso, un'imponente spaccatura separò la terra e la poltiglia. Cresceva sempre più grande e profonda, dividendo le mani e i volti lungo il suo cammino. Meng Hao planò verso di essa.


La melma strisciò via, non osando stargli vicino, come impaurita.


Meng Hao si fiondò all'interno, sprizzando determinazione. La spaccatura cresceva sempre più larga e nel tempo di pochi respiri, Meng Hao si fermò. Anche mentre la spaccatura si allargava, lui lo vide, lì, nel profondo... un corpo.


Non era lungo trenta metri. Era il mastino, ma solo della grandezza di un palmo. I suoi occhi erano chiusi, e ciuffi di pelo erano visibili attraverso la melma che copriva il corpo. La pelliccia non era rossa ma mortalmente grigia. Non era più feroce e selvaggio. Il tenero cucciolo peloso di una volta esisteva ora solo nelle eterne memorie di Meng Hao.


Pensò a come crescendo gli corresse attorno ai piedi, emettendo gioiosi guaiti, con il pelo arruffato.


Molte immagini si rispiegarono nella sua mente. Pensò a come lui e il mastino fossero corsi in battaglia a testa bassa nella terza matrice. Pensò a come gli corresse felicemente attorno nel deserto della quarta matrice.


Pensò a come il veleno si fosse attivato, riducendolo a poco più di un mortale nella quinta matrice, e di come il mastino lo avesse protetto incurante di tutto. Pensò a come, dopo ogni battaglia, strisciando di nuovo da lui, leccandogli la mano e sdraiatoglisi accanto, vigilasse su di lui.


Aveva provato a mandarlo via ma aveva scelto di restare.


Alla fine, nella sesta matrice, aveva scelto di aiutare il suo padrone a scappare anche a costo della sua stessa vita. L'ultimo ricordo di Meng Hao era la miriade di mani che lo trascinavano via, senza dargli neppure la possibilità di leccargli la mano.


“Non ti permetto di morire qui. Non ti consento di chiudere gli occhi!” Gli occhi di Meng Hao erano iniettati di sangue. Una delle sue mani si appoggiò sul piccolo corpo del mastino. L'altra alzata verso il cielo. Il potere della sua base di Coltivazione ruggì prendendo vita. Tutto tremò quando la crepa nel Pilastro del Dao di Meng Hao fu completamente sigillata!


Il corpo di Meng Hao tremò. Percepì un'incredibile potere dentro di sé, non un potere di circolazione tra cielo e terra. Questo era un potere di circolazione in cui lui stesso formava il suo cielo e terra!


In un istante non aveva assorbito l'energia spirituale circostante, l'aveva saccheggiata!


Da questo momento in avanti, l'energia spirituale di cielo e terra poteva solo entrare nel suo corpo, non avrebbe potuto tornare indietro. Era come una ferita incurabile; l'energia spirituale persa in suo favore non sarebbe mai tornata.


Gli occhi brillavano di una luce strana e i capelli sferzavano attorno alla testa. La sua aura crebbe sempre più potente e una luce dorata emanava da tutto il suo corpo. Si morse la punta della lingua e sputò un po' di sangue; questo discese sul cadavere del mastino che fu però incapace di assorbirlo.


“La tua vita è nata dal mio sangue; sei cresciuto dall'ignoranza alla consapevolezza spirituale...” Meng Hao allungò la mano e il sangue si addensò nel suo palmo, formando un Globo di Sangue che poi spinse nel mastino, forzando il suo corpo ad assorbirlo.


Allo stesso tempo, la sua base di Coltivazione eruttò e cominciò a risucchiare tutta l'energia spirituale nella sesta matrice. Meng Hao era come un buco nero, obbligava ogni cosa a vorticare verso di lui a una velocità sorprendente.


Infinita energia spirituale si riversò dentro di lui, che poi trasferì nel corpo del mastino. Passò del tempo. La fanghiglia che copriva il terreno stava cominciando a seccarsi, le braccia e le facce cominciarono a sgretolarsi. Anche i fulmini si erano disintegrati, Meng Hao aveva assorbito il loro potere.


Il cielo si oscurò e si crepò...


In lontananza, la statua cominciò a cadere a pezzi...


L'Antico Tempio del Destino cominciò a diventare sfocato e alla fine svanì. L'intero mondo divenne mortalmente immobile. Rimasero solo Meng Hao e il mastino...


Il suo corpo si scosse. Sembrò lottare per aprire gli occhi. Poteva percepire l'aura del suo padrone. Lentamente aprì gli occhi e guardò Meng Hao.


Boom!


L'intera sesta matrice cominciò a cadere a pezzi! Meng Hao ritirò la mano. Il corpo del mastino tremava ma i suoi occhi erano pieni del fuoco della vita. Mentre il mondo si sgretolava attorno a loro, lentamente si mise in piedi!


Non era una vita vera, così non era veramente morto. Era uno Spirito del Sangue, una Divinità del Sangue e perciò... poteva rinascere!


Attraverso l'antica storia del torneo dell'Eredità dell'Immortale di Sangue, nessuna Divinità del Sangue era mai rinata. Questa... era la prima volta. La prima cosa che vide quando aprì gli occhi... fu il suo padrone, che l'aveva allevato da un cucciolo ignaro fino alla coscienza spirituale.


ROARRRR!!!


Il mastino alzò la testa ed emise un ruggito tonante. Il suo corpo si espanse rapidamente. In un batter d'occhio crebbe fino a sessanta metri di lunghezza. Gli crebbe una lussureggiante pelliccia che non era di colore rosso, ma viola!


La sua statura era come quella di una piccola montagna. Punte affilate spuntarono dai suoi arti e dalla testa sporgeva un lungo corno. I denti erano lunghi e affilati. Tutto ciò faceva apparire il mastino ancora più spaventoso e potente di prima!


Era assolutamente feroce e assetato di sangue. Era una Divinità del Sangue, fredda e senza emozione. Ma c'era una persona che poteva farlo agire come quando era piccolo, che poteva farsi leccare la mano, che gli avrebbe accarezzato la testa.


C'era solo una persona così in vita!
                                


                                



