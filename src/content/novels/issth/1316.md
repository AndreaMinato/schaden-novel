---
title: Capitolo 1316 - L'Eccelso Estraneo!
pubDate: 2025-07-07T07:32:57.673Z
tags:
    - issth
---


Capitolo sponsorizzato, ringraziamo M!
1 in coda (M),
0/1 sponsorizzazioni 1 euro a capitolo,
-Schadenfreude


La Quarta Montagna e Mare si era preparata da molto, molto tempo. Forse sarebbe più corretto dire che era sempre in uno stato di preparazione. Quasi non appena gli Estranei arrivarono, il cielo stellato della Quarta Montagna e Mare iniziò a rimbombare. Apparvero numerosi edifici, simili a palazzi dei Re Yama dell'oltretomba. Inoltre, emerse un ribollente Fiume Giallo, dall’aura devastante.


Prima ancora che gli Estranei potessero iniziare a combattere, risuonarono urla strazianti mentre subìvano pesanti perdite. Non riuscirono nemmeno a mettere piede nella Quarta Montagna e Mare!


Innumerevoli coltivatori furiosi si lanciarono fuori dalla Quarta Montagna e Mare, ruggendo di rabbia. "MORITE!!"


Tuttavia, il territorio più insolito non era la Quarta Montagna e Mare, bensì... la nona!


Quasi nello stesso istante in cui gli Estranei arrivarono lì, un raggio di luce abbagliante partì da una regione sconosciuta, espandendosi per coprire l'intera Montagna e Mare. Passò completamente attraverso i coltivatori, mentre gli Estranei furono immediatamente fatti a pezzi.


La guerra tra il Regno di Montagna e Mare e i 33 Cieli adesso ora esplosa in tutta la sua furia!


Allo stesso tempo, la volontà del Regno di Montagna e Mare si diffuse, coprendo l'intero Regno e schiacciando gli Estranei. Questi ruggirono mentre risuonavano crepitii. In quel momento, i loro corpi, le loro coltivazioni, tutto di loro fu soppresso. Quasi istantaneamente, la loro potenza combattiva si ridusse al sessanta percento!


Questo era uno degli aspetti terrificanti del Regno di Montagna e Mare. Non era solo un luogo per la graduale ripresa del Mondo Immortale. Dopotutto, era stato creato in un periodo di guerra, e quindi, ogni suo aspetto... era progettato per la battaglia!


"Regno di Montagna e Mare!!" Un ruggito furioso risuonò dal primo Cielo mentre una figura emaciata apparve, ogni suo passo faceva tremare il Regno di Montagna e Mare.


Emanava l'aura di un Eccelso, che si espandeva in tutte le direzioni e scuoteva ogni cosa!


Apparentemente, la pressione proveniente dalla volontà del Regno di Montagna e Mare aveva scarsi effetti su di lui. Sembrava molto magro all’inizio, ma avvicinandosi, aumentò di dimensioni. In un batter d'occhio, raggiunse i 300 metri, poi 3.000, e presto... 30.000 metri di altezza!


Aveva l'aspetto di una bestia malvagia, ricoperta di scaglie, con una lunga coda che si estendeva dietro di sé. Dalla sua testa sporgeva un corno che irradiava un'energia spettacolare.


Inoltre, fiamme nere gli danzavano attorno e i suoi occhi erano di un rosso acceso. Ovunque guardasse, il cielo stellato si contorceva e distorceva, e mentre fissava il Regno di Montagna e Mare, tutti gli esseri viventi tremarono, con l'eccezione delle due entità che temeva veramente!


Una di queste era nella Quarta Montagna e Mare, mentre l'altra... nell'Ottava Montagna e Mare!


Una era Ksitigarbha, e l'altra... Meng Hao!


Il motivo per cui teneva in così alta considerazione Ksitigarbha era l'energia che fluiva potentemente nella Quarta Montagna e Mare. La sua gloria rasentava quella di un Eccelso, abbastanza per scuotere i Cieli più alti e a scioccare le Montagne e Mari!


Il motivo per cui teneva in considerazione Meng Hao era per come aveva appena massacrato il Signore Bianco. Dopo tutto, il Signore Bianco... era un Estraneo del primo Cielo, uno del suo popolo!


"Insignificante Regno di Montagna e Mare!" Disse l'enorme creatura di 30.000 metri. "Il mio popolo ha da tempo dominato completamente il primo Cielo!"


"È giunto il momento, miei generali. Signore Imperiale Mandilo, Demoni Elevati, è giunto il momento... per un sacrificio di sangue!"


"Sacrificate il sangue degli Immortali del Regno di Montagna e Mare e offrite i loro fantasmi. Prendete tutta la vita in questo luogo... e riducetela in cenere!" La sua voce risuonò, riempiendo l'intero Regno di Montagna e Mare.


In risposta alle sue parole, innumerevoli Estranei fluirono dal primo Cielo dietro di lui, irradiando intento omicida mentre si spargevano nel Regno di Montagna e Mare.


Sia in quanto a coltivazione, che capacità di uccidere, questa seconda ondata di Estranei superava di gran lunga la prima. Erano chiaramente l'élite e i combattenti più potenti.


Risuonarono esplosioni in ogni direzione, scuotendo le Montagne e Mari mentre scoppiavano combattimenti ancora più feroci!


Inoltre, tre figure emersero lentamente, tre Estranei. Era impossibile distinguere se fossero maschi o femmine, essendo completamente ricoperti di scaglie. I loro occhi brillavano rossi come fuoco, e il capo tra i tre era alto ben 3.000 metri, circondato da fiamme e da fluttuazioni scioccanti, fluttuazioni che potevano essere seconde solo a quelle di un Eccelso.


Era... un Signore Imperiale!!


Un Quasi-Eccelso!


Dietro il Quasi-Eccelso c'erano altri due Estranei, anch'essi con occhi rossi brillanti e sorrisi crudeli. Le loro coltivazioni scuotevano anche Cielo e Terra; erano chiaramente dotati del potere di sei Essenze!


Uno di loro indossava un'armatura dorata, tranne che per un braccio distrutto. Questo era l'Estraneo che aveva tentato di portare via il Signore Bianco. Non appena apparve, puntò gli occhi su Meng Hao nell'Ottava Montagna e Mare, pieno di intento omicida.


Questi due non erano Eccelsi, né Signori Imperiali. Tuttavia, con sei Essenze, si trovavano all'apice del potere, e ognuno di loro poteva scatenare una catastrofe completa su qualsiasi campo di battaglia.


Il primo dei 33 Cieli era la prima terra a sigillare il Regno di Montagna e Mare. Per decine di migliaia di anni, era servito come prima barriera, e quindi, non era sorprendente che ospitasse esseri potenti come questi!


I cuori di decine di migliaia di coltivatori nelle Nove Montagne e Mari furono completamente scossi. Tutti alzarono gli occhi l'Eccelso lassù nel primo Cielo.


La sua aura era terrificante a un livello indescrivibile mentre si diffondeva attraverso il Regno di Montagna e Mare!


La sua energia poteva scuotere l’universo, come se un solo suo pensiero potesse annientare qualsiasi creatura vivente su cui posasse gli occhi.


Un'intenzione divina così potente fece persino tremare gli esperti del Dao, come se... stessero affrontando qualcosa di completamente senza eguali.


"Un Eccelso..."


"Quello è... il potere di un Eccelso..."


"I 33 Cieli... Quanti Eccelsi hanno...?"


Persino i Signori delle Montagne e Mari erano scossi. Nonostante la benedizione del potere delle Montagne e Mari, tutti rimasero così scioccati da quasi perdere la volontà di combattere.


L'Eccelso Estraneo di 30.000 metri allungò improvvisamente la mano destra e la spinse verso il Regno di Montagna e Mare. Istintivamente, il cielo stellato si riempì di suoni rimbombanti e iniziò a sfaldarsi e frantumarsi.


Il potere dell'Eccelso esplose, riversandosi verso la Quarta e l'Ottava Montagna!


Incredibilmente, stava prima inviando il suo senso divino per cercare di annientare le sue due minacce più grandi!


"Ricorda che sei stato sterminato da Eegoo. Non importa quante decine di migliaia di anni passeranno, non cambierò il mio vero nome!" Mentre la mano dell'Eccelso Estraneo scendeva, Cielo e Terra tremarono violentemente.


Il Regno di Montagna e Mare tremò, e i suoi coltivatori potevano percepire una pressione scioccante emanare dalla volta celeste, una pressione che respingeva facilmente il potere delle Montagne e Mari, per poi dirigersi direttamente verso Meng Hao.


All'interno di quella pressione c'era una volontà di sterminio che chiaramente intendeva farlo a pezzi, distruggerlo nel corpo e nello spirito.


Le pupille di Meng Hao si contrassero mentre una sensazione intensa di crisi mortale ribolliva dentro di lui. Quella sensazione di crisi incendiò la sua coltivazione, e sapeva che se fosse stato colpito da questo attacco dell'Eccelso, allora lui... sarebbe stato ucciso senza ombra di dubbio!


Fortunatamente, il potere dell’Eccelso Eegoo non era completamente concentrato sull'attaccare Meng Hao. Invece, era diviso in due parti, una su di lui, l'altra... stava precipitando verso la Quarta Montagna e Mare, verso un punto profondo tra gli innumerevoli palazzi dei Re Yama, verso una macchia di terra nera nell'oltretomba, dove una statua gigantesca di 3.000 metri sedeva a gambe incrociate.


Quella statua... era nientemeno che il Signore della Quarta Montagna e Mare, Ksitigarbha!


Era il più potente tra i Signori delle Montagne e Mari, e anche... il più forte nel Regno di Montagna e Mare sotto il livello dell’Eccelso!


Innumerevoli anime volavano attorno alla statua. Dopo tutto, la Quarta Montagna controllava l'oltretomba dell'intero regno, e quindi, il loro capo era anche il Signore dell'Oltretomba del Regno di Montagna e Mare!


Proprio mentre il potere schiacciante dell'Eccelso Estraneo si avvicinava, gli occhi della statua, apparentemente chiusi per l'eternità, si spalancarono improvvisamente. Risuonarono crepitii e fenditure si diffusero su tutta la superficie della statua mentre lentamente alzava la mano destra, per poi stendere violentemente il dito.


RUUUUUMMMMMBLLLLLLE!


Riecheggiarono enormi rimbombi il corpo di Ksitigarbha crollava strato dopo strato. Mentre si frantumava e dissipava, la pressione dell'Eccelso Estraneo si arrestò bruscamente, incapace di procedere.


La scultura si dissolse, e la vera forma di Ksitigarbha fu rivelata. Era un anziano antico, alto e vestito con un lungo abito giallo. Un’energia scioccante pulsava dal suo corpo e alzò la mano destra per eseguire un gesto di incantesimo. All'istante, la Quarta Montagna e Mare cominciò a tremare e il suono di cantilene iniziò a risuonare dal Fiume Giallo, e dagli innumerevoli palazzi dei Re Yama. Simultaneamente, il potere della Fiamma degli Antenati iniziò a convergere su Ksitigarbha.


Un boato risuonò mentre la pressione dell'Eccelso Estraneo veniva schiacciata dal colpo di dito di Ksitigarbha. Allo stesso tempo, il volto di Ksitigarbha impallidì leggermente, anche se si riprese rapidamente. Poi, i suoi occhi iniziarono a brillare di una luce strana mentre improvvisamente guardò in alto, e poi alzò la mano destra verso il cielo.


"Essere colpiti, ma non colpire a nostra volta?" Disse freddamente. "Non è il Dao di Ksitigarbha." La sua voce vibrava con un ritmo strano, e mentre le parole lasciavano la sua bocca, spinse la mano verso l’alto.
Immediatamente, i palazzi dei Re Yama e il Fiume Giallo, insieme al potere illimitato della Fiamma degli Antenati, ruggirono, trasformandosi in un'enorme palmo che si lanciò verso il cielo stellato per afferrare l'Eccelso Estraneo!


Non importava che avesse una potente coltivazione, o che fosse un Eccelso. Come poteva Ksitigarbha non contrattaccare? Una volta lanciato un attacco, significava che era giunto il momento di sguainare le spade!


"Mmh?" Gli occhi dell'Eccelso Estraneo si spalancarono mentre guardava verso la Quarta Montagna. "Lui stesso brandisce il potere di un Sovrano del Dao... ma convergendo decine di migliaia di anni di Fiamma degli Antenati, in effetti può scatenare... la potenza di un Signore Imperiale..."


Proprio mentre l'Eccelso Estraneo era sconvolto dallo shock, nell'Ottava Montagna e Mare, la potenza dell'Eccelso continuava a premere su Meng Hao. Con gli occhi che brillavano intensamente, Meng Hao alzò entrambe le mani verso il cielo, evocando il Ponte dell'Eccelso. Il suo senso divino esplose anche con l'ottanta percento del potere di un Eccelso. Un potere che scuoteva il Cielo e faceva tremare la Terra si scontrò con la pressione del nemico, respingendola.


Quando si scontrarono, un enorme boato risuonò come un tuono. Il cielo stellato tremò, persino oscurandosi a causa della luce accecante del Ponte dell'Eccelso. Allo stesso tempo, si potevano vedere numerose figure attraversare il ponte, da cui si potevano percepire aure terrificanti!


L'Eccelso Estraneo era completamente e assolutamente scioccato.


Dovette ammettere di aver sottovalutato il Regno di Montagna e Mare. Aveva inizialmente previsto di poter annientare entrambi gli avversari contemporaneamente, solo per scoprire che uno era più scioccante dell'altro!


