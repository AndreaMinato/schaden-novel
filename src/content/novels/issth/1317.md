---
title: Capitolo 1317 - L’Intento omicida di un Eccelso!
pubDate: 2025-07-07T07:32:57.675Z
tags:
    - issth
---


Capitolo sponsorizzato, ringraziamo M!
0 in coda (M),
0/1 sponsorizzazioni 1 euro a capitolo,
-Schadenfreude


L’improvvisa apparizione del Ponte lasciò sbalordito l'Eccelso Estraneo; in effetti, lo riconobbe! Quando era accaduta la grande catastrofe, non era ancora al livello di Eccelso e quindi non aveva avuto un ruolo significativo negli eventi. Tuttavia, aveva già visto quel ponte in passato, quando era stato distrutto da un attacco del potentissimo Nove Sigilli e del suo Regno di Montagna e Mare.


Anche solo ripensare a quella guerra dura lo faceva tremare. Anche se Nove Sigilli era stato annientato nel corpo e nello spirito già da tempo, solo ricordarlo lasciò scosso l’Eccelso Estraneo.


All’epoca non lo aveva capito, ma in seguito si era reso conto che se Nove Sigilli avesse voluto abbandonare il Reame Immortale degli Eccelsi, nessuno avrebbe potuto impedirglielo.


In realtà, le due terribili fazioni che combatterono nella guerra di anni fa non sarebbero state in grado di compiere un’impresa del genere, almeno non senza scatenare le loro Anime Ancestrali. Tuttavia, il prezzo da pagare per un’azione del genere era così alto che persino quelle due potenze avrebbero faticato a sostenerne i costi.  


Eegoo guardò il Ponte del Eccelso e le figure su di esso pieno di emozioni contrastanti. Quelle figure erano scioccanti, ma ciò che lo sbalordì di più fu il potere del senso divino di Meng Hao.


Tuttavia… nemmeno il senso divino di Meng Hao pari all’ottanta percento della sua potenza lo fece vacillare.


Stava tremando e spalancando gli occhi… perché aveva percepito qualcosa nel senso divino di Meng Hao… Aveva percepito… fluttuazioni familiari!!


Quelle fluttuazioni gli fecero battere il cuore all’impazzata e gli annebbiarono la mente!


"Nove Sigilli… Quelle sono le fluttuazioni di Nove Sigilli. Questo uomo… è il successore di Nove Sigilli!" Eegoo si sentì folgorato. Alzò la mano, inviando il potere dell’Eccelso per respingere l’enorme mano evocata da Kṣitigarbha. Poi, intento omicida brillò nei suoi occhi mentre rivolgeva la sua attenzione all’Ottava Montagna e Mare.


Non avrebbe mai permesso che comparisse un altro Eccelso Nove Sigilli!!


Gli Eccelsi a 9-Essenze come quello erano infinitamente superiori al suo livello alle 7-Essenze. Sebbene potessero essere definiti entrambi Eccelsi, la differenza tra loro… era ancora più drammatica della differenza tra Sovrani del Dao a 4-Essenze e quelli a 6-Essenze!


"Questo ragazzo deve morire! Se non lo uccido, potrebbe diventare il secondo Nove Sigilli. Potrebbe… potenzialmente sterminare tutti i 33 Cieli!" L’Eccelso Estraneo era scosso mentre stendeva la mano e faceva un gesto di pizzicamento feroce verso l’Ottava Montagna e Mare. La sua coltivazione divampò, scatenando tutto il suo potere da Eccelso!


L’Ottava Montagna e Mare tremò, e tutti i coltivatori presenti, compresi gli Estranei, cominciarono a sanguinare dagli occhi, orecchie, nasi e bocche, mentre sentivano un’intensa pressione gravare su di loro.


A quanto pare, questo Eccelso Estraneo era persino disposto a sacrificare la vita della sua gente per eliminare Meng Hao. Stava tentando di schiacciare il cielo stellato dell’Ottava Montagna e Mare, e tutte le creature viventi al suo interno!


Tuttavia, fu in quel momento che un raggio di luce bianca partì dalla Nona Montagna e Mare. Divise la volta celeste come una cascata bianca mentre si alzava, sibilando nell’aria verso l’Estraneo alto 30.000 metri. Quando raggiunse la sua mano, esplose, facendo immediatamente rimbalzare all’indietro la mano del Eccelso Estraneo!


"Ti stavo aspettando!" La voce apparteneva a una donna ed era fredda come il ghiaccio. Non era altri che… L’Eccelsa Sogno del Mare!


L’Eccelso Estraneo Eegoo alzò lo sguardo e i suoi occhi traboccavano di intento omicida. "Sogno del Mare!! Sei riuscita a rimanere in vita grazie a una magia segreta tutti questi anni, ma le tue Essenze sono state distrutte. La tua coltivazione non è nulla rispetto a un tempo. Se ti forzerai a combattere, non farai che accelerare la tua morte. Se avessi evitato di resisterci, ti avrei lasciata stare. Dopotutto, la distruzione del Regno di Montagna e Mare non ti riguarda. Eppure, osi ancora attaccarmi?!"


L’Eccelsa Sogno del Mare apparve in lontananza, avanzando lentamente. Con voce fredda, disse: "Quando ho realizzato il mio Dao, tu non eri altro che una formica.”


"In seguito, quando ero una Sovrana del Dao, ti ho incontrato morente, e ti sei inginocchiato supplicandomi di impedirti di essere risucchiato nel ciclo della reincarnazione.”


"Dopo che sono diventata un’Eccelsa, non hai esitato a portare alla rovina il tuo clan, tutto pur di ottenere un Fiore dell’Imperatore Celeste. Perché? Per adularmi nella speranza che ti avrei dato la magia necessaria per raggiungere il livello di Signore del Dao.”


"E ora tu, un membro della tribù dei Draghi Wyrm, osi mostrare le zanne davanti a me?"


L’Eccelso Estraneo cambiò espressione in risposta alle parole fredde di Sogno del Mare. Ogni frase che usciva dalla sua bocca sembrava riportare alla luce brutti ricordi nell’Estraneo, intensificando l’intento omicida nei suoi occhi.


"Se vuoi morire," disse Eegoo, "accontenterò il tuo desiderio!" L’Eccelso Estraneo sapeva che, grazie all’interferenza di Sogno del Mare, uccidere Meng Hao era ormai impossibile. Inoltre, nonostante le parole di disprezzo che le aveva rivolto, aveva ancora paura di lei.


Dopotutto, quando era ancora solo un bambino, Sogno del Mare era una delle Eccelse del Reame Immortale. Aveva una posizione davvero prestigiosa e poteva scatenare incredibili abilità magiche così superiori alle sue da essere assolutamente incomparabili.


Risuonò un rimbombo e lui e l’Eccelsa Sogno del Mare iniziarono a combattere nella volta celeste lontana sopra il regno!


La loro lotta fece tremare il mondo intero, l’aria lampeggiò di colori e il cielo stellato si incupì.


Quasi nello stesso momento, gli occhi del Signore Imperiale Estraneo si allontanarono da Meng Hao e si concentrarono sulla Quarta Montagna. Sbuffando freddamente, si trasformò in un raggio di luce e avanzò!


Il suo obiettivo era Kṣitigarbha, che era in grado di brandire il potere di un Signore Imperiale!


Mentre si avvicinava, Kṣitigarbha alzò lo sguardo, e l’illimitato potere della Fiamma d’Incenso si trasformò in un enorme vortice, che si diresse verso il Signore Imperiale Estraneo, avvolgendolo all’istante.


Risuonarono boati scioccanti mentre i due iniziavano a combattere!


Quanto ai rimanenti Sovrani del Dao Estranei, i loro occhi rivelarono una luce brutale.


Uno di loro, quello nell’armatura dorata, disse lentamente: "Questo ragazzino dell’Ottava Montagna e Mare è mio!"


L’altro rise, poi chiuse gli occhi, dopodiché il suo corpo si contorse e si distorse, diventando cinque flussi separati di fumo verde che si diressero in cinque direzioni diverse attraverso il vuoto.


Le destinazioni di quelle scie erano: la Prima, Seconda, Terza, Ottava e Nona Montagna!


I loro obiettivi non erano coltivatori ordinari, ma piuttosto… i Signori delle Montagne e dei Mari!


Sorprendentemente, stava usando il suo stesso potere per combattere simultaneamente contro cinque Signori di Montagna e Mare!


Riecheggiarono rimbombi dalle cinque montagne mentre potenti tecniche magiche esplodevano all’improvviso.


Il Sovrano del Dao Estraneo nell’armatura dorata era quello che si era già scontrato con Meng Hao, pochi momenti prima. Si leccò le labbra e intento omicida brillò nei suoi occhi mentre fissava lo sguardo verso la posizione di Meng Hao all’interno dell’Ottava Montagna e Mare. Non era sicuro del perché il suo onorabile capo Eccelso volesse uccidere proprio Meng Hao, ma non gli importava. Considerando che la sua coltivazione era al livello di Sovrano del Dao, abbattere qualcuno al livello di 5-Essenze, anche se al picco, non sarebbe stato molto difficile.


La cosa che gli importava di più era che Meng Hao aveva ucciso il suo giovane membro della tribù, il Signore Bianco, che aveva reso contributi eroici al primo Cielo!!


A causa di tutti i meriti del Signore Bianco, la tribù aveva già predisposto di risvegliare la sua stirpe non appena fosse tornato, permettendogli di arrivare al livello di Sovrano del Dao. Si erano perfino preparati a nominarlo Anziano.


Ma prima che ciò potesse accadere, era stato ucciso proprio davanti al Sovrano del Dao Estraneo nell’armatura dorata.


Questo Estraneo voleva solo uccidere Meng Hao, e quel desiderio stava diventando sempre più forte. L’unica cosa a cui doveva fare attenzione era il terrificante senso divino di Meng Hao, ma ormai aveva già preso precauzioni.


Sorridendo, avanzò, poi menò un fendente verso il cielo stellato, frantumandolo mentre si avvicinava all’Ottava Montagna e Mare, esplodendo di intento omicida.


"Allora, come vuoi morire, ragazzino? Ti lascerò decidere."


Il Sovrano del Dao Estraneo rise sinistramente mentre accelerava. Da lontano, sembrava una stella cadente dorata, che trafiggeva il cielo stellato in direzione di Meng Hao.


Una luce strana apparve negli occhi di Meng Hao; il suo sangue stava già pompando. La sua coltivazione eruttò mentre avanzava. Un passo. Due passi. Tre passi… In un batter d’occhio, il Sovrano del Dao Estraneo era su di lui, ma a quel punto aveva già fatto sette passi.


Quando completò il settimo passo, la sua energia scoppiò, aumentando esponenzialmente. Allo stesso tempo, il suo senso divino si scatenò e il Ponte dell’Eccelso emise dei rimbombi. Poi, l’Arma Demoniaca Tombasolitaria apparve improvvisamente nella sua mano destra!


Il potere del corpo fisico di Meng Hao si concentrò sulla lancia, insieme all’energia della sua coltivazione e delle tecniche magiche. Quei rimbombi sembrarono congelare il cielo stellato e l’intento omicida si concentrò.


"Non male…" Disse il Sovrano del Dao Estraneo, con le pupille che si restringevano. All’improvviso, aprì la bocca e ruggì, emettendo ondate sonore mostruose. Sorprendentemente, l’immagine di un gigante si manifestò dietro di lui. Anche il potere di sei Essenze eruppe, formando una tempesta. Allo stesso tempo, una statua apparve tra le sue mani.


Quella scultura raffigurava una lucertola e, non appena fu rivelata, un’aura strana eruppe e iniziò a sopprimere il senso divino di Meng Hao!


Ci volle solo un momento perché il suo senso divino passasse dall’ottanta percento del potere di un Eccelso, alla metà!


Poi, la tempesta di vento iniziò a contrattaccare il potere della lancia di Meng Hao.


RUUUUUUMMMMBLLLLE….


Il rumore squarciò il cielo stellato. Dopo aver estinto cinque Lampade dell’Anima, Meng Hao potevano scatenare un potere incredibile che era solo a un passo dal livello di 6-Essenze. Tuttavia, quando affrontava un vero coltivatore di 6-Essenze, semplicemente non era abbastanza!


Mentre il suo senso divino veniva soppresso, la sensazione di crisi mortale nel suo cuore divenne più intensa.


Il Ponte dell’Eccelso crollò e l’Arma Demoniaca Tombasolitaria rimbalzò all’indietro. Sangue schizzò dalla bocca di Meng Hao mentre il contraccolpo scuoteva la sua coltivazione, disperdendola. Il suo corpo fisico fu squarciato brutalmente, facendo volare sangue e interiora.


La tempesta di Essenza attorno al Sovrano del Dao Estraneo si indebolì un po’. Anche se era riuscito a sopprimere l’attacco di Meng Hao poco prima, aveva dovuto dare il massimo per farlo. Questo era particolarmente vero a causa della bizzarra Arma Demoniaca Tombasolitaria, che lo fece aggrottare le sopracciglia.


Fece un passo avanti, scomparendo per apparire di fronte al gravemente ferito Meng Hao. Gli occhi luccicanti di una luce crudele, non tentò di ucciderlo, ma invece spalancò la bocca e si avventò sulla testa di Meng Hao.


"Ti divorerò e assorbirò il tuo potere!" Una luce bizzarra brillò negli occhi dell’Estraneo dall’armatura dorata. Tuttavia, nello stesso momento in cui le sue fauci stavano per agganciarsi a Meng Hao, gli occhi di Meng Hao improvvisamente brillarono. Sebbene le sue ferite fossero sembrate gravi, la combinazione dello Strato Eterno e dell’Inno Eterno dell’Imperatore Verde si trasformò in qualcosa simile a una magia segreta immortale e inarrestabile! Si riprese quasi all’istante!


Poi, strinse la mano a pugno e iniziò a colpire il Sovrano del Dao Estraneo!


Pugno dello Sterminio della Vita!


Pugno del Supplizio!


Pugno dello Sterminio degli Dei!!


BOOOOOOOOOMMMM!


Le tre mosse colpirono il Sovrano del Dao Estraneo, che non si aspettava che Meng Hao avesse una magia segreta che gli permettesse di riprendersi così rapidamente. I suoi occhi si spalancarono, ma era troppo lento per evitare i colpi successivi di Meng Hao.


Sangue schizzò dalla sua bocca mentre veniva scaraventato all’indietro. Furioso, stava per contrattaccare, ma sfortunatamente, non conosceva lo stile di combattimento di Meng Hao. Una volta che Meng Hao otteneva l’iniziativa… non la lasciava mai andare!

