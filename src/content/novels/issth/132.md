---
title: Capitolo 132 – Il Pilastro del Dao Perfetto!
pubDate: 2025-03-17T11:17:34.783Z
tags:
    - issth
---


Meng Hao emerse sulla piattaforma, e dietro di lui, la sesta matrice collassò completamente distrutto. Se gli spettatori nel mondo esterno l'avessero visto, sarebbero rimasti esterrefatti.


Nell'intera storia del torneo dell'Eredità dell'Immortale di Sangue, mai prima d'ora una matrice incantata era stata distrutta!


Ma non si fermò lì... Non solo la sesta matrice si sbriciolò: più indietro, anche la prima matrice cominciò a tremare. Con un botto, si infranse e appena lo fece, imponenti quantità di energia spirituale si riversarono fuori.


Questa volò immediatamente verso Meng Hao e il mastino, entrambi l'assorbirono. L'infinita energia spirituale strimpellò all'interno di Meng Hao.


In quell'istante, il suo secondo Pilastro del Dao si condensò. Era Perfetto, senza la minima crepa visibile. Un secondo Pilastro del Dao Perfetto! La base di Coltivazione di Meng Hao montò con impeto esplosivo.


Un'aura profondamente potente emanava da Meng Hao, il suo corpo emise un lampo di luce. Dietro di lui, la seconda matrice come anche la terza cominciarono improvvisamente a cadere a pezzi. Sembrava la fine del torneo dell'Eredità dell'Immortale di Sangue: non sarebbe andato oltre l'ottava edizione.


Meng Hao alzò la testa e guardò alla settima matrice. I suoi occhi emanavano intento omicida mentre metteva piede nella settima matrice.


Il mastino alzò la testa e ruggì, poi si mutò in un raggio di luce e seguì Meng Hao.


Dentro la settima matrice vi era una tomba enorme con sopra inscritti tre impressionanti caratteri rosso sangue.


Tomba dei Cieli!


Appena Meng Hao fece un passo all'interno, la Tomba dei Cieli iniziò a scuotersi. Delle crepe apparvero sulla bara di legno al suo interno e le innumerevoli ossa bianche cominciarono a polverizzarsi. Un vapore nero fuoriusciva dalla bandiera rovinata.


Boom!


Nel momento in cui la Tomba dei Cieli esplose, come l'eruzione di un vulcano, echeggiò un enorme boato. La bandiera a tre sezioni volò in alto, svolazzando in aria ed emettendo un potere tale che immediatamente portò Meng Hao a osservarla con gli occhi socchiusi. In un attimo, era scomparsa, innalzandosi fuori dalla settima matrice e volando direttamente verso l'altare oltre la nona matrice e il trono. Volò oltre il cadavere che indossava la maschera senza volto, trasformandosi in tre capelli bianchi sulla chioma del cadavere.


In quel momento, la settima matrice si sbriciolò di fronte agli occhi di Meng Hao. Vaste quantità di energia spirituale saettarono verso di lui.


Questa quantità quasi indescrivibile di energia spirituale causò, in Meng Hao, l'inizio dell'apparizione del terzo Pilastro del Dao. Avanzò fino a fermarsi sul pilastro della settima matrice. Dietro di lui, la seconda, la terza e la quarta matrice caddero in pezzi. La strada alle spalle era scomparsa. Solo la quinta matrice rimaneva dietro di lui e anch'essa mostrava segni di cedimento.


Molte matrici erano collassate, spedendo fuori una densa energia spirituale, la quale formò una foschia che coprì il cielo della zona dell'Eredità. La foschia cominciò a turbinare in un vortice, nel cui centro esatto non vi era altri che Meng Hao!


Dalla distanza, la vista non era meno incredibile.


Meng Hao risucchiò l'energia spirituale, così come il mastino.


La base di Coltivazione dell'uomo e del cane si innalzò. I freddi occhi di Meng Hao erano fissi in avanti, verso l'ottava matrice. Sebbene la figura fosse sfocata era ovviamente Li Daoyi, la cui testa si era voltata a osservare Meng hao.


“Come può distruggere le matrici così in fretta!?” il cuore di Li Daoyi tremava. Sapeva che Meng Hao era il successore designato dell'Eredità, ma era comunque completamente stupito.


Il Drago del Sangue ruggì. “Le matrici stavano aspettando il suo arrivo. Si stanno tutte distruggendo per fargli strada. Ma l'Immortale del Sangue è morto. Finché sarai abbastanza veloce l'Eredità sarà tua!”


Una fredda luce brillò negli occhi di Li Daoyi e immediatamente avanzò nella nona matrice.


“Forse l'Eredità ti appartiene...” disse, “ma ci sono io ora, te la strapperò dalle mani!”


Vedendo entrare nella nona matrice Li Daoyi e il Drago del Sangue, che sembrava ansioso, l'istinto omicida di Meng Hao brillò luminoso. Senza esitazione si fiondò verso l'ottava matrice, seguito dal mastino.


Come entrarono, un ululato terrificante emerse dagli abissi dell'ottava matrice. Era confuso e disordinato, come se innumerevoli anime stessero piangendo tutte assieme sia con speranza che eccitazione. Come il suono echeggiò, il mondo dell'ottava matrice iniziò a cadere a pezzi.


La matrice si stava autodistruggendo, questo era un comando mistico lasciato indietro dall'Immortale del Sangue prima di morire. Uno dei suoi comandi era che la prima persona a giungere di fronte a lui avrebbe acquisito l'Eredità. Tuttavia, un altro comando era che se una persona rifiutata dai Cieli fosse apparsa, le nove matrici sarebbero collassate, trasformandosi in energia spirituale per aiutarlo ad acquisire l'Eredità.


L'istante in cui l'ottava matrice si ruppe, un'imponente energia spirituale si affrettò verso Meng Hao e il mastino, che alzò la testa e ruggì. La sua base di Coltivazione era appena passata dalla Formazione del Nucleo all'Anima Nascente!


Il corpo crebbe fino a trecento metri di lunghezza, sembrando ancora più feroce di prima. Il mastino dal pelo viola ruggì, facendo tremare tutto quanto. Il corpo emanava un potere senza precedenti, difficile anche solo da descrivere!


Allo stesso tempo, il terzo Pilastro del Dao di Meng Hao si era formato per più di metà, e continuava a condensarsi. Come mise un piede sulla piattaforma oltre l'ottava matrice, la quinta matrice si disintegrò.


Non erano rimaste piattaforme dietro di lui. Non c'erano più matrici incantate. C'era solo una densa energia spirituale, che formava un mare nebbioso che avviluppava completamente la zona dell'Eredità.


Davanti a Meng Hao c'era la nona matrice, in cui vi era Li Daoyi, aiutato dal Drago del Sangue. Tuttavia, non era ancora emerso!


“Li Daoyi!” l'intento omicida di Meng Hao salì fino ai cieli. Il suo mastino allo stadio dell'Anima Nascente lo seguì e lui si affrettò nella matrice finale.


Nell'istante in cui entrò, la piattaforma collassò. Tuttavia, nello stesso momento, Li Daoyi emerse dalla Nona Matrice!


Appena lo fece tossì sangue. Il Drago del Sangue sembrava tormentato. Ovviamente il loro rapido passaggio attraverso la nona matrice era avvenuta a un caro prezzo per il Drago del Sangue posseduto dal Patriarca del Clan Li, vecchio di quattromila anni.


“Il fatto che il successore designato dell'Eredità sia qui è una buona cosa. La matrice incantata si è indebolita, rendendo più facile passarci attraverso. Daoyi, ascendi all'altare sacrificale! Quando sarai di fronte all'Immortale del Sangue diventerai il successore della seconda generazione!” Il Drago del Sangue ruggì, un'espressione di eccitazione e aspettativa senza precedenti gli copriva il volto. Se Li Daoyi avesse acquisito l'Eredità, poi lui sarebbe potuto entrare nel tesoro dell'Immortale e divenire l'Arma Spirituale. Poi, non sarebbe più morto!


Una risata eccitata fuoriuscì dalla bocca di Li Daoyi.


“Questa Eredità è mia!” gridò, ridendo forte, il volto selvaggio e crudele. Il Clan Li aveva pagato un alto prezzo per questa Eredità, e lui era stato nominato per ottenerla. In passato, aveva davvero creduto di essere la persona destinata a ricevere l'Eredità.


Ma poi Meng Hao era apparso, e il Patriarca aveva detto ciò che aveva detto. Le matrici incantate avevano cominciato a collassare, senza che Meng Hao le colpisse una sola volta. Li Daoyi non poteva negare che questo Coltivatore senza nome fosse il vero successore designato.


Ma rifiutava di arrendersi. Rifiutava di rassegnarsi alla verità. Gliel’avrebbe sottratta!


“Prenderò l'Eredità e ti ucciderò!” rise Li Daoyi. “Ti porterò via il tuo destino!” Balzò avanti, schizzando dritto verso l'imponente altare verdastro.


Dentro la nona matrice era tutto nero. Sembrava non esserci una fine. Sepolto in profondità nel terreno c'era uno scheletro. Lo scheletro guardò in su e nei suoi occhi vuoti apparve una luce bruciante. Sembrava essere il fuoco della speranza che perforava la terra fino a raggiungere Meng Hao.


“L'Eredità dell'Immortale di Sangue ha aspettato innumerevoli anni che apparisse quella persona...” lo scheletro mormorò debolmente. “Spero che alla fine, tu possa evitare il sentiero senza ritorno che ha percorso il mio Signore...” La luce nei suoi occhi svanì lentamente nel nulla. Il corpo si trasformò in cenere.


Con questo, la nona matrice sussultò, per poi spaccarsi in innumerevoli pezzi. Di nuovo, un'enorme quantità di energia spirituale si riversò in Meng Hao. Questo causò la completa apparizione del terzo Pilastro del Dao!


Un terzo, perfetto Pilastro del Dao!


Meng Hao aveva ora raggiunto l'apice dello stadio iniziale della Stabilità della Consistenza! Il suo Senso Spirituale crebbe rapidamente, molto oltre ciò che si vedeva comunemente nella tarda Stabilità della Consistenza!


Con un Pilastro del Dao in più, sarebbe stato allo stadio intermedio della Stabilità della Consistenza. Detto ciò, sebbene non fosse allo stadio intermedio della Stabilità della Consistenza, la sua Consistenza Perfetta lo rendeva così forte che avrebbe potuto schiacciare facilmente qualcuno nella media Stabilità della Consistenza. Anche Coltivatori della tarda Stabilità della Consistenza con consistenze Spezzate o Crepate non erano alla sua altezza.


Una volta che Meng Hao avesse formato il suo quarto Pilastro del Dao e raggiunto lo stadio intermedio della Stabilità della Consistenza, i soli Coltivatori alla Stabilità della Consistenza dell'intero Dominio Meridionale qualificati ad affrontarlo, sarebbero stati coloro che, completato il Grande Cerchio della Stabilità della Consistenza, fossero stati prossimi alla Formazione del Nucleo.


Persone del genere venivano istruite dalle varie Sette e Clan per essere i loro discepoli più potenti. Tali esperti erano chiamati... Figli del Dao!


Perlopiù avevano tutti Consistenze Impeccabili, e per via delle loro abilità in battaglia, basi di Coltivazione e vari pizzichi di fortuna, erano i massimi esperti del loro stadio. Sì, questi erano i Figli del Dao del Dominio Meridionale!


Li Daoyi era un Figlio del Dao del Clan Li. Wang Lihai era stato anche lui un Figlio del Dao. Queste erano persone che potevano surclassare i Prescelti. All'interno di ogni Clan e Setta c'era un solo Figlio del Dao per livello!


Nell'istante in cui il terzo Pilastro del Dao di Meng Hao apparve, lui camminò sulla piattaforma fuori dalla nona matrice. Sopra l'altare verdastro, seduto sul trono di pietra, vi era un cadavere. Lentamente alzò la testa e guardò... Li Daoyi!


La mano si alzò per afferrare la maschera sul suo volto. Poi, cominciò a togliersela!
                                


                                



