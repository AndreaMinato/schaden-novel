---
title: Capitolo 1326 - Entrare nella Valle della Tomba Divina!
pubDate: 2025-07-30T15:15:57.193Z
tags:
    - issth
---

Capitolo sponsorizzato, ringraziamo M!
4 in coda (M),
0/1 sponsorizzazioni 1 euro a capitolo,
-Schadenfreude


"Fratello Meng, vorrei chiederti... di permettermi di entrare con te nella Valle della Tomba Divina!"


"Non considerarmi un peso; puoi anche ignorarmi. Chiedo solo... di farmi entrare. Una volta lì, potremo separarci e io cercherò la mia fortuna da solo!"


"Questa è la mia scelta, quindi non dovrai preoccuparti della mia sopravvivenza, Fratello Meng. Non influenzerò il tuo Karma. Io, Yuwen Jian... voglio solo un'opportunità per trovare la mia strada!"


"Se sopravvivrò, bene. Se morirò, non importa... Sono nato nel Regno di Montagna e Mare, e qui sono cresciuto. Darò il mio sangue, la mia coltivazione, tutto di me... per ripagare quel debito!" Il sorriso amaro di Yuwen Jian era pieno di follia. Le sue esperienze recenti nella Settima Montagna e Mare erano centinaia di volte più tragiche di quanto Meng Hao avesse visto finora.


Aveva assistito alla distruzione di tre pianeti e alla morte di innumerevoli creature. Aveva osservato una setta dopo l’altra essere sterminata dagli Estranei.


Aveva persino visto persone divorate vive.


Di tutta la sua famiglia, del suo clan e della sua setta... era l’unico sopravvissuto. Perciò, ora viveva solo per la vendetta!


Meng Hao osservò Yuwen Jian in silenzio per un momento, poi si voltò per andarsene.


"Tieniti al passo allora." Disse. Quindi si trasformò in un raggio di luce che sfrecciò via. Era chiaro che non aveva intenzione di infiltrarsi furtivamente, ma di combattere apertamente.


Dopotutto, questo era il Regno di Montagna e Mare, non il primo Cielo degli Estranei!


RUMBLE!


Nel momento in cui Meng Hao si lanciò nella mischia, Yuwen Jian iniziò a crescere rapidamente di dimensioni. Sembrava che dentro di lui scorresse un po’ di sangue divino, che potenziava il suo corpo fisico in modo impressionante.
Sorprendentemente, ci volle solo un istante affinché si trasformarsse in un enorme gigante che seguì Meng Hao nella battaglia.


Due uomini, due coltivatori della Cerchia, due raggi di luce che si scagliarono come spade sguainate. Rimbombi echeggiarono mentre i due irrompevano nella formazione magica degli Estranei.


Il potere di coltivazione di Meng Hao era tale che solo i Sovrani del Dao potevano sperare di contrastarlo. Non appena iniziò a combattere, orde di Estranei uscirono dai cubi neri per attaccarlo.


Nel frattempo, dai cubi si sprigionarono ondate di senso divino che si riversarono su di lui.


Più lontano, tre aure sconvolgenti a 5-Essenze virarono istantaneamente verso Meng Hao per ostacolarlo.


Meng Hao emise un freddo sbuffo. Intento omicida brillò nei suoi occhi mentre osservava gli Estranei avanzare con espressioni feroci e arie assassine. Con un gesto della manica, evocò il Ponte dell’Eccelso, che si abbatté su di loro.


Immediatamente, risuonarono urla strazianti e lo spazio stellare attorno a Meng Hao si frantumò. Quel singolo attacco schiacciò tutto sul suo cammino.


Non meno di mille Estranei erano stati polverizzati all’istante, i loro corpi distrutti, le loro Divinità Nascenti annientate.


Tutti gli altri Estranei che assistettero alla scena sussultarono e sbiancarono. Iniziarono subito ad indietreggiare, terrorizzati.


"Un... Un Sovrano del Dao!!"


"Dannazione! Nel Regno di Montagna e Mare, i Sovrani del Dao dovrebbero essere rari come piume di fenice o corna di qilin. Come può essercene uno qui!?"


"Perché i due venerabili Sovrani del Dao del nostro primo Cielo non sono venuti a fermarlo!?!?"


Gli Estranei, atterriti, non osarono avvicinarsi ulteriormente. Anzi, si scansarono per farlo passare. Quanto a Yuwen Jian, nonostante avesse un’opinione altissima di Meng Hao e avesse già visto cosa aveva fatto agli Estranei che attaccavano il pianeta Gabbia della Tigre, rimase ugualmente sconvolto.


Guardando la schiena di Meng Hao che apriva la strada, Yuwen Jian realizzò che, sebbene non fosse fisicamente imponente... c’era qualcosa di straordinario in lui.


Era come se... la guerra per il Regno di Montagna e Mare... non dovesse necessariamente concludersi con la loro distruzione!


Tuttavia, mentre gli Estranei si ritiravano, i sensi divini provenienti dai cubi neri si fusero in un’onda poderosa che si scagliò contro Meng Hao.


Questa convergenza di volontà era così potente che persino un Sovrano del Dao avrebbe esitato di fronte a essa. Si trasformò in un volto enorme che riempì lo spazio stellare e si avventò su Meng Hao come per divorarlo.


"Che importa se sei un Sovrano del Dao, sparisci!!" La voce che risuonò non era di un singolo Estraneo, ma l’unione di centinaia di loro!


Il suono echeggiò, facendo tremare il vuoto, schiacciando tutto con una volontà di sfida totale.


"Vattene via!" Urlarono le voci unite degli Estranei. Gli occhi degli altri Estranei che osservavano da lontano brillarono, mentre aspettavano che Meng Hao perdesse slancio e fosse costretto a ritirarsi.


L’espressione di Meng Hao era calma, ma i suoi occhi luccicarono freddamente. Fu allora che la sua stessa volontà divina esplose, trasformandosi in un pugno gigantesco che sferrò un colpo micidiale!


BOOOOMMMMMM!


Il pugno colpì il volto, frantumandolo in mille pezzi e provocando un boato che scosse il mondo.


Risuonarono crepitii mentre fenditure serpeggiavano per il cielo stellato. Sembravano draghi che si irradiavano in ogni direzione e, quando raggiunsero gli Estranei, si levarono urla strazianti. Non ebbero nemmeno il tempo di fuggire e molti di loro furono squarciati all’istante.


Nel frattempo, grida strazianti riecheggiarono dai centinaia di cubi neri, che cominciarono a crepitare e a sgretolarsi, portando con loro anche i coltivatori all’interno


Da lontano, era una scena assolutamente sconvolgente!


Altri sussulti si levarono mentre i sopravvissuti si ritiravano ulteriormente, tremanti di terrore. Prima di arrivare nel Regno di Montagna e Mare, si erano considerati superiori a tutti e avevano guardato dall’alto in basso gli abitanti di questo piano. Avevano aspettato con impazienza di iniziare a massacrarli per divertimento.


Ma dopo aver assistito alle capacità combattive terrificanti di Meng Hao, dentro di loro si risvegliarono lentamente ricordi ancestrali, sigillati nelle ossa e nascosti nelle loro anime.


Ricordi di come i loro antenati fossero stati conquistati dal Reame Immortale degli Eccelsi.


Meng Hao si guardò intorno con freddezza. Data l’enorme quantità di Estranei presenti, sarebbe stato difficile ucciderli tutti, anche con il suo attuale livello di coltivazione. Tuttavia, ovunque il suo sguardo cadesse, i nemici indietreggiavano tremanti.


Con un freddo sbuffo, avanzò di nuovo, e questa volta nessuno osò ostacolarlo. Si scansarono tutti per farlo passare, ma non appena li superava, si sarebbero riorganizzati dietro di lui. Era come se Meng Hao fosse circondato da un enorme cerchio di spazio vuoto.


Nonostante fosse chiaramente accerchiato, erano gli Estranei a essere terrorizzati, non lui.


Yuwen Jian seguì Meng Hao da vicino, il sangue che gli ribolliva per l’eccitazione.


Mentre procedeva, Meng Hao alla fine trovò un altare fatiscente. Sembrava antico, come se avesse resistito a innumerevoli anni di tempo, lasciandolo corrotto e in rovina.


Non era completo, rimaneva solo il 70% della struttura originale. Eppure, lo spazio stellare attorno a esso tremava e si distorceva, emanando fluttuazioni dalla pressione incredibile.


Gradualmente, divenne chiaro che… doveva essere un’entrata che conduceva in un’altra dimensione.


Era evidente che in precedenza l’altare non fosse esposto così. Dovevano esserci incantesimi restrittivi e altri ostacoli, ma gli Estranei, una volta arrivati, avevano ripulito l’area, lasciando l’altare sospeso nella volta celeste..


Davanti all’altare c’erano tre coltivatori Estranei con volti cupi. Fissavano Meng Hao, emanando fluttuazioni al livello delle 5-Essenze.


Anche se lontani dalla potenza di un Signore di Montagna e Mare, erano vicini al livello del giovane Xiao Yihan.


Lo osservarono con sguardi preoccupati mentre si avvicinava. Quello al centro aveva un corno che spuntava dalla fronte, e guardando più attentamente, si poteva vedere che non era nero, ma viola.


Fece un passo avanti e divenne chiaro che non emanava la stessa aura omicida degli altri Estranei. Porse i suoi rispetti e si inchinò a Meng Hao, dicendo: "Io sono Long Daozi, della Tribù del Dao del primo Cielo. Saluti, Sovrano del Dao Meng."


Meng Hao lo fissò con freddezza. Il fatto che quell’uomo sapesse chi era non lo sorprendeva. Nei primi momenti dell’invasione, aveva affrontato l’Eccelso Estraneo Eegoo del primo Cielo. Anche se la maggior parte degli abitanti del Regno di Montagna e Mare non aveva potuto vedere lo scontro, gli esperti Estranei l’avevano osservato attentamente.


Il corno viola dell’Estraneo brillò di una luce strana mentre iniziava a parlare lentamente. "Sovrano del Dao Meng, in base al tuo potere di coltivazione e percezione, sai bene che il Regno di Montagna e Mare... non può vincere questa guerra. Anche se il primo Cielo non fosse all’altezza, ci sono un secondo, un terzo cielo, e alla fine, 33 Cieli. Non c’è speranza per il vostro regno."


"Anche se noi 33 Cieli desideriamo distruggere ogni forma di vita nel Reame, rispettiamo anche i potenti che lo abitano. Daoista Meng, se accettassi di unirti alla nostra campagna, potrei garantire la sicurezza tua e del tuo clan, e promettere che non sarete danneggiati."


"Un uomo saggio si adatta alle circostanze. Daoista Meng, di certo comprendi la verità di questo antico detto."


"Non solo il tuo clan sarà salvo, ma chiunque tu desideri potrà unirsi a noi. Il primo Cielo non li ucciderà. Tutto ciò che devi fare è diventare uno schiavo del Dao del primo Cielo."


"La libertà è così importante… di fronte a morte certa?”


Di fronte a queste parole, Yuwen Jian rimase in silenzio. Anche se si fidava di Meng Hao, l’offerta di quell’Estraneo avrebbe scosso persino il suo cuore, anche se solo un po’.


Dopotutto, non aveva più un clan. Non gli rimaneva nulla. Ma se, quando il suo clan e la sua setta esistevano ancora, gli avessero proposto un’offerta simile... non era sicuro di cosa avrebbe deciso. Quel pensiero suscitò in lui una scintilla di paura.

