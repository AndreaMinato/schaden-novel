---
title: Capitolo 133 – Come Osi?!
pubDate: 2025-03-17T11:17:34.783Z
tags:
    - issth
---


Una volta tolta la maschera, il cadavere l'avrebbe consegnata alla persona di fronte a lui. Quella persona sarebbe stato il vincitore dell'Eredità. Quella maschera era il tesoro dell'Eredità!


Il Drago del Sangue vicino a Li Daoyi guardava eccitato. Aveva atteso questo giorno per quattromila anni. Una volta entrato in possesso della maschera sarebbe diventato l'Arma Spirituale e sarebbe stato, finalmente, capace di lasciare questo posto e tornare nel Dominio Meridionale.


“L'Eredità è mia!” disse Li Daoyi, i suoi occhi brillavano. Tuttavia, fu in quel momento che Meng Hao mise piede fuori dalla nona matrice. Quando vide la scena non esitò minimamente. Il suo corpo sfrecciò avanti ad alta velocità.


Dopo aver ottenuto la Consistenza Perfetta ed essere poi entrato in questo luogo, una strana sensazione era apparsa dentro Meng Hao. Era come se lui fosse il signore di questa zona dell'Eredità. La sensazione era cresciuta ancora più forte dopo la distruzione della nona matrice.


Vicino a lui, il mastino lungo trecento metri alzò la testa verso il cielo e ruggì. Grazie alla sua incredibile velocità era arrivato qui anche prima di Meng Hao.


“Questa è la mia Eredità” disse Meng Hao, i suoi occhi brillavano. “Se intendo ignorarla è un mio problema. Ma se tu pensi di poterla rubare, dipenderà tutto dalla tua fortuna!” Aveva esperienza nel rubare Eredità, e non era quello a irritarlo. Erano le tattiche del suo avversario a farlo incazzare.


Il desiderio da parte di Meng Hao di trucidare Li Daoyi aveva raggiunto altezze epiche; utilizzando il pieno potere della sua base di Coltivazione si gettò avanti, la mano lampeggiò in un gesto incantato. Lo Stendardo del Fulmine volò fuori, così come le due spade di legno che emanavano una pressione congelante. Tutti loro si lanciarono verso Li Daoyi.


Nello stesso momento, il cadavere si tolse la maschera dal volto, e istantaneamente divenne cenere. Come la cenere si disperse anche la mano che reggeva la maschera si dissolse. La maschera fluttuò verso Li Daoyi.


L’eccitazione riempì il viso di Li Daoyi. La sua mano destra si alzò per afferrare la maschera, ma nell'istante in cui la toccò, la mano fu spinta via dalla maschera stessa. Non era come se non potesse prenderla, ma piuttosto, prima di poterlo fare necessitava di un'Arma Spirituale. Poi sarebbe stata sua.


L'istante in cui la sua mano fu spinta via, il Drago del Sangue alzò la testa e ruggì, lanciandosi verso la maschera. Al momento, la maschera, non aveva un'Arma Spirituale. Chiunque fosse entrato e avesse preso il controllo della maschera avrebbe assunto quel ruolo.


Appena sbatté contro la maschera questa divenne un vortice. Il Drago del Sangue era per metà nella maschera quando il mastino ruggì improvvisamente. Il ruggito incrinò l'intera area e accelerò. Ignorando il fatto che il Drago del Sangue fosse già impegnato a prendere il controllo della maschera, il suo corpo lungo trecento metri vi si schiantò contro.


Il corpo del mastino fu risucchiato appena toccò la superficie della maschera. La sua lotta con il Patriarca del Clan Li per il controllo della maschera era iniziato!


“Non conosci i tuoi limiti” echeggiò la voce del Patriarca del Clan Li. “Quando sarò diventato l'Arma Spirituale, ti consumerò!” Era entrato completamente nella maschera, ma così aveva fatto anche il mastino.


Un’accecante luce rossa scaturiva dalla maschera. Eppure, all'interno del rosso si poteva vedere anche del viola! Era come se due colori brillanti cercassero di divorarsi l'un l'altro!


Per questo, la maschera non apparteneva a Li Daoyi e neppure apparteneva a Meng Hao. La Divinità del Sangue che avesse preso possesso della maschera avrebbe determinato il vincitore dell'Eredità.


Per di più... una situazione in cui due Divinità del Sangue lottassero per essere l'Arma Spirituale era qualcosa che l'Immortale del Sangue non aveva programmato. Era completamente inedito.


Una cosa era certa... chiunque avesse vinto, mastino o Drago del Sangue, avrebbe sperimentato un inimmaginabile aumento di potere. Come minimo, il vincitore sarebbe avanzato fino a metà della Recisione dello Spirito. Con la giusta illuminazione del Dao, il vincitore avrebbe potuto raggiungere la piena Recisione dello Spirito!


“È stato inutile salvare quello Spirito del Sangue di second'ordine” rise Li Daoyi. “Mi aiuterà giusto a ottenere l'Eredità!” Meng Hao si avvicinò e i loro sguardi si incrociarono. Ora che la zona dell'Eredità cominciava a crollare, finalmente, i due si trovarono insieme nello stesso mondo.


Meng Hao disse una singola frase: “Ucciderti risolverà tutti i problemi.” Continuò ad avvicinarsi a Li Daoyi.


“Era proprio quello che stavo per dire io!” rise Li Daoyi. Alzò la mano destra che avvampò di luce. Davanti a lui apparve uno splendente carro da guerra dorato che volò verso Meng Hao.


Improvvisamente, un boato riempi l'aria e del sangue gocciolò dalla bocca di Meng Hao. Si ritirò indietro. Il viso di Li Daoyi si contorse e anche lui si ritirò, perdendo sangue dalla bocca. Guardò Meng Hao e in quel momento l'intera zona dell'Eredità iniziò a crollare intorno a loro. Crepe apparvero su tutta la superficie dell'altare sacrificale verde scuro.


Ogni cosa si spaccò. Si poteva sentire un suono di scoppi, sembrava che l'Immortale di Sangue potesse distruggersi per poi scomparire.


Chiunque non fosse scappato sarebbe stato sepolto insieme a lui!


La lotta tra il mastino e il Drago del Sangue all'interno della maschera sembrò aumentare di intensità. Originariamente, il mastino non sarebbe mai stato alla pari del Drago del Sangue. Ma era stato risuscitato assorbendo il sangue della Consistenza Perfetta di Meng Hao. Questo l'aveva cambiato in qualcosa di mai visto prima tra le Divinità del Sangue.


L'energia spirituale nell'area sfrecciò verso la maschera, venendo assorbita sia dal mastino sia dal Drago del Sangue. La differenza era che tutto quanto il mastino assorbiva poteva usarlo. Niente fuoriusciva. Per il Drago del Sangue non era lo stesso.


Tra i due, sebbene il Drago del Sangue partisse in posizione di vantaggio, dopo un breve lasso di tempo, ancora non era riuscito a liberarsi del mastino. E neppure a prendere il controllo della maschera dell'Eredità.


Vedendo ciò, l'espressione di Li Daoyi cambiò e si ritirò. Agitò la sua larga manica nel tentativo di rubare la maschera, ma fu di nuovo respinto violentemente. Senza un'Arma Spirituale che la controllasse, nessuno poteva osare portarla via!


L'Immortale di Sangue non aveva mai predetto una situazione così particolare. Parlando normalmente, una sola persona sarebbe dovuta arrivare a prendere la maschera. La Divinità del Sangue avrebbe preso il controllo della maschera nello spazio di pochi respiri, e sarebbe divenuta l'Arma Spirituale. Poi la zona dell'Eredità avrebbe cominciato a collassare e il vincitore avrebbe potuto prendere la maschera e andarsene.


Invece, qualcosa di completamente inaspettato era avvenuto e una scioccante crisi mortale aveva preso vita!


Il mondo gli crollava attorno. Giù in basso, un grosso vortice era apparso e stava divorando ogni cosa. Niente che vi entrasse sarebbe mai uscito di nuovo. La distruzione tutto attorno stava creando un mondo vuoto!


Su in alto vi era uno scudo luminescente, sul quale delle crepe cominciavano a formarsi. Non sarebbe durato a lungo prima di infrangersi. Questo scudo era l'unica uscita per il mondo esterno.


Entrare nello scudo era l'unica strada per scampare alla distruzione.


Nessuno controllava la maschera. Entrambe le parti rifiutavano di cedere. La maschera non poteva essere presa e il mondo cominciava a distruggersi. Quando Li Daoyi comprese cosa stava avvenendo la sua espressione si contorse.


Meng Hao, d’altro canto, era completamente calmo. Si ritirò per un attimo, pulendosi il sangue dalla bocca. Poi avanzò. I suoi tre Pilastri del Dao Perfetti emettevano un potente potere spirituale, come caricò in avanti, la mano destra guizzò in un segno incantato. Istantaneamente, un Pitone di Fuoco lungo trecento metri apparve ruggendo e schizzò verso Li Daoyi.


In realtà, questo non era un pitone, era un drago! Un ruggente drago dorato, avviluppato in fiamme brucianti. Dietro di lui volava una Lama di Vento lunga trenta metri. Un vento bruciante riempì l'area, avviluppando Li Daoyi.


Finora nella sua Coltivazione, Meng Hao non aveva appreso molte tecniche magiche. Tutte le sue tecniche magiche provenivano dallo stadio della Condensazione del Qi e non possedeva nulla della fase della Stabilità della Consistenza. Questa era una delle sue debolezze e Meng Hao lo sapeva bene.


“Vedremo chi è più spietato...” disse Li Daoyi con una risata crudele. Poteva vedere chiaramente che la magia usata non fosse convenzionale. Ma aveva già intuito che la vittoria sarebbe stata difficile da ottenere velocemente. Avrebbe vinto chi fosse rimasto più a lungo in questo mondo al collasso. Chi si fosse ritirato per primo senza la maschera avrebbe perso ogni possibilità d’essere il vincitore dell'Eredità.


Il viso di Li Daoyi era scuro. Egli era un Figlio del Dao del Clan Li. Il titolo di Figlio del Dao era qualcosa che aveva vinto attraverso il puro massacro. Era da solo e avrebbe ucciso senza esitazione. E per quanto riguardava il rubare la buona fortuna degli altri, era qualcosa che aveva già fatto più di una volta in precedenza. Era partito da un ramo ordinario del Clan Li fino a divenire un Figlio del Dao, molto al di sopra del Prescelto.


Tutto ciò era dovuto alla sua personalità. Arrogantemente credeva che la sua cocciutaggine fosse uno dei suoi più grandi vantaggi. All'improvviso, un ventaglio apparve nella sua mano. Era un ventaglio di quattro colori e quando lo agitò, i colori fuoriuscirono, scontrandosi con il Drago di Fuoco e la Lama di Vento di Meng Hao.


Riecheggiò un boato. I quattro colori scivolarono in quattro direzioni, e trasformatisi in quattro spade puntarono verso Meng Hao.


Li Daoyi rideva in modo maniacale. La sua mano sinistra colpì la borsa da trasporto e quattordici perle nere apparvero nel suo palmo. Le tirò contro Meng Hao e mentre queste si avvicinarono esplosero inaspettatamente. Insieme con l'esplosione si diffusero delle distorsioni, facendo si che il già cadente scenario andasse in pezzi ancora più velocemente.


“Pensi ancora di essere più spietato di me?” l'espressione di Li Daoyi era una di pura pazzia.


Le quattro spade colorate e le distorsioni discesero sulla Nebbia di Fulmini di Meng Hao. Un imponente boato esplose, e Meng Hao fu sparato indietro di diversi passi. Gli occhi erano pieni di una luce spietata. La sua mano destra si alzò e apparve un altro Drago di Fuoco lungo trecento metri, che volò, non verso Li Daoyi, ma su in alto verso la porta risplendente.


“Mandare in pezzi questo posto più in fretta non vuol dire essere spietato” disse freddamente. “distruggere l'uscita... questo è da spietati. Osi farlo?” Il Drago di Fuoco urtò direttamente la porta luminosa, esplodendo. La porta già incrinata iniziò a lacerarsi. Grosse parti precipitarono nel nulla.


Vedendo questo, Li Daoyi, che aveva affermato di essere incredibilmente spietato, rimase a occhi aperti. Il suo cuore cominciò a martellare.
                                


                                



