---
title: Capitolo 1330 - Fisico del Signore del Dao!
pubDate: 2025-08-04T06:34:15.361Z
tags:
    - issth
---


Capitolo sponsorizzato, ringraziamo M!
1 in coda (M),
0/1 sponsorizzazioni 1 euro a capitolo,
-Schadenfreude


"Posso diventare ancora più forte!" Meng Hao represse l'energia del qi e del sangue che ribolliva dentro di lui, impedendole di fondersi con il suo corpo. Invece, guardò in lontananza, gli occhi che brillavano di determinazione.


Scrollò le spalle, facendo scrocchiare le articolazioni. Emanava un’aura terrificante di potere fisico e  sentiva di essere già diverse volte più potente di prima.


Ignorando gli Estranei sopravvissuti nella zona, balzò di nuovo in aria. Il terreno sotto di lui si frantumò, inghiottendo gli Estranei come un'enorme bocca. Grida strazianti echeggiarono, per poi svanire all’istante. In un batter d’occhio, Meng Hao si lanciò verso la posizione della terza stella.


Era una montagna imponente, che crollò non appena vi atterrò. Un cratere gigantesco si aprì sotto di lui, e una goccia di sangue dorato volò verso l’alto. Meng Hao l’afferrò, la assorbì all’istante e poi sfrecciò verso la quarta stella!


Apparve un attimo dopo in una palude che si estendeva a perdita d’occhio. Non appena arrivò, la schiacciò con un colpo della mano 


La palude fu distrutta all’istante e il sangue divino nascosto nelle profondità fu estratto, penetrando nella fronte di Meng Hao.


Meng Hao gettò indietro la testa e ruggì, mentre un boato risuonò e la sua statura aumentò ulteriormente, raggiungendo i 600 metri in un istante. Il suo fisico irradiava un potere incredibile: ora era al livello di un Signore del Dao!


"Il fisico di un Signore del Dao!" Meng Hao si leccò le labbra. La fortuna che stava ottenendo qui era incredibile; era un potere devastante! Era come se stesse rinascendo completamente! Per lui, la Valle della Tomba Divina era il luogo perfetto per raggiungere un livello superiore!


Inspirò profondamente, facendo urlare il vento e tuonare il cielo, mentre l’ambiente attorno si oscurava. Poi calpestò il terreno con forza, e mentre la terra veniva distrutta, apparve immediatamente nella posizione della quinta stella.


Anche qui c’erano Estranei e sembravano pronti a fronteggiare un nemico potente. Le loro coltivazione divamparono, scatenando il caos nell’area ed esercitando una pressione incredibile con una vasta gamma di tecniche magiche e abilità divine.
Numerosi scudi impressionanti circondavano un vecchio Estraneo dalle 5-Essenze, seduto a gambe incrociate mentre assorbiva quantità immense di qi e sangue. Mentre lo faceva, il suo corpo emaciato emanava un potere sempre più terrificante.


Proprio mentre Meng Hao si avvicinava, un boato risuonò: il fisico dell’Estraneo aveva appena oltrepassato il Reame del Dao!!


Solo il migliore tra gli Estranei era stato inviato qui per ottenere la fortuna del sangue divino, per elevare i loro corpi fisici a livelli incredibili.


L’Estraneo era avanzato di stadio quasi nello stesso momento in cui Meng Hao arrivò. Con l’atterraggio di Meng Hao, il terreno si frantumò, esplodendo a strati mentre un’aria di dominio assoluto si diffondeva.
Tutte le tecniche divine e magiche degli Estranei furono polverizzate, mentre  si scatenava una tempesta micidiale. Risuonarono grida strazianti mentre la maggior parte degli Estranei, incapaci di resistere, moriva.


Meng Hao si girò e allungò una mano artigliata verso il vecchio Estraneo. Ma in quel preciso istante, l’Estraneo aprì gli occhi, che brillarono di luce intensa. Si lanciò all’indietro, sferrando contemporaneamente un pugno per contrastare il colpo di palmo.


Un boato echeggiò. Meng Hao rimase impassibile, ma l’Estraneo sputò una boccata di sangue e rivelò un’espressione scioccata. Iniziò immediatamente a ritirarsi alla massima velocità.


Meng Hao lo osservò con occhi freddi. Dopo aver percepito il livello del fisico del suo avversario, ridacchiò sprezzante e sferrò il suo pugno!


Il Pugno dello Sterminio della Vita!


Questa versione del Pugno dello Sterminio della Vita era completamente diversa da quella che poteva usare prima. All’istante, tutta la forza vitale nel raggio di 30.000 metri fu risucchiata via.


Un’area di 30.000 metri divenne un campo di morte!


L’Estraneo emise un grido straziante e cercò di contrattaccare, ma la sua forza vitale fu risucchiata inesorabilmente. Presto, l’intera zona fu privata da qualsiasi traccia di vita, quasi come se le leggi naturali fossero state alterate, come se... la vita non fosse più compatibile con quel luogo!


Tutta la pressione di quel campo di morte si abbatté sull’Estraneo; risuonarono rimbombi mentre lanciava un urlo agghiacciante, per poi esplodere!


Mentre esplodeva, il suo qi e sangue si dispersero. Tuttavia, le gocce di sangue divino dentro di lui si diressero verso Meng Hao ed entrarono nel suo corpo, come se fosse un magnete.


Rimbombi risuonarono dentro di lui mentre cresceva ancora, e il potere del suo fisico aumentò fino a sfiorare il livello delle 4-Essenze. Poi sfrecciò come un fulmine verso la sesta stella.


Mentre correva, quella parte della Valle della Tomba Divina iniziò a collassare, come se stesse portando via il potere che sosteneva la testa, come se l’esistenza stessa di quella dimensione fosse ormai priva di significato.


I boati continuavano mentre l’area collassava sempre di più. Ormai Meng Hao aveva raggiunto la sesta stella.


Qui c’era un altro enorme lago, ma invece d’acqua, era pieno di fulmini!


Non appena Meng Hao si avvicinò, il potere di quelle saette esplose, convergendo e avventandosi su di lui come per travolgerlo.


"Oh?" Lo sguardo di Meng Hao brillò e guardò il lago di fulmini senza fare nulla per evitarlo. Invece vi si tuffò. Risuonarono rimbombi mentre i fulmini lo colpivano. Scosse braccia e gambe, e le saette si dispersero.


Tuttavia, sembravano infiniti, colpendolo senza sosta. Meng Hao sbuffò freddamente, poi strinse la mano destra a pugno e sferrò un colpo diretto al terreno sotto il lago di fulmini.


Non era il Pugno dello Sterminio della Vita, era il Pugno del Supplizio!


Il Pugno del Supplizio colpì la terra!


Il terreno tremò e crepe si diffusero. Gli occhi di Meng Hao brillarono di una luce rossa e la sua coltivazione era frenetica. Combinata al potere del suo corpo fisico, la sua energia... superava ormai quella del Signore Bianco. Anzi, non era inferiore a Ksitigarbha. Questo era il potere di... un Sovrano del Dao a 6-Essenze!


Risuonarono rimbombi e il terreno crollò. Un cratere gigantesco, molto più grande dei precedenti divorò completamente il lago di fulmini!


Dato che il lago di saette stava cercando di ostacolarlo proprio come il terreno, Meng Hao decise di spazzarli via entrambi in un colpo solo!


Il lago svanì, e Meng Hao sollevò la mano destra, facendo emergere una goccia dorata di sangue che afferrò.


Non appena la toccò, un ruggito di rabbia sembrò riecheggiare dalle profondità sotto.


Gli occhi di Meng Hao brillarono. Mentre il ruggito risuonava, spinse il sangue dorato nella sua fronte. Un tremito lo percorse, e mostrò di nuovo i segni di un imminente avanzamento di livello.


Boati risuonarono mentre Meng Hao cresceva fino a 1.200 metri. Gettò indietro la testa e ruggì, facendo affievolire ogni luce attorno. Ignorando il ruggito di rabbia diretto contro di lui, si lanciò verso la settima stella.


Quella zona era coperta da una fitta foresta, in gran parte già abbattuta dai più di 10.000 Estranei presenti. Poco prima, tutti erano inginocchiati in direzione di un enorme cratere, al centro del quale sedeva un vecchio Estraneo con squame opache, che assorbiva costantemente il qi sanguigno dal terreno.


A questo punto, il suo assorbimento incessante sembrava aver prosciugato almeno il novanta percento del qi della zona.


Nel momento esatto in cui Meng Hao distrusse il lago di fulmini, gli occhi del Patriarca Estraneo si spalancarono, irradiando una crudeltà antica e sconfinata. Improvvisamente, ordinò: "Sacrificio!"


Appena pronunciata quella parola, gli Estranei circostanti... fecero esplodere le loro coltivazioni senza esitare!


L’autodistruzione di oltre 10.000 Estranei generò una forza travolgente, trasformandosi in una luce accecante che obliterò tutto in un raggio di 5.000 metri. Allo stesso tempo, gran parte di quel potere fu assorbito dal Patriarca Estraneo attraverso una tecnica sconosciuta.


Meng Hao arrivò proprio mentre gli Estranei detonavano le loro coltivazioni. L’esplosione stessa lo avrebbe ferito gravemente, se non fosse stato per i recenti progressi del suo fisico al livello di 5-Essenze.


Mentre si avvicinava, una figura balzò fuori dall’esplosione, colpendo il petto di Meng Hao con un pugno.


Meng Hao vacillò, un bagliore strano negli occhi. Tuttavia, non si ritirò, ma decise di contrattaccare. Un gemito soffocato uscì dalla bocca della figura ombrosa che lo aveva appena colpito, e Meng Hao rise freddamente mentre sferrava un altro attacco.


Risuonarono enormi esplosioni mentre i due si scambiavano centinaia di colpi. Presto, le ombre che avvolgevano la figura iniziarono a dissolversi, rivelando il Patriarca Estraneo.


A questo punto, però, non sembrava più così anziano come prima. Aveva più forza vitale, e il potere del suo fisico, al livello di un Signore del Dao, unito alla sua coltivazione a 5-Essenze, lo rendeva simile ad un Sovrano del Dao!


"Non c’è da stupirsi che abbiate scelto la Settima Montagna e il Settimo Mare... Il Signore Bianco è diventato un traditore e voi avete pianificato di usare questo posto... per produrre tre esperti al livello di Sovrani del Dao." Gli occhi di Meng Hao brillarono mentre realizzava che, se non fosse venuto qui per lo stesso scopo degli Estranei, arrivando appena in tempo, avrebbero avuto successo, causando una catastrofe per il Regno Montagna e Mare.


Gli occhi del Patriarca Estraneo scintillarono di intento omicida, ma in realtà era spaventato e indietreggiò. Sapeva di non poter competere con Meng Hao, e quindi, non potendo ottenere altro sangue divino da questa zona, decise di andarsene.


Mentre iniziava a ritirarsi, intento omicida divampò negli occhi di Meng Hao, che si lanciò verso il vecchio.


Il Patriarca rise sprezzante e alzò la mano destra, squarciando il cielo e aprendo un enorme varco. "Se voglio andarmene, nessuno, a parte un Eccelso, può fermarmi!"


Si lanciò verso l’uscita alla massima velocità.


Nello stesso istante, scatenò potere del vuoto. Era nientemeno che il potere di un’Essenza!


"Essenza del vuoto!" Dichiarò lentamente il vecchio Estraneo. "Cielo e Terra non sono reali. Niente al di sotto di un Eccelso può fermare la mia magia di teletrasporto." Con queste parole, iniziò a svanire nel varco.


Un attimo dopo, l’attacco di Meng Hao lo raggiunse, ma lo attraversò senza effetto.


"Davvero interessante." Commentò Meng Hao, gli occhi che scintillavano. Attaccò di nuovo, ma questa volta eseguì un gesto d’incantesimo e puntò verso il cielo.


"Magia della Maledizione del Sigillo del Demone, maledici questa dimensione! Ottava Maledizione!”


“Settima Maledizione!”


“Sesta Maledizione!”


“Quinta Maledizione!” 


“Terza Maledizione!”


“Seconda Maledizione!”


“Vediamo ora come scappi!” L’intera dimensione tremò sotto l’effetto del gesto di Meng Hao. Fu a quel punto che il Patriarca Estraneo sbiancò.

