---
title: Capitolo 1338 - Arriva la Tribolazione Dao!
pubDate: 2025-08-18T07:10:28.134Z
tags:
    - issth
---


Capitolo sponsorizzato, ringraziamo Mirko!
20 in coda (20 Mirko),
Oggi ci sono riuscita a fare un capitolo in più, ma domani non garantisco perché non so in che stato esco dal lavoro ahahah
0/1 sponsorizzazioni 1 euro a capitolo,
-Schadenfreude


Il punto di luce non poteva illuminare ogni centimetro della volta celeste, eppure... in questo momento, era visibile a tutti i coltivatori dalla Prima alla Settima Montagna e Mare!


Nella Settima Montagna e Mare, il pianeta Gabbia della Tigre era in subbuglio. Lo stesso valeva per la Prima Montagna e Mare. Lì, il coltivatore della Cerchia del Dao Celeste era in mezzo al suo esercito, a guardare il brillante punto di luce, e ne fu completamente scosso, come tutti quelli intorno a lui.


Dalla Prima Montagna e Mare fino alla Settima, i coltivatori guardavano il brillante punto di luce quando, all'improvviso, diventò ancora più splendente!


Riecheggiarono fragorosi rimbombi mentre raddoppiava di dimensioni!


In quel momento, il numero di piccoli soli intorno a Meng Hao aumentò da 4.000 a 8.000!!


8.000 piccoli soli, che irradiavano una luce intensa. Sebbene quel bagliore non potesse competere con quello di un vero sole, era l'astro più appariscente visibile!


I coltivatori erano in subbuglio e gli Estranei si inquietarono mentre avevano un brutto presentimento.


Il Sovrano del Dao Estraneo che si era diviso in numerose incarnazioni stava tremando e i suoi occhi brillavano di stupore mentre fissava la luce. Anche il Signore Imperiale Estraneo che combatteva contro Ksitigarbha sentiva il cuore battere forte.


Lo stesso valeva per l’Eccelso Estraneo Eegoo.


In netto contrasto, Ksitigarbha, Sogno del Mare e i vari Signori delle Montagne e dei Mari sembravano improvvisamente ispirati, e scatenarono tutta la potenza per impedire ai loro avversari Estranei di liberarsi dalla battaglia.


Riecheggiarono ruggiti e boati riempirono l'aria. Quando il numero di piccoli soli arrivarono a 8.000, i coltivatori dell'Ottava Montagna e dell'Ottavo Mare riuscirono finalmente a vedere il sole lassù!


Coltivatori ed Estranei avevano la sensazione che la battaglia in corso nell'Ottava Montagna e Mare era come una gigantesca macina che li schiacciava. Ma poi, i coltivatori notarono quella luce brillante e rimasero a bocca aperta.


"Cos'è quello?"


"Come può esserci improvvisamente un punto di luce? Aspetta... sta salendo nel cielo a una velocità incredibile!"


"Potrebbe essere una specie di oggetto magico? Sembra che stia andando verso... il primo Cielo?"


Mentre la folla scoppiava in trambusto, il nonno di Meng Hao, il Signore dell'Ottava Montagna e Mare, improvvisamente rabbrividì. Alzò lo sguardo, e quando vide quella luce, i suoi occhi brillarono di sorpresa.


"L'aura di Hao'er... Quello è Hao'er..." Gettò la testa all'indietro e rise fragorosamente per l'improvvisa sensazione di gioia che lo pervase. Mentre continuava a osservare il punto di luce che saliva, i suoi occhi iniziarono a brillare di anticipazione.


Improvvisamente, il numero di piccoli soli intorno a Meng Hao aumentò di nuovo drasticamente. Non erano più 8.000, ma 10.000. I 10.000 astri si fusero mentre si dirigevano velocemente verso la massa terrestre lassù. Finalmente... il bagliore divenne chiaramente visibile nella Nona Montagna e Mare!


Il Demone delle Pillole lo vide e così anche i membri del clan Fang. I genitori di Meng Hao lo videro, e anche sua nonna Meng e la sua gente lo scorsero. Il grassone, Chen Fan, Fan Dong'er, Sun Hai, Fang Yu e tutti gli altri che conosceva... tutti i coltivatori della Nona Montagna e Mare potevano vederla.


Le fiamme della guerra bruciavano con la stessa intensità nella Nona Montagna e Mare come in qualunque altro posto, e i combattimenti erano altrettanto sanguinosi e amari. Tuttavia, non appena quella luce divenne visibile, chi conosceva Meng Hao... capì che conteneva la sua aura!


"Quello è... quello è Meng Hao!!"


"Cielo! Come... come è possibile? Aspetta, perché guardare quella luce mi fa improvvisamente pensare a Meng Hao?!"


"Che sia davvero Meng Hao!?!?"


La folla scoppiò in un enorme trambusto. Sul pianeta Paradiso Meridionale, Shui Dongliu era in piedi sulla vetta di quella montagna, ancora a guardare la volta celeste. Improvvisamente, iniziò a ridere, una risata piena di felicità e anticipazione.


"Sembra che abbia scelto bene... Colui che contrasterà la tribolazione... Meng Hao." Un'espressione calda si poteva vedere sul volto di Shui Dongliu mentre continuava a ridere, e a stare lì, ad aspettare.


In quel momento, tutti i coltivatori delle Nove Montagne e Mari stavano osservando.


Allo stesso tempo, Meng Hao si avvicinava sempre più alla massa terrestre che era il primo Cielo. Ora si stava avvicinando al punto più alto di questa regione dello spazio ed era così rapido da causare echi rimbombanti.


Il suo sguardo bruciava di determinazione mentre avanzava sempre di più!


Tuttavia, proprio mentre si avvicinava al primo Cielo, un gran gran numero di Estranei apparvero improvvisamente, volando fuori da esso per incontrarlo. Inoltre, numerosi scudi spuntarono per proteggere la massa terrestre.


Era la casa degli Estranei, quindi era ovvio che l’avrebbero protetta. Sempre più Estranei continuavano ad avvicinarsi, decisi a fermare Meng Hao.


Le labbra di Meng Hao si contorsero in un sorriso freddo. Proprio quando stava per attaccare, improvvisamente aggrottò le sopracciglia. Contemporaneamente, gli Estranei che erano appena volati via iniziarono a ritirarsi. Questo perché, all'improvviso, era apparsa la potenza esplosiva della Tribolazione del Dao!


Questa era la Tribolazione del Dao di Meng Hao, la Tribolazione del Dao del suo corpo fisico!


La tribolazione era apparsa prima, ma non era completamente discesa. Invece, era rimasta nascosta, il che, per quanto Meng Hao potesse capire, era perché la volontà del Regno di Montagna e Mare lo aveva aiutato a liberarsene.


Ma ora, eccola di nuovo. Questo poteva solo significare... che questa era una tribolazione, non del Regno di Montagna e Mare, ma invece, del primo Cielo!


"È un mondo a sé stante, con le sue forme di vita." Mormorò Meng Hao. "Naturalmente, il primo Cielo ha una volontà proprio come il Regno di Montagna e Mare. La tribolazione è causata da un disturbo nel Karma.
Ha visto il Karma della Tribolazione che è stato seminato su di me, e quindi, si è preso la responsabilità di assicurarsi che ci fosse un raccolto?" Comprese, eppure non aveva paura. Invece, iniziò a ridere.


Nella sua vita, aveva trasceso la Tribolazione Celeste in numerose occasioni. Era stato incredibilmente difficile superarle, eppure adesso era completamente sicuro di poter distruggerla facilmente come un tronco secco!


Riecheggiarono rimbombi mentre le nubi della tribolazione si accumulavano, ammassandosi davanti a Meng Hao. Le saette tuonarono mentre innumerevoli fulmini improvvisamente si scagliarono verso di lui.


Praticamente tutti quei fulmini sembravano avere forma umanoide, e pieni di un potere devastante. Mentre si avvicinavano, si trasformarono in un mare di fulmini che si diffuse in tutte le direzioni, avvolgendo completamente Meng Hao e i suoi 10.000 soli. Giù nelle Nove Montagne e Mari, tutti i coltivatori potevano vedere cosa stava accadendo.


"Oh no! Il primo Cielo è un mondo completo, con il suo potere della Tribolazione!!"


"Se quel punto di luce è Meng Hao, allora sta per essere sconfitto..."


"Maledizione, è possibile che il primo Cielo sia davvero impossibile da affrontare?!" I coltivatori gridavano allarmati in tutte le Nove Montagne e Mari. Erano nervosi, ansiosi, preoccupati, e tutta questa emozione era a causa di Meng Hao.


Naturalmente, c'erano alcune persone nella folla che lo osservavano freddamente. Dopotutto, nel Regno di Montagna e Mare esisteva ogni tipo di persona. Naturalmente, c'erano alcuni che credevano che una volta che il disastro fosse arrivato, sarebbero tutti morti!


Alcune sette e clan che in realtà non stavano dando il massimo nei combattimenti, ma invece nascondevano la loro vera forza, cercando un'opportunità per fuggire dal Regno di Montagna e Mare. In effetti, c'erano persino alcune persone che stavano segretamente pianificando... di arrendersi ai 33 Cieli.


Tuttavia, quelle persone erano una minoranza. La stragrande maggioranza dei coltivatori del Regno di Montagna e Mare era inflessibile. Avevano la loro dignità e non si sarebbero mai arresi! Quei coltivatori erano quelli che guardavano nervosamente la volta celeste.


Il Signore Imperiale Estraneo che combatteva contro Ksitigarbha improvvisamente iniziò a ridacchiare con disprezzo.


"Il Karma della Tribolazione è stato seminato, eppure osa cercare di scherzare con il nostro primo Cielo? Vuole proprio suicidarsi!"


Parole simili furono pronunciate dall’Eccelso Eegoo a Sogno del Mare. Lo stesso valeva per i cloni del Sovrano del Dao Estraneo che combattevano contro i Signori delle Montagne e dei Mari. Tutti sospiravano di sollievo.


Alcune persone erano ansiose, altre beffarde. Tuttavia, fu proprio in quel momento che Meng Hao improvvisamente alzò la mano di fronte agli sconfinati fulmini della Tribolazione. Con gli occhi che brillavano, eseguì un gesto di incantesimo e indicò.


"Maledizione!"


Ottava Maledizione del Sigillo del Demone!


Riecheggiarono boati mentre il potere del suo fisico esplodeva. La sua coltivazione aumentò, e l'Ottava Maledizione fu scatenata, sostenuta dal potere delle Montagne e dei Mari. All'istante, tutto iniziò a tremare violentemente. Mentre Meng Hao agitava la mano verso il basso, tutti i fulmini nel cielo stellato improvvisamente smisero di muoversi.


Settima Maledizione del Sigillo del Demone!


Meng Hao agitò di nuovo il dito, questa volta scatenando la Maledizione del Karma, recidendo il Karma dei fulmini della tribolazione, e poi agitò la manica.


Quinta Maledizione del Sigillo del Demone!


Maledizione dell’Interno e dell’Esterno!


Tornate da dove siete venuti!


Meng Hao agitò la manica, e all'istante, tutte le saette della tribolazione si girarono, cambiando direzione per scagliarsi verso le stesse nubi da cui erano emerse, muovendosi a una velocità che sfidava ogni immaginazione!


Enormi boati risuonarono mentre le innumerevoli nubi della Tribolazione crollavano in pezzi. Era sconvolgente vedere come i fulmini della Tribolazione si schiantavano contro le nuvole, polverizzandole completamente!


Questa scena fece sussultare gli Estranei. Strabuzzarono gli occhi e rimasero a bocca aperta.


"Cosa?!?!" Esclamò incredulo il Sovrano del Dao Estraneo.


Tutti gli Estranei ne furono completamente scioccati. Quel punto di luce brillante ora non era altro che un incubo per loro!


Fu in quel momento che si udirono ululati furiosi provenienti dalla massa terrestre che era il primo Cielo. Altre nubi della Tribolazione si agitarono, convergendo in un'unica gigantesca massa che sembrava intenzionata a sradicare completamente il nemico!


Un'enorme pressione emanava dalle nubi della Tribolazione, che circondavano Meng Hao e facevano tremare il cielo stellato. Mentre gli ululati furiosi continuavano, si poteva vedere un gigantesco artiglio prendere forma all'interno delle nuvole.


Quell'artiglio era nero come la pece e coperto di squame, simile a quello di una lucertola!


Dopotutto... questa Tribolazione non proveniva dal Regno di Montagna e Mare, ma piuttosto dal mondo del primo Cielo.


L'artiglio era coperto da Fulmini della Tribolazione sconfinati, con un’intensità di gran lunga superiore a quella precedente. L'artiglio si scagliò verso Meng Hao, e mentre lo faceva, sempre più nubi convergevano nell'area, facendo sì che la Tribolazione diventasse ancora più maestosa e sconfinata di prima.


L'espressione di Meng Hao era la stessa di sempre e i suoi occhi brillavano di una luce intensa. Senza fermarsi un attimo, si lanciò verso le nubi della Tribolazione e l'artiglio coperto di fulmini. Mentre si avvicinava, improvvisamente parlò con una voce che sembrava un tuono fragoroso.


"Ti ho detto di convergere qui? Disperditi!"


Risuonarono enormi boati mentre appariva la Seconda Maledizione del Sigillo del Demone. La Maledizione della Realtà e dell’irrealtà eruttò contro le nuvole, trasformando ciò che era reale in irreale, e l'irreale in reale! Tutto ciò che Meng Hao doveva fare era pensare!


In quel momento, trasformò la Tribolazione, che era reale, in qualcosa di irreale. La Tribolazione convergente fu immediatamente dispersa!


