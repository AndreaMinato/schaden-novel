---
title: Capitolo 1343 - Il Cielo Crolla!!
pubDate: 2025-08-18T07:10:28.130Z
tags:
    - issth
---


Capitolo sponsorizzato, ringraziamo Mirko!
16 in coda (16 Mirko),
0/1 sponsorizzazioni 1 euro a capitolo,
-Schadenfreude


Gli spiriti si sollevarono!


In quel momento, tutti i coltivatori del Regno di Montagna e Mare sentirono i loro animi elevarsi come mai prima d'ora!


"Coltivatori delle Montagne e dei Mari, combattete fino alla morte!!" Tra le Nove Montagne e Mari, i guerrieri furono colti da una frenesia senza precedenti. Lanciarono immediatamente feroci contrattacchi contro gli Estranei.
Allo stesso tempo, i loro cuori erano pieni di aspettativa. Aspettativa... al pensiero del Cielo che incombeva su di loro, pronto a frantumarsi.


Stavano aspettando. Ogni singolo coltivatore di Montagna e Mare stava aspettando!


Stavano aspettando... che il Cielo crollasse!


Da quel momento in avanti, non avrebbe più ostacolato gli sguardi dei coltivatori del Regno di Montagna e Mare mentre guardavano la volta celeste. Strato dopo strato, il sigillo dei 33 Cieli sarebbe stata distrutta, e i coltivatori di Montagna e Mare... avrebbero potuto alzare gli occhi verso la vera volta celeste e vedere la vera Vastità!


Sarebbe stato come ai tempi del Regno Immortale degli Eccelsi, quando erano valorosi e indomiti nello spirito!


Gli Estranei erano storditi, tremanti mentre osservavano la massa terrestre del primo Cielo frantumarsi. Per la prima volta, provarono una vera paura, e il terrore nei confronti del Regno Immortale degli Eccelsi nel profondo del loro sangue stava trasparendo gradualmente.


Innumerevoli Estranei tremavano di paura, e sebbene stessero ancora combattendo, lottando contro i nemici, era solo perché nutrivano ancora la speranza... che la massa terrestre sopra di loro non sarebbe crollata!


L'Imperiale Signore ruggì e l’Eccelso infuriò. Colori selvaggi lampeggiarono tra il cielo e la terra e riecheggiarono rimbombi fragorosi. Il primo Cielo tremava violentemente e altri pezzi iniziavano a sgretolarsi!


La volontà del mondo che esisteva nel primo Cielo emise un grido di infinito dolore, come se stesse morendo…


Sorprendentemente, cadaveri iniziarono a cadere attraverso le crepe che si diffondevano nel primo Cielo. C'erano anche le rovine di edifici crollati e persino intere sezioni di città.


Il mondo intero era completamente scosso!


"NO!!" Urla di disperazione risuonarono da diversi luoghi tra le Montagne e i Mari, dove si trovavano le incarnazioni del Sovrano del Dao Estraneo.


Quelle varie incarnazioni avevano combattuto contro i Signori di Montagna e Mare, ma ora tremavano e stavano perdendo spirito combattivo. I loro occhi erano rosso acceso, e nella loro follia, piangevano sangue.


Perché avevano appena scorto una città cadere dal cielo. Solo metà di essa era intatta, e quella città era in realtà il feudo personale del Sovrano del Dao Estraneo nel primo Cielo. Era anche... la casa di molti suoi parenti!!


Ma ora, la città crollava, e quindi, si poteva immaginare il destino della sua famiglia.


"Meng Hao!!" Le incarnazioni del Sovrano Dao Estraneo ulularono e poi si scatenarono, pagando qualsiasi prezzo, persino bruciando le loro forze vitali per cercare di liberarsi dalla pressione dei Signori di Montagna e Mare.


Naturalmente, i Signori di Montagna e Mare non erano nella stessa posizione del Sovrano del Dao Estraneo, e non erano disposti a bruciare le loro forze vitali. Nel breve momento di esitazione in cui cercavano di decidere cosa fare, le incarnazioni del Sovrano del Dao si liberarono.


Fasci di luce ardente attraversarono l'aria per convergere in una figura unificata, che era il Sovrano del Dao completo!


Sebbene le sue incarnazioni fossero state gravemente ferite, e due fossero state abbattute da Meng Hao, bruciare la sua forza vitale lo riportò rapidamente al suo apice. Gettando la testa all'indietro e urlando, si lanciò verso il primo Cielo, pieno di odio e follia.


In quel momento, tutti gli Estranei potevano vedere ciò che stava accadendo, e tremavano nell'attesa che il loro Sovrano del Dao impedisse la distruzione della loro casa!


Lacrime di sangue solcarono il volto del Sovrano del Dao Estraneo mentre volava verso il primo Cielo. Tuttavia, quasi nello stesso istante in cui scattò, boati enormi e sbalorditivi risuonarono dal primo Cielo, scuotendo l'intero Regno di Montagna e Mare.
Il rumore era così forte che coltivatori ed Estranei ebbero la sensazione che i loro timpani potessero esplodere da un momento all'altro. Tutti smisero di combattere e guardarono verso il primo Cielo.


Ciò che videro fu un'enorme crepa che divideva l'intera massa terrestre, mentre un frammento che comprendeva quasi il dieci percento della struttura... iniziò a staccarsi, accompagnato da suoni stridenti forti come tuoni.


Un enorme pezzo della massa terrestre, grande quanto il cielo stellato di una qualsiasi delle Montagne e Mari, lentamente... iniziò a piegarsi verso il basso!!


Mentre quel frammento si inclinava lentamente, ogni edificio e struttura sopra di esso crollò. Tuttavia, era anche possibile vedere aree in cui il frammento era ancora connesso alla massa terrestre principale.


Fu in quel momento che apparve Meng Hao. Alzò la mano destra e sferrò un colpo di pugno. Con stupore di tutti, quell'esplosione... recise tutti i collegamenti con la massa terrestre principale.


RUUUUUUMMMMBLLLLE!


Un intero dieci percento della massa terrestre iniziò a cadere verso il Regno di Montagna e Mare. Era incredibilmente enorme, così grande che sembrava in grado di schiacciare qualsiasi cosa sotto di sé. Tuttavia, fu allora che la volontà delle Montagne e dei Mari si estese, riducendo il frammento senza vita in innumerevoli nuvole di macerie, che esplosero nel cielo stellato come fiori che sbocciano e poi galleggiarono lentamente verso il basso.


Il Regno di Montagna e Mare divenne completamente silenzioso. Gli Estranei fissavano con occhi sgranati.


Il Sovrano del Dao Estraneo tremava, e poi emise un urlo straziante pieno di disperazione, odio e persino... rimpianto!


Se rimpiangesse di essersi diviso in più incarnazioni, o aver marciato in battaglia, e la guerra stessa... solo lui poteva saperlo.


Poi, riecheggiarono boati mentre un secondo frammento della massa terrestre iniziò a staccarsi. Poi un terzo, un quarto, un quinto…


Mari di fiamme infuriavano nel cielo stellato, illuminando l'intero Regno di Montagna e Mare. Ormai, la massa terrestre era completamente crivellata di enormi crepe. Un frammento dopo l'altro iniziò a staccarsi e cadere verso il Regno di Montagna e Mare.


Passò un lungo momento, e poi riecheggiò il rimbombo più fragoroso, un’esplosione che scosse l'intero Regno di Montagna e Mare e tutto il primo Cielo.


BOOOM!!


Fu come un improvviso tuono che ruggì nel cielo stellato, e fece persino vibrare il Regno di Montagna e Mare... Poi, iniziarono a levarsi sussulti nell'aria.


Il primo Cielo... stava completamente collassando!


Tutti i coltivatori del Regno di Montagna e Mare potevano vedere che era completamente e totalmente frantumato in innumerevoli pezzi.


Macerie cadevano, come se il primo Cielo fosse uno specchio che era stato infranto. Non un singolo pezzo di terra fu in grado di rimanere sospeso lassù nel cielo stellato…


Tutti i restanti frammenti, schiacciati e spezzati, caddero giù.


Il Cielo crollò!


Non era solo il crollo del primo Cielo, ma anche un duro colpo per tutti gli Estranei nel Regno di Montagna e Mare. Tremarono violentemente, e nessuno di loro riusciva persino a parlare. I loro occhi erano pieni di vuoto e disperazione…


La loro casa era perduta…


La loro casa, che era fiorita per decine di migliaia di anni, ora era perduta…


I loro compagni di tribù erano spariti…


In passato, innumerevoli parenti avevano vissuto vite tranquille nel primo Cielo, ma ora erano morti. Il primo Cielo era distrutto, frantumato in pezzi. Città, macerie e cadaveri cadevano come pioggia. Era stato tutto… distrutto.


La disperazione travolse gli Estranei, che non avevano più alcuna volontà di combattere. Tremavano e provarono terrore…


In netto contrasto, i coltivatori del Regno di Montagna e Mare si animarono ed erano completamente pronti a combattere!


Nota del traduttore inglese Deathblade: Questo è un altro capitolo breve. Er Gen ha detto che sentiva che questo fosse il posto giusto per concluderlo, ed era anche uno dei suoi quattro aggiornamenti in un giorno quando stava facendo campagna per i biglietti del voto mensile.


