---
title: Capitolo 1352 - Il Principe Ereditario delle Montagne e dei Mari!
pubDate: 2025-10-16T07:33:49.641Z
tags:
    - issth
---


Capitolo regolare,
mi sono ricordata il giorno dopo che era venerdì e che quindi questo è regolare lol
8 in coda (8 Mirko),
0/1 sponsorizzazioni 1 euro a capitolo,
-Schadenfreude


L'intero Regno di Montagna e Mare si stava trasformando. Anche se si poteva inizialmente supporre che una trasformazione così enorme sarebbe avvenuta lentamente, era in realtà visibile a occhio nudo!
Così ci si poteva ben immaginare quanto si stesse modificando rapidamente!


Tutti i coltivatori potevano percepirlo, eppure non causò alcun senso di disagio o disorientamento. Originariamente, il Regno di Montagna e Mare era disposto in una linea orizzontale, dalla prima alla nona montagna. Era come un gigante disteso lì, con il sole e la luna che orbitavano attorno all'intero piano.


Ma ora, quel gigante... si stava lentamente alzando in piedi!


La Prima Montagna si stava sollevando, così come il Primo Mare. Mentre risuonavano rimbombi intensi, i coltivatori del Regno di Montagna e Mare seguirono gli ordini dell’Eccelsa Sogno del Mare.
Sotto la guida dei vari Signori di Montagna e Mare, gli abitanti dei mondi mortali furono tutti trasportati nella Nona Montagna e Mare.


Il regno ronzava di attività e cambiava di momento in momento.


Xu Qing non ebbe tempo di riunirsi con Meng Hao. Aveva dato una straordinaria dimostrazione del suo comando di strategia e tattica, e così, fu portata via dall’Eccelsa Sogno del Mare. Lei, insieme a Li Ling'er, furono nominate da Sogno del Mare come le due grandi Sacre Figlie del Regno di Montagna e Mare.


Meng Hao inviò la marionetta dell’Eccelso in alto nel cielo stellato e gli assegnò il compito di fare la guardia contro eventuali incursioni anticipate dei 32 Cieli.
Allo stesso tempo, estese volontà divina attraverso l'intero Regno di Montagna e Mare, esercitando costantemente una leggera pressione per intimidire potenziali traditori.


Dopotutto, nonostante il risveglio dello spirito del popolo, quando si trattava di sopravvivenza, c'erano alcuni coltivatori, e persino intere sette e clan, che non sarebbero stati completamente leali.
Non capivano che tutte le uova andassero perse quando il nido veniva rovesciato. Volevano preservare le loro forze per unirsi a tutti gli altri o, se la situazione fosse volta al peggio, per arrendersi e tentare di impressionare in qualche modo i 32 Cieli.


Naturalmente, con la marionetta dell’Eccelso lì, traditori del genere non osarono prendere iniziative.


Tutti nell'intero Regno di Montagna e Mare erano al lavoro, occupati a prepararsi per la guerra. Il tempo era essenziale e, a meno che non accadesse qualcosa di inaspettato, avevano al massimo tre mesi…


Inaspettatamente, Meng Hao sperimentò un raro momento in cui non aveva nulla di cui occuparsi, così passeggiò per il cielo stellato, guardando il Regno di Montagna e Mare trasformarsi.
La prima Montagna e Mare guidò l'ascesa mentre il regno si trasformava lentamente da una disposizione orizzontale a una verticale. In quel momento, era inclinato ad un angolo.


‘Sta iniziando a sembrare... poco familiare.’ Pensò Meng Hao con reticenza. Alla fine, sospirò. Sapeva da tempo che la guerra stava arrivando. Tuttavia, per lui e tutti gli altri coltivatori del Regno di Montagna e Mare, quel conflitto era arrivato troppo all'improvviso.


Era iniziata con l'improvvisa esplosione di violenza tra la settima e l’ottava Montagna e Mare. Poi la quinta e la sesta Montagna e Mare si erano scontrate. Dopodiché c'era stata la decisione di iniziare a combattere i 33 Cieli in anticipo.
Era stata la scelta giusta, ma questo non aveva reso l’evento meno improvviso.


Meng Hao si sentiva un po' vuoto dentro, persino incerto riguardo al futuro. Tuttavia, non poteva dare voce a tali dubbi. Non poteva permettere a nessuno di vedere altro che una salda fiducia e fede.


Tristemente, la verità della questione era che... non era sicuro.


Ovunque andasse, i coltivatori che lo vedevano porgevano i loro rispetti e si inchinavano, con sguardi di profonda reverenza negli occhi, non importava da quale Montagna e Mare venissero.


Meng Hao ora simboleggiava lo spirito dei coltivatori del regno. Per molte persone, simboleggiava anche la speranza.


Meng Hao mise da parte la pressione che sentiva, permettendo a un debole sorriso sicuro di sé di apparire sul suo volto. Annuiva alle persone e poi procedeva oltre. Attraversò la Quinta, la Sesta, la Settima e l’Ottava Montagna e Mare. Alla fine... giunse nella Nona Montagna e Mare.


Questa era la prima volta che tornava da quando se n'era andato, oh così tanto tempo fa. Guardando la Nona  Montagna e Mare, il suo cuore finalmente si calmò. Tuttavia aveva molte questioni di cui occuparsi.


‘L'anima di Chu Yuyan…’ Pensò, un dolore che gli trafiggeva il cuore. Mentre camminava attraverso il cielo stellato, non c'era davvero nessun altro posto in cui volesse andare se non a casa.


Pianeta Paradiso Meridionale.


C'erano vaste quantità di coltivatori di guarnigione qui ora. A causa della loro connessione con Meng Hao, il clan Fang era ben noto non solo nella Nona Montagna e Mare, ma in tutto il regno. Tutti erano consapevoli che Meng Hao era il principe ereditario del clan Fang.


Il ritorno di Meng Hao causò un grande trambusto. L'intero clan Fang emerse per riceverlo e fu tenuta una cerimonia che superava perfino il benvenuto per un capoclan. Solo i patriarchi ricevevano un tale trattamento.


Naturalmente, non era solo il clan Fang che uscì per ricevere Meng Hao. Si presentarono tutte le sette e i clan sul pianeta Paradiso Meridionale. Era apparso persino l'Imperatore del Grande Tang.


Non appena Meng Hao apparì fuori dal pianeta Paradiso Meridionale, vide decine di milioni di coltivatori in fila ad accoglierlo. I loro sguardi erano entusiasti, eccitati e adoranti.


Quasi nello stesso istante in cui arrivò, decine di milioni di coltivatori porsero i loro rispetti e si inchinarono profondamente.


"Offriamo rispettosi saluti al principe ereditario!"


"Rispettosi saluti al principe ereditario!"


"Principe ereditario, le abilità divine che ha scatenato nella battaglia con il primo Cielo sono senza pari!!"


Da quando Meng Hao aveva distrutto il primo Cielo e soggiogato l’Eccelso Estraneo, i coltivatori del Regno di Montagna e Mare erano arrivati a vederlo... come un principe ereditario, non solo del clan Fang, ma dell'intero Regno di Montagna e Mare.


Mentre le loro voci rimbombavano, Meng Hao guardò il gruppo e alla fine il suo sguardo si posò su alcune persone che stavano dietro a tutti gli altri, all'interno dei confini effettivi del pianeta.


Lì, vide suo padre, sua madre, sua sorella e i volti familiari dei Prescelti con cui aveva interagito in passato.


Meng Hao vide suo padre sorridere con entusiasmo e orgoglio. Vide la gentilezza sul volto di sua madre, così come l'orgoglio che solo una madre può provare.


Meng Hao guardò indietro ai coltivatori congregati fuori dal pianeta Paradiso Meridionale, poi giunse le mani e si inchinò profondamente a loro.


"Ciò che ho fatto nella battaglia con il primo Cielo è ciò che avrebbe fatto qualsiasi altro coltivatore di Montagna e Mare. Io da solo non posso determinare l'esito di questa guerra. Se vogliamo vincere, dobbiamo combattere insieme!"


Vista la sua forza, Meng Hao non aveva bisogno di aggiungere alcun potere extra alla sua voce. Le sue parole da sole irradiavano passione e ardore.


Era stato quando era scoppiata la lotta con il primo Cielo che Meng Hao aveva capito di non avere più il lusso di pensare solo a sé stesso. Aveva una responsabilità da portare e quella responsabilità aveva già iniziato a gravare su di lui.


Mentre le sue parole riecheggiavano, le decine di milioni di coltivatori fuori dal pianeta Paradiso Meridionale porsero di nuovo i loro rispetti e si inchinarono. Meng Hao procedette avanti e la folla si aprì per fargli strada.


Tutti guardarono mentre lui avanzava a grandi passi e poi entrava nel pianeta Paradiso Meridionale. Mentre Meng Hao guardava suo padre e sua madre, e i vari Patriarchi, improvvisamente ebbe la sensazione che il potente spirito che lo aveva guidato in battaglia si fosse in qualche modo trasformato in una profonda stanchezza che minacciava di sopraffarlo.


Casa. Il luogo dove era veramente possibile rilassarsi...


Meng Hao fece un passo verso suo padre e sua madre, poi si inginocchiò e si prostrò.


"Papà, mamma... sono tornato."


Innumerevoli coltivatori guardarono mentre Meng Li faceva un passo avanti e sollevava Meng Hao. Lo guardò per un momento con un guizzo di dolore negli occhi e poi lo tirò in un caldo abbraccio.


Fu a quel punto che un enorme applauso si levò dal pianeta Paradiso Meridionale. Nei cuori dei coltivatori del regno, Meng Hao era un essere supremo. Tuttavia, nella Nona Montagna e Mare, e specialmente tra i coltivatori del pianeta Paradiso Meridionale, era qualcosa oltre quello. Era... il LORO Meng Hao!


Meng Hao era tornato!


Il pianeta Paradiso Meridionale fu scosso, così come l'intera Nona Montagna e Mare. Nei quindici giorni successivi, innumerevoli coltivatori visitarono il pianeta Paradiso Meridionale nella speranza di incontrare Meng Hao. Per quanto riguardava Meng Hao, fece del suo meglio per incontrare quanti più poteva.


Sebbene fosse esausto e desiderasse solo riposare, non poteva deludere i coltivatori della Nona Montagna e Mare.


Quando Meng Li si rese conto di quale sforzo fosse per lui, eruppe come un tuono e si rifiutò di far passare alcun visitatore attraverso il cancello principale. Fang Xiufeng iniziò allora a sostituire Meng Hao per ricevere gli ospiti, dopodiché le folle diminuirono.


Finalmente, Meng Hao ebbe del tempo libero. Lo trascorse un po’ con sua madre e sua sorella, per godersi veramente della felicità di stare con la famiglia.


Non meditò, né praticò la coltivazione. Non lasciò nemmeno il clan Fang per visitare tutti i luoghi che conosceva sul pianeta Paradiso Meridionale. Rimase nella tenuta ancestrale, permettendo lentamente al suo cuore di calmarsi.


Stava solo ora realizzando che il modo in cui i coltivatori del Regno di Montagna e Mare lo vedevano era cambiato. Fan Dong'er e tutti gli altri Prescelti che conosceva lo trattavano... in modo diverso.


Occasionalmente, persino suo padre lo guardava con una reverenza negli occhi che non era mai stata lì prima. Questo diede un po’ di amarezza e perfino tristezza a Meng Hao.


E poi c'era sua sorella. Quando erano entrambi giovani, aveva promesso che lo avrebbe sempre protetto. Eppure, anche lei era cambiata. Lo adorava più che mai, ma quando lo guardava, poteva vedere la soggezione nel suo sguardo.


Nota traduzione: è stato menzionato nel capitolo 800 come Fang Yu aveva promesso di proteggere Meng Hao.


Non c'era quasi bisogno di menzionare Sun Hai. Da tempo era arrivato a riverire Meng Hao, ma ora lo guardava, non solo con reverenza, ma con zelo fanatico.


Sua madre era l'unica che non sembrava essere cambiata. Per lei, non importava in quale Reame fosse Meng Hao; anche se fosse stato un Eccelso, sarebbe sempre stato suo figlio.


Mentre passava il tempo con la sua famiglia, a volte guardava in lontananza, dove sapeva che c'era Xu Qing. Occasionalmente, ponderava la questione dell'anima di Chu Yuyan...


Per quanto riguardava tutti gli altri che conosceva, non era che non volesse vederli. Piuttosto, in questo momento di incredibile crisi per il Regno di Montagna e Mare, semplicemente non aveva l'energia mentale per pensare a troppe cose in una volta.


Meng Hao ebbe la sensazione che stesse cambiando. Stava diventando più silenzioso e persino le pietre spirituali in qualche modo non sembravano così importanti per lui come in passato. Ora, i suoi pensieri erano occupati sempre più dal Regno di Montagna e Mare...


‘Se potessi decidere,’ pensò, ‘vivrei in un'era in cui non ci fosse guerra…’ Sospirando, si sentì più stanco che mai.


Passarono altri quindici giorni. La modalità assedio del Regno di Montagna e Mare fu completamente attivata. La Prima Montagna e Mare era all'apice, con il Primo Mare nella posizione più alta, seguito dalla Prima Montagna. Dopodiché c’era la Seconda Montagna e Mare…


L'intero Regno di Montagna e Mare si era alzato come un gigante che reggeva il cielo e la terra!


Il sole e la luna non orbitavano più attorno al reame, ma erano immobili in posizioni di guardia su entrambi i lati. Anche se questo lasciava certe parti del Regno di Montagna e Mare in perpetuo giorno e altre in perpetua notte, in questo momento critico, non era qualcosa di cui le persone si preoccupassero.


Allo stesso tempo, le vaste quantità di mortali che vivevano nel Regno di Montagna e Mare erano stati trasportati alla Nona Montagna e Mare, che adesso era... il posto più importante dell'intero Regno!


Nell'istante in cui la modalità assedio fu completamente attivata, la volontà del Regno di Montagna e Mare parlò nelle menti di tutti i coltivatori, apparentemente priva d’emozioni.


"La mia interferenza con i 32 Cieli non può essere mantenuta molto più a lungo. Tra un mese e mezzo... loro... verranno."





