---
title: Capitolo 1358 - Combattere contro l'Eccelso Xuan Fang!
pubDate: 2025-08-26T07:18:23.956Z
tags:
    - issth
---


Capitolo sponsorizzato, ringraziamo Mirko!
2 in coda (2 Mirko),
0/1 sponsorizzazioni 1 euro a capitolo,
-Schadenfreude


Era come se avesse cercato l'origine della freccia, seguito il dardo di luce a ritroso e usato un'abilità divina incomprensibile per viaggiare indietro nell’arco di diversi secondi. Inoltre... l’Eccelso Xuan Fang stesso era tornato indietro nel tempo!


Le ferite che gli erano state appena inflitte dalla freccia di luce svanirono improvvisamente mentre appariva sulla superficie del sole!


Risuonarono enormi fragori e l'intero sole cominciò a vibrare. Il repentino cambiamento di eventi fece rimpicciolire le pupille di Meng Hao.


"L'Essenza del Tempo!!" Meng Hao aveva combattuto contro molte persone nella sua vita, e sebbene potesse non avere tanta esperienza quanto Xuan Fang, ci era vicino. Così, reagì senza la minima esitazione.
In effetti, reagì quasi istintivamente perché scatenò la sua coltivazione, radunando il potere della formazione di incantesimi composta dai 100.000 coltivatori e inviando un attacco feroce.


Quel colpo conteneva il pieno potere del sole, diventando un fascio di luce che sfrecciò, non direttamente verso Xuan Fang, ma verso la perla nera.


Quella perla gli dava una pessima sensazione.


La luce dorata emanata dall’Eccelso Xuan Fang si era affievolita Chiaramente, non era facile per lui usare l’innaturale magia temporale. In effetti, molto probabilmente, non sarebbe stato in grado di utilizzarla di nuovo per un po'; da quel punto di vista, era simile all'Essenza dello Spazio di Meng Hao.


In ogni caso, l'improvvisa comparsa dell’Eccelso Xuan Fang sul sole non solo fece allargare gli occhi a Meng Hao, anche l'Eccelsa Sogno del Mare ne fu chiaramente scioccata.


L’Eccelsa Sogno del Mare attivò istantaneamente tutto il suo potere per teletrasportarsi nella regione del sole. Inoltre Meng Hao usò la volontà divina per richiamare la sua marionetta dell’Eccelso per aiutarlo a combattere contro quel pericolo!


In mezzo a fragori, luce brillante si diresse verso la perla che l'Eccelso Xuan Fang stava sbattendo contro la superficie del sole.


Xuan Fang sbuffò freddamente, poi lasciò improvvisamente andare la perla nera, permettendo alla luce del sole di colpirla. Riecheggiò un enorme boato mentre la perla veniva completamente frantumata.


Una nebbia nera si estese attorno e Meng Hao capì subito che era piena di un incredibile potere sigillante. Fortunatamente, era stata distrutta prima di essere completamente scatenata; altrimenti perfino un Eccelso avrebbe avuto difficoltà ad annullarne gli effetti.


Chiaramente, la perla era un tesoro prezioso che solo un Eccelso poteva brandire!


Non appena la perla nera si frantumò, l'Eccelso Xuan Fang improvvisamente scattò. In un batter d'occhio, era già lontano. Tuttavia, era ancora sulla superficie del sole, e sorprendentemente rivelò un’altra perla nera dalla mano. Mostrò un ghigno feroce mentre ignorava completamente Sogno del Mare e la marionetta dell’Eccelso in arrivo.


"Quando attacco, pianifico tutto meticolosamente.” Disse con freddezza. "Raramente i miei piani vanno storti quando faccio la mia mossa!" Dopodiché scagliò con ferocia la perla nera verso la superficie del sole.


‘Perché insiste nel sbattere quella cosa sul sole...?’ Pensò Meng Hao, accigliandosi. Improvvisamente, un'idea gli balenò in testa, e allo stesso tempo, fece apparire il Calderone del Fulmine.
L'elettricità danzò mentre Meng Hao si teletrasportava fuori dalla formazione. Xuan Fang rimase a bocca aperta mentre, in un batter d'occhio, la Trasposizione e Spostamento della Forma fece sì che si scambiasse di posto con Meng Hao.


Meng Hao agitò la mano, e proprio mentre la perla nera stava per schiantarsi sulla superficie del sole, la raccolse.


Non appena la toccò, capì.


"Non vuole sigillare questo momento nel tempo, e non vuole usare la perla per uccidermi, vuole... sigillare il sole!" Con ciò, alzò lo sguardo, e le sue pupille si contrassero mentre si rendeva conto che l'Eccelso Xuan Fang... aveva rivelato una terza perla nera.


Questa volta, Xuan Fang non disse nulla. Quasi nello stesso istante in cui Meng Hao lo vide, non scagliò la perla, ma semplicemente la schiacciò.


Mentre la perla veniva schiacciata, una spessa nebbia nera esplose, turbinando in un istante fino a coprire l'intero sole, creando qualcosa come un Dominio particolare.


Fu a quel punto che la marionetta dell’Eccelso di Meng Hao si avvicinò e scagliò un colpo di pugno contro la foschia nera. Tuttavia, il potere di quell’attacco scomparve rapidamente come un bue di pietra gettato nell'oceano. Inoltre, la nebbia non reagì minimamente.


Per quanto riguardava l'Eccelsa Sogno del Mare, non appena fu abbastanza vicina, agitò il dito e scatenò il suo potere. Tuttavia, fece solo tremare e disperse solo leggermente la nebbia.


"Quelle sono Perle delle Tenebre!!" Sogno del Mare mostrò un'espressione estremamente scontenta. Le Perle delle Tenebre non provenivano dai 33 Cieli. Quando il Reame Immortale degli Eccelsi aveva affrontato una totale catastrofe, una delle due organizzazioni nemiche più potenti le aveva create per intrappolare potenti esperti del Mondo Immortale. Una volta che il loro potere veniva scatenato, non poteva essere dissolto facilmente.


Almeno, poteva intrappolare tutto al suo interno per un quarto d'ora.


Durante quel periodo di tempo, qualunque cosa la nebbia nascondesse sarebbe stata completamente tagliata fuori dal resto del mondo!


Anche mentre Sogno del Mare cambiava espressione, l'Eccelso Xuan Fang era dentro la nebbia, con uno sguardo pieno di gelido intento omicida. Anche se all’inizio sembrava stesse per attaccare la marionetta dell’Eccelso, in un batter d’occhio aveva preso di mira Meng Hao. Ma poi, proprio quando tutti pensavano che stesse cercando di uccidere Meng Hao, aveva usato una Perla delle Tenebre per bloccare il sole!


Aveva persino preparato tre perle, tutto per assicurarsi che il potere del sole non potesse essere scatenato. Questo avrebbe rimosso uno dei maggiori ostacoli per l'esercito invasore.


Tuttavia, proprio quando la gente pensava di sapere cosa stesse cercando di fare Xuan Fang, improvvisamente cambiò di nuovo tattica. Invece di cercare di mantenere il sole sigillato, prese di mira Meng Hao. In realtà pochi sarebbero stati in grado di indovinare... esattamente quali fossero i suoi obiettivi.


In questo momento, il sole era isolato a causa della nebbia. Sogno del Mare e la marionetta dell’Eccelso erano all'esterno, cercando di aprirsi un varco con la forza e cercando di annullare il sigillo. Nel frattempo, Meng Hao era all'interno e stava affrontando un incredibile pericolo.


"Ho un quarto d'ora per ucciderti ed è tutto ciò di cui ho bisogno!" Xuan Fang rise fragorosamente, facendo eruttare il potere della sua coltivazione mentre faceva un passo avanti verso Meng Hao.


Meng Hao si incupì. Xuan Fang stava diventando proprio una spina nel fianco; non solo la sua coltivazione era incredibilmente potente, la sua capacità di tramare era formidabile. Si stava rivelando molto più difficile da affrontare di Eegoo.


Anche mentre Xuan Fang si avvicinava a lui, Meng Hao indietreggiò, inviando volontà divina per radunare il potere della formazione. Risuonarono rimbombi mentre la luce brillante esplose, trasformandosi in un dardo scintillante che sfrecciò verso il nemico.


Xuan Fang ruggì ed eseguì un gesto d'incantesimo a due mani, facendo apparire dietro di lui un'enorme leone dorato. La creatura crebbe rapidamente di dimensioni, coprendo Xuan Fang e ricevendo il colpo al suo posto.


Risuonò un boato mentre il dardo brillante si conficcava nell'immagine del leone, che si distorse, e poi, prima che potesse persino ruggire, si frantumò in pezzi. Il proiettile di luce, nonostante si fosse offuscato un po', continuò ad avanzare verso Xuan Fang, che poi allungò la mano e lo afferrò.
Mentre stringeva il pugno, la freccia di luce collassò e Xuan Fang indietreggiò di qualche passo, il volto pallido ma coperto da un'espressione di disprezzo.


"I tesori tramandati da Nove Sigilli sono veramente potenti. Sfortunatamente, puoi sfruttare solo una parte della loro forza. Forse se mi colpissi ripetutamente in rapida successione, avresti una possibilità di uccidermi.
Tuttavia, puoi scatenare il potere solo con l'aiuto di quella formazione e quei 100.000 coltivatori. Ridicolo!”


"Inoltre, per i prossimi dieci secondi non sarai in grado di scatenare il potere di questo sole!" Anche mentre parlava, Xuan Fang si lanciò verso Meng Hao, la luce dorata brillava attorno a lui mentre serrava la mano e sferrava un pugno.


"Sembra che tu abbia raffinato il tuo corpo, vediamo quanto l’hai coltivato!”


Il primo pugno fu devastante. Il sole tremò e si irradiò una luce dorata sconfinata mentre un gigantesco leone appariva dietro il colpo, ruggendo mentre caricava verso Meng Hao.


Il potere da Eccelso disperse le leggi naturali nell'area, facendo tossire sangue ai 100.000 coltivatori. Alcuni perfino esplosero in pioggie rosse di interiora.


La coltivazione di Meng Hao improvvisamente vacillò con fare instabile, facendolo barcollare all’indietro. Allo stesso tempo, la voce dell’Eccelsa Sogno del Mare riecheggiò con urgenza da oltre la nebbia, come se provenisse da un tempo e spazio diversi.


"Meng Hao, resisti solo per un quarto d'ora!! Ci metteremo al massimo un quarto d’ora per rompere questo sigillo.”


Il pericolo era intenso e faceva palpitare il cuore di Meng Hao. Poteva essere potente quanto un guerriero al picco di 6-Essenze, capace di combattere contro Signori Imperiali, ma la differenza tra lui e un Eccelso era troppo vasta.
Al momento era intrappolato, senza nessun posto dove fuggire, e nessuna scelta se non combattere fino alla morte.


Durante quel momento critica, Meng Hao non pensò più ad escogitare un piano astuto, invece la sua mente si riempiva di… desiderio di combattere!


‘Un quarto d'ora…’ Pensò, con gli occhi che brillavano di intento omicida. Poi, inviò velocemente il suo senso divino verso Xuan Fang in un attacco feroce. Invece di arretrare, reagì alla pressione, facendo un passo avanti e scagliando il suo pugno!


Sterminio della Vita!


Tutto tremò violentemente e una tempesta scoppiò in tutte le direzioni mentre il colpo di Meng Hao si schiantava contro quello del Eccelso Xuan Fang. Riecheggiò un enorme boato e sangue schizzò fuori dalla bocca di Meng Hao.
Tuttavia, la sua espressione era estremamente feroce mentre faceva un altro passo avanti e lanciava un secondo pugno.


Pugno del Supplizio!


Nessuna sopravvivenza senza Supplizio! Meng Hao rise fragorosamente. L’attacco scatenò un’energia enorme, creando un boato assordante.
Perfino l'Eccelso Xuan Fang fu colto di sorpresa. Meng Hao tossì altro sangue e il suo corpo emisee dei crepitii.


Poteva avere il fisico di  un Sovrano del Dao, ma Xuan Fang era un Eccelso, con un corpo ancora più formidabile, che superava di gran lunga quello di Meng Hao.


"Vuoi davvero morire?!" Xuan Fang rise freddamente. Facendo roteare la sua base di coltivazione, iniziò a diffondere la sua pressione intensa. Il leone dorato ruggì, sopprimendo completamente il Pugno del Supplizio e poi apparve direttamente di fronte a Meng Hao.


Fu a questo punto che gli occhi di Meng Hao brillarono di una luce brillante mentre... lanciava un terzo colpo di pugno!


Non era altro che... il Pugno dello Sterminio degli Dei!


