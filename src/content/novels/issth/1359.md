---
title: Capitolo 1359 - Oh, così subdolo!
pubDate: 2025-08-26T07:18:23.957Z
tags:
    - issth
---


Capitolo sponsorizzato, ringraziamo Mirko!
1 in coda (1 Mirko),
0/1 sponsorizzazioni 1 euro a capitolo,
-Schadenfreude


Fondi la mia volontà con quella dei Cieli. Il mio pugno risveglia il sole, diventando un pugno di luce!


In quel momento, la volontà di Meng Hao si concentrò nella forma del Pugno dello Sterminio degli Dei. Scagliò il suo attacco avanzando coraggiosamente e con determinazione.


Quando si scontrò con il pugno del Eccelso Xuan Fang, causò un’enorme esplosione. Meng Hao fu percorso da un tremore e il suo braccio destro si distorse. Sangue schizzò dalla sua bocca e fu scaraventato all'indietro come se fosse stato travolto da una potente scoppio.


Tuttavia, allo stesso tempo, lo sguardo di Xuan Fang si riempì con stupore. Anche se sembrava rimasto impassibile, le cinque dita della sua mano destra formicolavano di dolore e non riusciva nemmeno a distenderle.
Una ferita del genere non era qualcosa che lo avrebbe fatto tossire sangue. Eppure, le ossa delle sue dita erano schiacciate e le altre ossa del suo braccio erano fratturate. Tuttavia, il dolore intenso acuì soltanto l’intento omicida nei suoi occhi. Ancora una volta, si avvicinò a Meng Hao.


"Ti auguri di poter scappare?" Xuan Fang ridacchiò. Tuttavia, proprio mentre si avvicinava, Meng Hao si fermò improvvisamente sul posto e alzò lo sguardo, i suoi occhi che brillavano di ferocia mentre il suo Inno Eterno dell’Imperatore Verde operava a piena velocità.


"Non mi è mai passato per la mente." Rispose gelidamente. Luce azzurra brillò mentre si trasformava in un roc azzurro, che poi si diresse rapidamente verso Xuan Fang. Risuonò un grido penetrante e, allo stesso tempo, numerose montagne discesero, insieme al Ponte dell’Eccelso, che eruttò con un potere intenso.


Riecheggiarono fragori mentre l’Eccelso Xuan Fang rideva freddamente, scegliendo di non evitare, ma di fare un passo avanti e cercare di afferrarlo. Immediatamente, luce dorata si levò di fronte a lui, piena di simboli magici sfarfallanti. Aveva creato una formazione che irradiava potere stellare, gettando nel caos i cinque elementi e facendo brillare strani bagliori.


La formazione sfrecciò immediatamente verso Meng Hao, frangumando le sue montagne e distruggendo la sua forma di roc azzurro. Luce azzurra si disperse e Meng Hao riapparì nella sua forma umana, in pessime condizioni. Il suo petto era una massa di sangue e poltiglia, dove erano visibili perfino i suoi organi.


Senza lo sforzo incredibile dell’Inno Eterno dell’Imperatore Verde, che lo guariva costantemente, Meng Hao sarebbe già morto. Anche con esso, era chiaramente in una situazione senza via d'uscita.


‘Ora questo è un Eccelso....’ Pensò, con gli occhi che brillavano con determinazione. La sua lotta contro Eegoo non era stata neanche lontanamente intensa come questa. Ora era intrappolato e non aveva altra scelta se non affrontare il terrificante potere di un Eccelso.


E questo era solo un Eccelso a 7-Essenze!


Riecheggiarono rimbombi mentre la formazione dorata si abbatteva su di lui. Meng Hao lanciò la testa all'indietro e ruggì, facendo scintillare il Ponte dell’Eccelso mentre contrattaccava.


La pressione del Ponte dell’Eccelso fece tremare la formazione dorata, riducendola in pezzi. Poi il Ponte dell’Eccelso continuò ad abbattersi verso il basso contro Xuan Fang.


Gli occhi di Xuan Fang si spalancarono. Improvvisamente guardò più da vicino il Ponte dell’Eccelso e la sua espressione cambiò. Indietreggiando, eseguì un gesto d'incantesimo a due mani, poi si posò un dito sulla fronte. Istintivamente, luce eruppe dalla sommità della sua testa, trasformandosi in un leone dorato.
Xuan Fang rivelò un'espressione avida e cominciò a ridere.


"Non posso credere che sia QUEL ponte.... Lo prenderò!" Il leone dorato era una scheggia della psiche di Xuan Fang e, mentre volava fuori, cominciò a turbinare intorno al Ponte dell’Eccelso, tentando di recidere la connessione tra l’artefatto e Meng Hao.


Meng Hao non aveva tempo di cercare di stabilizzare la connessione. Era un momento critico, ma Meng Hao era sicuro di non poter essere derubato finché non fosse stato ucciso. Anche mentre Xuan Fang stava indietreggiando, Meng Hao improvvisamente si teletrasportò di nuovo nella formazione al centro del sole. Lì, eseguì un gesto d'incantesimo e indicò qualcosa, facendo vorticare luce fuori dal sole.


Sorprendentemente, stava combattendo contro l’Eccelso Xuan Fang da più di dieci respiri di tempo e questo significava che poteva lanciare un’altra freccia di luce solare. Riecheggiarono fragori mentre bagliore intenso sfrecciava contro l’Eccelso Xuan Fang. A causa della vicinanza, il dardo si precipitò su di lui quasi istantaneamente.


Si conficcò nella sua fronte, facendo rabbrividire Xuan Fang per poi fargli tossire una boccata di sangue. La sua energia diminuì leggermente e, sebbene non fosse morto, era apparsa una ferita grave sulla sua fronte, che immediatamente cominciò a guarire.


Ci volle solo un momento di analisi da parte di Meng Hao per giungere alla conclusione che Xuan Fang non ne era uscito illeso. Stava chiaramente usando una sorta di magia segreta per sopprimere il contraccolpo della ferita.
In futuro, forse avrebbe subìto fortissime ripercussioni per questo, ma al momento, la sua forza combattiva era rimasta intatta.


‘Maledizione!’ Pensò Meng Hao, rabbuiandosi. Allo stesso tempo, Xuan Fang rise sinistramente e caricò verso Meng Hao. Mentre si avvicinava, agitò la mano, diffondendo un mare dorato a in ogni direzione, per poi a sbattere contro Meng Hao dentro la formazione di incantesimi.


"Figuriamoci un quarto d'ora. Non resisterai abbastanza a lungo nemmeno per sparare un'altra di quelle frecce di luce."


L’Eccelsa Sogno del Mare era fuori dalla nebbia, il volto pallido mentre si rendeva conto che Xuan Fang era completamente intenzionato a uccidere Meng Hao. Nemmeno lei credeva che Meng Hao potesse resistere un intero quarto d'ora contro di lui...


In realtà era proprio come aveva detto Xuan Fang. Meng Hao non poteva sopravvivere così a lungo, a meno che non... sacrificasse i 100.000 coltivatori e permettesse loro di morire al suo posto per guadagnare tempo.


"Xuan Fang!" Sogno del Mare ruggì con ansia, lanciando una raffica di attacchi contro la nebbia. Allo stesso tempo, il senso divino che Meng Hao aveva inviato per guidare la marionetta dell’Eegoo stava lentamente svanendo. I movimenti della marionetta stavano già rallentando e non sarebbe passato molto tempo prima che il senso divino svanisse completamente. Allora la marionetta... avrebbe perso la maggior parte del suo potere e sarebbe stata in grado di combattere solo usando l’istinto.


Se fosse tutto lì, poteva non essere un grosso problema. Tuttavia, l'esercito degli Estranei dall'altra parte dello scudo si stava agitando e ora stava cercando di sfondare le loro difese. Allo stesso tempo, i coltivatori del Regno di Montagna e Mare erano completamente scioccati da ciò che stava accadendo con il sole.


Ancora più rilevante era che, nel sesto Cielo fuori dal Regno di Montagna e Mare, risuonò una risata fredda, che apparteneva nientemeno che al secondo Eccelso.


Se non avesse capito come approfittarsi dell'opportunità creata da Xuan Fang, allora non si sarebbe meritato di essere un Eccelso. Mentre usciva dal sesto Cielo, nessuno poteva vedere che aspetto avesse, poiché era coperto da un campo increspato di oscurità. Rivolse uno sguardo freddo verso il Regno di Montagna e Mare e lo scudo, poi al campo di battaglia nel sole.


Le sue labbra si contorsero in un sorriso freddo e irradiò una crudeltà spietata. Non parlò, invece alzò la mano destra ed eseguì un gesto d'incantesimo. Istintivamente, l'oscurità increspata intorno a lui si contorse e si distorse, poi cominciò a espandersi verso l'esterno. Chiaramente, stava radunando il suo potere.


Scatenò la sua aura mentre... la massa di terra che era il secondo Cielo cominciò a vibrare.


Improvvisamente cominciò a muoversi, come se una gigantesca mano invisibile l'avesse afferrata e la stesse inviando... contro la barriera che proteggeva il Regno di Montagna e Mare!


La vista di un'intera massa di terra che si schiantava contro lo scudo del Regno di Montagna e Mare scioccò sia dei coltivatori del Regno di Montagna e Mare che egli Estranei.


I più nervosi di tutti erano gli Estranei del secondo Cielo stesso. Tuttavia, non osarono dare voce a tali sentimenti e poterono solo guardare mentre la massa di terra, che era già stata frantumata dalla tempesta prima, iniziare a precipitarsi contro lo scudo del Regno di Montagna e Mare.


Sembrava muoversi lentamente, ma in realtà conteneva un potere devastante!


A partire da quel momento, i coltivatori del Regno di Montagna e Mare stavano assistendo… alla vera potenza di un Eccelso!


Un Eccelso era una persona che era in grado di influenzare la marea di un'intera battaglia. Potevano usare un'intera massa di terra come un'arma per scatenare un potere distruttivo inimmaginabile. In effetti, se non fosse per certe limitazioni, avrebbe potuto sfruttare perfino un cielo stellato allo stesso modo.


La massa di terra che era il secondo Cielo era la più piccola tra le cinque masse di terra presenti, ma era ancora difficile descrivere a parole quanto fosse grande. Anche la mera pressione che emanava era sufficiente a frantumare la volta celeste. Istantaneamente lo scudo del Regno di Montagna e Mare cominciò a mostrare segni di cedimento.


Ksitigarbha impallidì, ma lanciò la testa all'indietro e rise fragorosamente. Allo stesso tempo, estrasse una bottiglia di pillole medicinali. Dopo un momento di esitazione, ne inghiottì il contenuto e poi la sua coltivazione esplose di potere. Vene blu iniziarono a sporgere sul suo volto e un corno verde dall'aspetto feroce improvvisamente spuntò dalla sommità della sua testa.


La sua pelle cominciò a cambiare colore, diventando verde, e il suo corpo arrivò a 300 metri di altezza. Il suo abito da Daoista venne fatto a brandelli mentre la sua energia aumentava vertiginosamente. A partire da quel momento, la sua energia non era più quella di un coltivatore, ma era quella di... un Demone!


Sollevò la mano destra e poi la sbatté contro il basso, usando la sua forza vitale e tutto ciò che aveva, per affrontare l'incombente massa di terra del secondo Cielo.


I 100.000 coltivatori sulla luna sorrisero tutti con amarezza mentre offrivano le loro forze vitali, le loro coltivazioni e le loro anime, riversandole nella formazione per aiutare Ksitigarbha, per assistere il Regno di Montagna e Mare e contrattaccare!


A partire da questo momento, il sole e la luna erano entrambi in una crisi mortale. Poco fa, il Regno di Montagna e Mare aveva avuto il sopravvento, ma ora, la situazione si stava ribaltando. Tutto questo a causa di... Xuan Fang!!


Dei cinque Eccelsi dei 33 Cieli, la coltivazione di Xuan Fang non era la più elevata. Tuttavia durante questo momento critico della guerra, i 33 Cieli avevano inviato lui e chiaramente erano sicuri che, sotto la sua guida, i cinque Cieli avrebbero potuto scuotere il Regno di Montagna e Mare. Se non altro... avrebbero potuto allungare durata dei combattimenti per un anno.


Di nuovo sul sole, Xuan Fang stava ridendo. Fece un passo avanti verso Meng Hao, che era ancora nella formazione di incantesimi, e disse: "Non ci sono problemi nel rivelare il mio vero piano ora. Il mio vero obiettivo non è Eegoo, o il sole, e nemmeno te. Invece... è qualcosa che non ho nemmeno visto personalmente... la tua luna!"


I coltivatori circostanti tossivano sangue, eppure nessuno di loro abbandonò la propria postazione. Esattamente come i coltivatori sulla luna, offrirono le loro coltivazioni e le loro forze vitali. Anche se fossero morti, avrebbero guadagnato tempo per Meng Hao.


Avrebbero sopportato il peso del potere dell’Eccelso Xuan Fang per aiutare Meng Hao.

