---
title: Capitolo 1360 - La Fusione delle Sei Maledizioni!
pubDate: 2025-08-27T07:40:12.758Z
tags:
    - issth
---


Capitolo sponsorizzato, ringraziamo Mirko!
0 in coda (0 Mirko),
0/1 sponsorizzazioni 1 euro a capitolo,
-Schadenfreude


100.000 individui pensavano tutti alla stessa cosa. Le loro forze vitali si erano connesse alla formazione e le loro anime vibravano di un ardore incrollabile. Il potere della loro coltivazione li aveva resi un tutt'uno, mentre combattevano uniti per proteggere Meng Hao.


Xuan Fang ridacchiò freddamente, poi batté un piede a terra. All'istante, tutto cominciò a tremare violentemente e risuonò intenso rimbombo mentre 100.000 coltivatori tossivano boccate di sangue.


Meng Hao era al centro della formazione magica, la mente confusa. Non poteva starsene semplicemente seduto lì a ignorare ciò che stava accadendo. Sapeva di non poter competere con un Eccelso, e sapeva anche che tutto ciò che doveva fare era chiudere gli occhi e aspettare che passasse abbastanza tempo.
Se avesse temporeggiato a sufficienza, forse sarebbe stato possibile... resistere per quell'intero quarto d'ora fino a quando la nebbia non si fosse dispersa.


A quel punto, forse ne sarebbe uscito vivo!


Tuttavia... Meng Hao non scelse di aspettare. Eseguendo un gesto d'incantesimo, cessò di attingere al potere del sole. Altrimenti di questo passo avrebbe esaurito le forze vitali dei 100.000 coltivatori ancora più velocemente di prima.


Fece un passo avanti, lasciando la formazione e dirigendosi verso Xuan Fang, che rise fragorosamente, gli occhi scintillanti di disprezzo. In realtà, temeva che Meng Hao si sarebbe trincerato cercando di far passare il tempo.


Non appena Meng Hao passò all'azione, Xuan Fang svanì all'improvviso, per poi riapparire proprio di fronte a lui. Quindi, alzò la mano destra, scagliandogli contro un potere che non poteva assolutamente contrastare. Meng Hao vacillò immediatamente all'indietro, sputando sangue dalla bocca.


"Principe ereditario!!"


"Principe ereditario!!!" Le grida dei 100.000 coltivatori risuonarono angosciate.


Mentre Meng Hao rimaneva sospeso lì, il suo Inno Eterno dell’Imperatore Verde lavorava costantemente per evitare che il suo corpo collassasse. Tuttavia, sotto la pressione di un Eccelso, non poteva resistere a lungo, e inoltre le sue ferite avevano già raggiunto un livello critico.


Ancora una volta, Xuan Fang si avvicinò, alzando la mano destra con intento omicida che scintillava negli occhi mentre cercava di afferrare la testa di Meng Hao.


"Vuoi morire e basta!?"


Proprio mentre Xuan Fang allungava la mano, Meng Hao eseguì un gesto d'incantesimo con la mano destra e quindi agitò un dito.


Sigillo del Demone, Ottava Maledizione!


Tuttavia, nello stesso momento in cui la magia venne scatenata e Xuan Fang si fermò sul posto, la maledizione si frantumò. Meng Hao subì un contraccolpo che gli fece schizzare sangue dalla bocca.
Anche se sembrava stesse barcollando all'indietro, all'improvviso, il tempo si increspò di fronte a Meng Hao. Tutto cambiò, facendo apparire un'espressione scioccata sul volto di Xuan Fang. Spalancò gli occhi mentre Meng Hao svaniva all'improvviso, per poi riapparire dietro di lui.


Xuan Fang si girò e si lanciò verso di lui, ma finì per passare direttamente attraverso Meng Hao, come se non fosse altro che un'ombra.


"Tempo!" Xuan Fang spalancò di nuovo gli occhi.


Non era un banale cambiamento nel tempo, ma piuttosto conteneva il potere del viaggio nel tempo. Apparentemente, Meng Hao era apparso alcuni respiri di tempo prima, proprio dietro di lui!


Questa non era altro che la strana tecnica del camminare nel tempo che Meng Hao aveva appreso da Massacro. Quando riapparve, era ancora direttamente dietro Xuan Fang, e all'improvviso, la sua mano destra si trasformò. Sorprendentemente... apparve l'Arma da Battaglia, che alzò alta sopra la testa mentre faceva un passo avanti, apparentemente camminando dal passato verso il presente!


Una lama scioccante quindi calò!


Xuan Fang non ebbe tempo di schivare. La lama tagliò dal passato nel presente, rendendo impossibile evitarla. Per la prima volta, una sensazione di crisi riempì la mente di Xuan Fang. Anche se non stava rischiando la vita, era comunque qualcosa di molto raro per lui.


Risuonò un rimbombo in ogni direzione mentre un lampo di luce discendeva sull’Eccelso Xuan Fang. Anche se non riuscì a schivare completamente, si mosse leggermente, facendo sì che il colpo non atterrasse sulla sua fronte, ma piuttosto sulla sua spalla sinistra!


Ci fu un’esplosione e il sangue schizzò mentre il braccio sinistro dell'Eccelso Xuan Fang veniva completamente reciso. Xuan Fang cadde all'indietro a massima velocità, il volto terreo, gli occhi pieni di intento omicida mentre guardava Meng Hao. Nell'istante successivo, il suo braccio tagliato esplose, trasformandosi in un mare di sangue dorato che poi si riversò verso il nemico.


Meng Hao tremò; aveva già subito ferite gravi e ora tossiva altro sangue. La sua coscienza stava cominciando ad offuscarsi e stava ridendo con amarezza. Eppure, un bagliore incrollabile brillò nei suoi occhi e scattò, ignorando i danni che subiva nel processo.


Nell'istante in cui lui si mosse, la mano destra dell'Eccelso Xuan Fang fece un gesto d'incantesimo e fece un affondo feroce con il dito, facendo apparire una lunga arma dorata. La lama sferzò con velocità feroce, e prima che Meng Hao potesse anche reagire, la gelatina di carne volò fuori e parò il colpo.


Un grido straziante risuonò mentre la gelatina di carne veniva scagliata all'indietro, chiaramente indebolita. Tuttavia, non tornò nella borsa da trasporto, ma cominciò invece a trascinare Meng Hao di nuovo nella formazione.


"Non andrai da nessuna parte!" Disse l'Eccelso Xuan Fang, la sua voce sinistra e fredda. Gli rimaneva solo il braccio destro, che allungò verso Meng Hao. Mentre estendeva le dita, scatenò il potere dell'Essenza.


Cinque Essenze tuonarono, turbinando insieme. Pochi momenti dopo, apparì una sesta Essenza, e poi una settima. Con l'aggiunta dell'Essenza del Tempo, l'enorme mano che era stata creata era piena di un potere completamente imprevedibile. Una volta scatenata... era certo che avrebbe colpito il bersaglio!


Il volto di Meng Hao era mortalmente pallido. In quel momento critico, spinse via la gelatina di carne, quindi allungò all'improvviso la mano destra verso l’attacco incombente, verso Xuan Fang, quindi puntò il dito!


Sigillo del Demone, Ottava Maledizione!


Riecheggiarono rimbombi mentre l'enorme mano si arrestò. Tuttavia, durò solo un momento prima che si rimettesse in moto. Di conseguenza, il sangue schizzò dalla bocca di Meng Hao a causa dell'intenso contraccolpo. Quello era uno dei motivi per cui aveva esitato a usare le maledizioni in precedenza. Se avesse provato a usarla per bloccare un Eccelso, non solo avrebbe fallito, ma sarebbe anche rimasto ferito.


Quando aveva combattuto Eegoo, Choumen Tai era in procinto di assoggettarlo, così era stato possibile usare la sua magia. Ma ora stava affrontando un Eccelso al pieno delle sue forze e non erano le sue maledizioni ad avere problemi, piuttosto…


"Il mio livello è troppo basso!" Meng Hao rise con amarezza e digrignò i denti. Mentre la mano si avvicinava a lui, scatenò la sua Essenza della Fiamma Divina, quindi eseguì un gesto d'incantesimo con la mano destra e agitò più volte il dito.


"Sigillo del Demone, Settima Maledizione!"


"Sesta Maledizione!"


"Quinta Maledizione!"


"Terza Maledizione!"


"Seconda Maledizione!"


Se doveva rischiare la vita, allora tanto valeva dare tutto. I suoi occhi brillarono di follia mentre scatenava tutta la sua magia. Tutto tremò violentemente e Xuan Fang aggrottò le sopracciglia mentre il qi intorno a lui veniva gettato nel caos, dandogli una sensazione inquietante.


Meng Hao tremava e il suo corpo stava collassando in una massa sanguinante a causa del contraccolpo dei Sigilli del Demone. Quello che voleva veramente fare era usare l'Incantesimo del Sigillo dei Cieli, ma dato che si basava sul potere delle Montagne e dei Mari, era impossibile usarla dato che era stato isolato dal resto del mondo.


Invece, doveva rischiare la vita per... combinare le sue maledizioni in un unico attacco!


Combinare nove maledizioni era la trasformazione finale che un Sigillatore di Demoni poteva compiere. Ma in questo momento, Meng Hao ne aveva padroneggiate solo sei. Gli mancava la prima e la quarta, e doveva ancora creare la sua Nona Maledizione.


Tuttavia, non poteva fare altro. Era passata più della metà del quarto d'ora, ma questo significava che ne rimaneva ancora metà. Non poteva resistere più a lungo. Meng Hao gettò la testa all'indietro e urlò, evocando tutto il potere che aveva. La sua carne e il suo sangue esplosero, le sue ossa si frantumarono, tutto nello sforzo di fondere insieme le sue maledizioni.


Riecheggiarono fragori enormi e tutti sul sole rimasero scioccati. Xuan Fang sussultò per lo stupore di fronte alle improvvise e drastiche trasformazioni!


A partire da questo momento, l'intero Regno di Montagna e Mare tremò. Le schiere di coltivatori nel cielo rimasero scioccate e gli Estranei tremavano. Anche l'Eccelso del sesto Cielo rimase sbalordito.


Sogno del Mare e tutti gli altri presenti si sentirono tremare.


In netto contrasto c'era Shui Dongliu, che stava sul pianeta Paradiso Meridionale, guardando con ansia in direzione di Meng Hao. I suoi occhi erano pieni di preoccupazione, e persino... turbamento!


Un'energia enorme stava sorgendo dal sole. Meng Hao tremò violentemente quando, all'improvviso, una sfera di luce apparve di fronte a lui. La luce era nel caos, mentre sei poteri vorticavano al suo interno. Sembrava quasi che quella sfera stesse pensando, come se qualche entità al suo interno stesse per esplodere.


L'intensa pressione fece cambiare espressione all’Eccelso Xuan Fang, e all'improvviso, sentì una sensazione di crisi mortale. Senza la minima esitazione, cominciò a ritirarsi a gran velocità.


Proprio mentre cadeva all'indietro, Meng Hao scatenò tutto il potere che poteva radunare, attingendo persino alla sua forza vitale, per spingere in avanti la torbida sfera di luce. Tremava, la sua carne veniva fatta a brandelli, rivelando le sue ossa, che poi si frantumavano.


Si udì un fragore mentre spingeva completamente la sfera. Adesso era esausto. Proprio mentre stava cadendo, la gelatina di carne lo raccolse e lo portò di nuovo dentro la formazione.


Nello stesso momento, la sfera di luce sfrecciò verso Xuan Fang. Mentre si avvicinava, Xuan Fang urlò. Aumentò di dimensioni all’improvviso mentre veniva travolto da una sensazione di crisi mortale. In un batter d'occhio, arrivò a 30.000 metri. Poi, si restrinse istantaneamente, trasformandosi in uno scioccante leone dorato.


I suoi occhi scintillarono del bagliore dell'augurio, mentre attingeva alla sua forza vitale per scatenare una tecnica che sperava lo avrebbe aiutato ad identificare un punto debole nell’attacco che doveva affrontare.


Morte!


Morte!


Morte....


Il volto di Xuan Fang era una massa di shock e terrore. In un tempo molto breve, eseguì più di diecimila calcoli augurali, ma non importava come l'analizzasse, il risultato finale era sempre lo stesso. Morte!


"Questo è impossibile! Che tipo di abilità divina è questa!?" Xuan Fang tremava mentre cadeva ulteriormente all'indietro. Sfortunatamente per lui, la nebbia circostante, che aveva messo in atto per intrappolare Meng Hao, ora lo lasciava intrappolato!


"Incompleta! È una magia incompleta! Ciò significa che ho una possibilità. Deve essersi ferito l'anima per usarla. Chiaramente questa è una Dao in fase di percolazione, alla quale sta attingendo troppo presto!”


"Finché non completerà la magia daoista in seguito, non importerà se sopravviverà oggi, non potrà usarla di nuovo fino ad allora!!" Gli occhi di Xuan Fang scintillarono.


"Ho ancora una possibilità... con le ombre del Tempo!!"


Ruggendo, il suo corpo guizzò in movimento mentre scatenava la sua Dao del Tempo con tutto il potere che poteva. Il suo corpo divenne sfocato, e in un batter d'occhio, la sua Anima Immortale apparve.


"Ho vissuto per decine su decine di migliaia di anni. Forse non ho speranza di ottenere otto Essenze, ma anche così, posso asciare un'anima alla fine di ogni ciclo di sessant'anni. Questa è la magia finale del Tempo. A meno che tu non distrugga tutte le mie anime, allora non potrai mai distruggere la mia vera anima!"
Gli occhi di Xuan Fang erano rosso vivo. Questa era una magia che avrebbe usato solo se non avesse altra scelta, solo se la sua vita fosse veramente in grande pericolo!


Questa era una magia salvifica che poteva usare... solo una volta nella vita!


A partire da quel momento, si sarebbe spinto al limite. Se non avesse usato la magia ora, allora sarebbe morto sicuramente.

