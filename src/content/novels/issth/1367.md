---
title: Capitolo 1367 - Nessun’altra scelta se non discendere!
pubDate: 2025-10-13T07:30:36.111Z
tags:
    - issth
---


Capitolo regolare di venerdì 10,
10 in coda (5 da Hail The King e 5 da Martial God Asura, scusate mi sono scordata di questa serie, sarà che sono giorni che non dormo bene lol),
0/1 sponsorizzazioni 1 euro a capitolo,
-Schadenfreude


Non appena le parole di Xuan Fang uscirono dalla sua bocca, una luce scintillante apparve sul settimo Cielo, e poi sull'ottavo e il nono, fino ad arrivare al 33esimo Cielo.


Mancavano ancora diversi mesi prima che potessero emergere dal loro stato attuale. Tuttavia, avevano potuto sentire cosa aveva detto Xuan Fang ed erano in grado di vedere tutto chiaramente.


In effetti, avevano osservato da vicino lo svolgersi della battaglia negli ultimi mesi e avevano già iniziato a preparare metodi speciali per affrontare il Regno di Montagna e Mare in base a ciò che avevano osservato. Inoltre, avevano compreso quanto fossero importanti il sole e la luna!


Da quanto potevano vedere, il più importante tra i due non era il sole, ma la luna!


Naturalmente, con Meng Hao in posizione sul sole, considerando la sua forza combattiva e il fatto che controllava la marionetta di un Eccelso, era capace di impegnare due Eccelsi in battaglia.


I 33 Cieli non potevano permettersi di ignorare un coltivatore di Montagna e Mare come lui e lo avevano da tempo inserito nella loro lista di obiettivi prioritari da uccidere.


Dopo aver sentito la dichiarazione di Xuan Fang, i potenti esperti Estranei dal settimo al 33esimo Cielo, inclusi i due Eccelsi con 8 Essenze, si concentrarono completamente su come si stavano svolgendo gli eventi.
Che fosse per lo sforzo di uccidere Meng Hao e Ksitigarbha, per la strategia generale di prolungare la battaglia, o ancora più importante, per la sicurezza di Xuan Fang e Mythdragon, ciò che stava accadendo ora era della massima importanza.


Questo era anche il motivo per cui Xuan Fang aveva intrapreso un'azione immediata e apparentemente folle dopo essere uscito dal sigillo. Attaccare con tutte le masse terrestri garantiva che non avesse nessun posto dove ritirarsi. Quindi... le forze che rimanevano dai 33 Cieli non avrebbero esitato a fare tutto il possibile per accorrere in suo aiuto.


Solo allora questa battaglia non sarebbe stata definita un completo fallimento per lui.


"Finché potrò distruggere il sole o la luna, allora... questa battaglia non sarà stata un fallimento totale." La volta celeste cominciò allora a tremare mentre un raggio di luce emerse dall’esercito principale dei 33 Cieli, per poi scendere verso il Regno di Montagna e Mare.


Si muoveva a una velocità incredibile, eppure, proprio mentre si avvicinava, un altro raggio di luce si levò dalla Nona Montagna. I due dardi si avvicinarono e poi si scontrarono all'esterno del regno.


Mentre riecheggiavano rimbombi fragorosi, risuonò un ruggito di furia dai 33 Cieli. Il bagliore si disperse in innumerevoli briciole luminose, ora incapaci di formare la formazione Imprigiona-Immortali di cui aveva parlato Xuan Fang!


Allo stesso tempo, un gran numero di coltivatori si riversò dalla Seconda Montagna per caricare contro gli Estranei e iniziare a combattere duramente.


L’Eccelso Mythdragon iniziò ad affrontare simultaneamente la marionetta dell’Eccelso, Sogno del Mare e il drago del mondo divino dei Nove Mari. Teneva anche a bada la Grotta della Spada del Flusso Sublime e stava persino bloccando l'uomo di mezz’età dell'Antico Rito Daoista Immortale.


Naturalmente, pagò un caro prezzo per farlo, perché quasi all’istante sputò sangue dalla bocca. Eppure non si ritirò; rise con ferocia e si batté una mano sulla testa.


Risuonò un boato mentre una luce nera eruppe da lui, facendo sì che la sua forza combattiva, e quella di tutte le sue incarnazioni, arrivasse a nuovi livelli.


"Possessione del Drago Demoniaco!?!" Disse l’Eccelsa Sogno del Mare, con gli occhi che lampeggiavano. "Quella è un'abilità divina innata del clan Mythdragon, che permette a un'anima da battaglia di possedere un corpo, rendendolo impermeabile a capacità divine e tecniche magiche! Tuttavia, una volta che la possessione termina, tutte le ferite che ha apparentemente evitato si manifesteranno all’improvviso!"


"Quindi sta cercando di morire in battaglia!! Il suo temporeggiamento ha portato alla loro sconfitta, quindi sta mettendo a rischio la sua vita...".


In lontananza, l’Eccelso Xuan Fang vide cosa stava succedendo e, dopo un momento di silenzio, gettò la testa all'indietro e rise. I suoi occhi brillavano di determinazione mentre si lanciava verso Meng Hao. Quanto a Meng Hao, il suo sguardo scintillò e, invece di arretrare, avanzò, e presto i due combattevano avanti e indietro con boati di abilità divine.


Meng Hao era leggermente in svantaggio. La sua coltivazione lo rendeva in grado di affrontare Eccelsi, ma non necessariamente di vincere. Tuttavia non sarebbe stato difficile trattenere Xuan Fang.


Quanto a Mythdragon, stava venendo respinto dai vari metodi impiegati da tutti quelli con cui stava combattendo.


"Uno tra voi due morirà sicuramente qui." Disse Meng Hao con freddezza, gli occhi che gli scintillavano di intento omicida. Non era la prima volta che combatteva contro Xuan Fang, e nella loro ultima battaglia era stato spinto al limite. Ma ora, si era completamente ripreso ed era ancora più forte.


Risuonarono esplosioni tra l’esercito degli Estranei, così come urla. I coltivatori della Montagna e del Mare stavano facendo una carneficina e il loro numero stava crescendo man mano che altri guerrieri si univano alla battaglia.


Il numero di Estranei dal secondo al sesto Cielo superava di gran lunga il gruppo della battaglia iniziale con il primo Cielo. Tuttavia, non potevano competere con loro in termini di danni inflitti al nemico.


Nel frattempo, gli eserciti dal settimo al 33esimo Cielo in alto potevano percepire in quale pericolo si trovassero Xuan Fang e Mythdragon. Riecheggiarono ruggiti di rabbia mentre tentavano di liberarsi dai loro vincoli.
Tuttavia, quello stato era come una spada a doppio taglio; sebbene avesse permesso loro di sfuggire alla catastrofe dall'attacco improvviso del regno di Montagna e Mare, li lasciava anche completamente e totalmente sigillati.


In ultima analisi, non si sarebbero mai aspettati che il potere combinato di cinque masse terrestri... non potesse nemmeno sfondare la seconda linea difensiva nemica. Inoltre, stavano perdendo così malamente da finire praticamente massacrati.


Risuonarono esplosioni mentre i guerrieri dal settimo al 33esimo Cielo si scontravano tutti contro la barriera sigillante invisibile. Sul campo di battaglia, il Regno di Montagna e Mare chiaramente stava avendo il sopravvento e gli Estranei morivano a frotte. Venivano respinti più e più volte, e sembravano incapaci di contrattaccare.


Davanti alla Seconda Montagna, il Secondo Mare era collassato e al suo posto c'erano fiumi di sangue.


Quanto all’ Eccelso Mythdragon, dopo aver utilizzato la sua tecnica di possessione, stava dando il massimo. Tuttavia, il suo cuore era pieno di amarezza a causa del fallimento della formazione Imprigiona-Immortali. Se avesse avuto successo, non si sarebbe trovato in una situazione così difficile.


Al momento stava bloccando tutti i migliori esperti delle Montagne e dei Mari, ma il prezzo era che lui stesso si trovava in uno stallo mortale.


"Xuan Fang, sbrigati!!" Ruggì Mythdragon. Xuan Fang stava già dando il massimo. Fece eruttare il suo potere, eppure non riuscì a districarsi dal combattimento. Non solo era stato indebolito, ma Meng Hao aveva già combattuto una battaglia mortale con lui in precedenza. Meng Hao era abituato alle sue tattiche di combattimento e, quindi Xuan Fang non poteva liberarsi dal combattimento non era qualcosa che Xuan Fang poteva allontanarsi rapidamente.


Non importava cosa tentasse di fare, semplicemente non poteva districarsi da lui.


Meng Hao si trasformò in un roc azzurro, che sibilò per il cielo stellato, sferrando artigliate mortali. Usò la Trasformazione Stellare con Un Pensiero, così come la sua magia della Supernova.


Scatenò persino le sue maledizioni del Sigillo dei Demoni, e il contraccolpo non fu così grave come lo era stato in passato.


Al momento, i due Eccelsi Estranei non potevano fuggire e non c'era nessuno lì a salvarli. I guerrieri dal settimo al 33esimo Cielo stavano diventando davvero ansiosi. Di questo apsso, si sarebbero dovuti preparare… a perdere uno dei loro Eccelsi.


I 33 Cieli originariamente avevano cinque Eccelsi. Eegoo era essenzialmente morto. Se ne avessero perso un altro, si sarebbero potuti comunque assicurare una vittoria, ma a caro prezzo.


*


Al momento, Shui Dongliu era sul Pianeta Paradiso Meridionale, fuori dalla Nona Montagna, che guardava freddamente in alto nel cielo stellato. Sembrava esitare, come se stesse prendendo una decisione davvero difficile.


Dopo molto tempo, mormorò: "Se fai un passo indietro, ti rendi conto che non c'è nessuno... che non può essere sacrificato. Persino io... Dato che è così...". Fece un respiro profondo e poi abbassò lentamente la mano.


"Dato che è così, vi permetterò di aprire una breccia in anticipo. In questo modo... sarete in grado di mandare qualcuno dentro. Tuttavia, il prezzo che pagherete è che il tempo complessivo prima che il resto di voi possa emergere dal sigillo sarà prolungato... La cosa più importante... è che quei due esperti che furono posseduti dalle due potenti forze, coloro che ora hanno il potere di un Eccelso ad 8 Essenze... non saranno in grado di discendere prima che il sigillo sia completamente rimosso.”


"Questo renderà la situazione molto pericolosa per Ksitigarbha, Sogno del Mare e le Tre Grandi Società Daoiste. Sarà ancora più pericoloso... per Meng Hao...". Dopo un lungo momento pensoso, Shui Dongliu sospirò.


"Alla fine, i 33 Cieli non contano molto. Sono quei due Eccelsi posseduti... i potenti nemici che non possiamo affrontare in questo momento!"


Fuori dalla Seconda Montagna, infuriavano combattimenti intensi. Mythdragon subiva continue sconfitte e non sembrava poter resistere ancora a lungo. Aveva già usato la tecnica della possessione più volte ed era sull'orlo del collasso.


Xuan Fang non poteva fare nulla per respingere Meng Hao e liberarsi, e si stava facendo sempre più ansioso.


Tuttavia, fu a quel punto che un enorme boato riecheggiò nella volta celeste. Era difficile dire quale prezzo fosse stato pagato dal settimo al 33esimo Cielo, ma improvvisamente, tutto dal sedicesimo Cielo in giù cominciò a tremolare, come se il sigillo stesse diventando instabile. Poi, luci brillanti lampeggiarono mentre il Cielo dal settimo al sedicesimo... si materializzarono improvvisamente nella volta celeste!


Apparentemente, avevano distrutto il potere sigillante e così i loro Cieli si erano liberati!


Riecheggiarono fragori mentre il settimo Cielo scendeva, seguito dall'ottavo, il nono... fino al sedicesimo Cielo. In totale, dieci Cieli rotolarono giù dal cielo stellato verso il Regno di Montagna e Mare.


Allo stesso tempo, dieci raggi di luce sfrecciarono da quelle masse terrestri, facendo riecheggiare rimbombi mentre si avvicinavano.
Uno di quei raggi di luce si diresse verso Mythdragon, interrompendo istantaneamente la sua battaglia con gli esperti di Montagna e Mare e trascinandolo via. Il secondo raggio di luce intervenne nello scontro tra Meng Hao e Xuan Fang, creando un'enorme ondata di energia che separò i due.


Meng Hao fu scaraventato all'indietro verso il sole del Regno di Montagna e Mare. Proprio mentre il sangue colava dagli angoli della sua bocca, il quarto raggio di luce si scagliò a incredibile velocità verso il sole.
Non c'era nulla che Meng Hao potesse fare se non guardare mentre il raggio si schiantava contro il sole, trasformando all'istante centomila coltivatori in cenere...


Quanto al sole, cominciò a tremare e sorprendentemente si diffusero delle crepe sulla sua superficie!




Nota importante di Deathblade: Ho visto alcuni commenti che chiedono "perché Meng Hao non ha assorbito l'Essenza Mondiale degli altri Cieli?" La risposta risiede in un passaggio che in realtà ho tradotto male nella versione originale, e ho corretto poco dopo ma non ne ho mai parlato perché non pensavo che le persone avrebbero finito per fare la domanda di cui sopra.
Se volete leggerlo nel contesto, è nel capitolo 1345, ma lo citerò anche qui per renderlo facile. In quel capitolo, diceva abbastanza direttamente riguardo al secondo Cielo: "Non tutti i mondi potevano dare vita a quel tipo di Essenza".
È stato anche menzionato alcune volte che i 33 Cieli desideravano il Reame del Vortice del Vento a causa della sua (presumibilmente rara) Essenza del Mondo. Mi dispiace per la confusione.
Spesso faccio piccole modifiche qua e là ai capitoli passati e ne parlerò se sono relative alla trama. Per esempio, mi sono reso conto di recente di aver tradotto male qualcosa circa 1000 capitoli fa che in realtà influisce sulla storia ora. Includerò una nota a piè di pagina di quello nel capitolo pertinente. In questo caso non avevo anticipato le ramificazioni di quella particolare riga riguardante l'Essenza del Mondo, quindi ancora una volta, le mie scuse.

