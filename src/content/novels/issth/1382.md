---
title: Capitolo 1382 - Tre Spuntoni delle Scritture!
pubDate: 2025-12-21T18:41:44.766Z
tags:
    - issth
---


Capitolo sponsorizzato, ringraziamo Matteo!
10 capitoli in coda (5 Matteo+5 Manuel),
0/1 sponsorizzazioni 1 euro a capitolo,
-Schadenfreude


Un tempo il pappagallo aveva menzionato che, per quanto ne sapesse, si poteva diventare un Decano coltivando i tre classici delle scritture del Regno di Montagna e Mare. Meng Hao si era sempre chiesto quanto fossero potenti i Decan, non aveva mai incontrato figure così leggendarie.


Nota traduzione: il pappagallo ha parlato dei Decani delle tre scritture nel capitolo 338.


Sembrava... che esistessero di sopra dei Signori delle Montagne e dei Mari.


Tuttavia, erano solo leggende. In questa battaglia, la comparsa dell'Eccelsa a 8-Essenze permise a Meng Hao di vedere finalmente i tre grandi Decani, e ora poteva percepire... che emanavano aure da Signori Imperiali!


I Decani erano comparabili ai Signori Imperiali!


In effetti, Meng Hao non poté fare a meno di notare che c'era qualcosa di strano nelle fluttuazioni emanate dai tre Decani. Tuttavia, quando lui stesso era apparso sul campo di battaglia, i tre Decani erano già impegnati a bloccare l'Eccelsa.
Inoltre, lui stesso era coinvolto in una lotta mortale e l'intensità dei combattimenti rendeva impossibile studiarli attentamente. Tuttavia, nel profondo del suo cuore, quel sospetto rimaneva.


Ricordava distintamente il pappagallo dire che all'interno del Regno di Montagna e Mare, ad ogni scrittura corrispondeva il suo Decano, con l’eccezione però di quella della Recisione Celeste!


Eppure, era ovvio in quel momento che in realtà esistesse un Decano della Recisione Celeste, nonostante sembrasse essere il più debole dei tre, e apparentemente, era già avvizzito al punto di perire. In effetti sembrava che la sua morte stesse causando l'indebolimento del sigillo, per questo l'Eccelsa a 8-Essenze stava cercando di sondarlo per capire come distruggerlo.


Anche se Meng Hao non aveva riflettuto troppo su questioni del genere allora, adesso poteva fare da testimone... del potere dei Decani!


Le parole dell'Eccelsa a 8-Essenze riecheggiavano ancora quando lei allungò la mano per toccare il sigillo. All'istante, il marchio triangolare iniziò a collassare. Mentre lo faceva, l'intera area intorno a lei fu gettata nel caos, com’era prevedibile. A causa del potere contenuto nel sigillo, mentre si frantumava, gli innumerevoli fili che tenevano l'Eccelsa in posizione iniziarono a tremare.


Non potevano resistere a lungo, e mentre il sigillo si sgretolava, quei fili iniziarono a svanire uno per uno. I fili dell’area mantenuta dal Decano della Recisione Celeste furono i primi a scomparire.


Poi fu il turno delle zone controllate dagli altri due Decani, che ora erano in uno stato di estremo avvizzimento. Infatti, anche i tre giovani discepoli dietro ciascuno dei tre Decani erano praticamente ridotti a dei cadaveri.


RUUUUUMMMMMBLLLLLLE!


Mentre il sigillo cadeva a pezzi, l'Eccelsa a 8-Essenze si stava preparando ad uscire. Una volta fatto, avrebbe scatenato la sua coltivazione, e considerando che non c'era nessuno a ostacolarla, la battaglia sarebbe finita rapidamente. Il Regno di Montagna e Mare non sarebbe nemmeno riuscito a resistere abbastanza a lungo da vedere l'arrivo del Regno del Dio Immortale e di quello dei Diavoli. Sarebbe stato schiacciato e tutta la sua gente sarebbe stata eliminata.


Tuttavia, fu a questo punto che il Decano dello Spirito Sublime aprì improvvisamente gli occhi, che brillarono di una luce bizzarra. Anche il discepolo dietro di lui spalancò gli occhi, e la sua espressione era di completa calma, come se questo fosse il momento per il quale si era preparato per tutta la vita.


"Wei'er." Disse il Decano: "Mi hai accettato come tuo maestro quando avevi sette anni. Sento che nel corso degli anni, io... non ti ho trattato così bene come avrei dovuto."


"Maestro, non ho rimpianti." Rispose il giovane simile a un cadavere. "Se c'è davvero un'altra vita dopo questa, signore, allora spero di poterti ancora chiamare mio maestro!"


Senza la minima esitazione, improvvisamente collassò in pezzi, sacrificando tutta la sua forza vitale, persino la sua anima, per diventare potere illimitato della scrittura, che poi si fuse nel suo maestro, il Decano dello Spirito Sublime.


In quell'istante, la carne e il sangue del Decano dello Spirito Sublime si rafforzarono nuovamente e i suoi occhi iniziarono a ardere. Ritornò rapidamente allo stato di picco del suo potere. Tuttavia, altrettanto rapidamente, ritornò ad avvizzire, perché tutto quel qi e sangue, tutto il suo potere spirituale e la sua coltivazione, ogni parte del suo essere, iniziò a convergere sulla sua fronte.


Risuonò uno scoppiettio mentre la sua fronte esplodeva, per fare emergere uno spuntone color sangue!


Innumerevoli simboli di scritture vorticavano attorno a quello spuntone, che non era altro che la Scrittura dello Spirito Sublime. Quello spuntone era fatto d’osso, ed era la combinazione di tutto ciò che il maestro e l'apprendista avevano sacrificato. Tutto questo formò insieme... lo Spuntone dello Spirito Sublime!!


Non appena quello spuntone apparve, il Decano dello Spirito Sublime chiuse gli occhi e perì. Mentre moriva, la sua espressione era calma, anche se si poteva intravedere tristezza e senso di colpa...


Anche se non era stato biasimato dal Regno di Montagna e Mare, né dal suo apprendista, lui provava rimpianto per come aveva trattato il suo discepolo.


"Se c'è un'altra vita dopo la morte..."


RUMBLE!


Lo spuntone dello Spirito Sublime formato dal Decano corrispondente e dal suo discepolo sfrecciò verso l'Eccelsa a 8-Essenze con una velocità indescrivibile.


Il volto dell'Eccelsa femmina vacillò per la prima volta. A causa del caos causato dal crollo del sigillo, non poteva muoversi e lo spuntone terrificante l'aveva completamente messa alle strette!!


Semplicemente non poteva fuggire!


A quanto pareva, sigillarla era solo un aspetto della trappola che era stata tesa per lei. La parte veramente esplosiva del piano doveva essere attuata quando il sigillo sarebbe stato infranto rotto. Quel piano era... sacrificarsi!!


Riecheggiò un enorme boato mentre lo spuntone si faceva strada nel petto dell'Eccelsa a 8-Essenze, nella regione del suo cuore. La feroce pugnalata la fece gridare in modo miserabile, e fu l'esatto momento in cui il Decano della Divinità del Dao aprì gli occhi.


Mentre il Decano della Divinità del Dao sospirava, il suo discepolo dietro di lui rise spensieratamente. "Maestro, non c'è bisogno che provi rimpianto. Sono un custode della scrittura, e ho sempre saputo come sarebbero finite le cose. Mi sono preparato da tempo. Maestro, mi hai dato la vita, e l'unico rimpianto che ho è che non sarò più in grado di prendermi cura di te.


"Maestro, lasciami fare il primo passo..."


L'apprendista esplose, trasformandosi in innumerevoli simboli di scritture che si diressero verso il suo maestro.


Il corpo del Decano della Divinità del Dao si riprese all'istante. Sospirando piano, annuì, e poi senza alcuna esitazione, permise al suo stesso corpo di avvizzire mentre il suo qi e sangue, la sua forza vitale, la sua anima, il suo intero essere, convergevano sulla sua fronte.


Riecheggiarono rimbombi mentre uno spuntone improvvisamente volò fuori.


Era... lo Spuntone della Divinità del Dao!!


Lo spuntone conteneva un senso divino sconfinato mentre sfrecciava avanti, facendo tremare violentemente il cielo e la terra. La volta celeste si offuscò e un vento ululò mentre si dirigeva verso l'Eccelsa a 8-Essenze.
Lei era già stata inchiodata dai resti del sigillo e non era riuscita ad evitare lo Spuntone dello Spirito Sublime. Ora che era stata colpita dallo Spuntone dello Spirito Sublime, come poteva mai evitare quello dopo?


Risuonò un’esplosione mentre la punta si conficcava nella fronte dell'Eccelsa, direttamente nel suo cervello!


Un grido agghiacciante risuonò dalla sua bocca, e un tremito la percorse. I suoi capelli erano in completo disordine mentre cadeva all'indietro. Riuscì a liberarsi dal sigillo e poi attivò la sua coltivazione all’impazzata per cercare di spingere fuori i due spuntoni, due spuntoni che la riempivano di un senso di estremo pericolo.


Tuttavia, fu a quel punto che il Decano della Recisione Celeste completamente avvizzito aprì improvvisamente gli occhi.


Non era morto!


Mentre apriva gli occhi, c'era qualcosa di molto diverso al loro interno, come se non fosse più il Decano della Recisione Celeste, ma piuttosto, qualcun altro!


Guardò l'Eccelsa a 8-Essenze che cercava di fuggire, e sospirò. Mentre sospirava, il giovane avvizzito dietro di lui si trasformò in innumerevoli simboli di scritture che poi si riversarono nel Decano della Recisione Celeste.


Il giovane morì senza dire una sola parola. Tuttavia, il suo sguardo era pieno di decisione e determinazione, e non si poteva vedere il minimo barlume di esitazione nelle sue azioni.


Mentre il Decano della Recisione Celeste assorbiva quei simboli, risuonò un forte ansimo. Allo stesso tempo, l'aura del vecchio improvvisamente divenne ancora più strana di prima.


Infatti, sembrava come se la sua coltivazione stesse aumentando, intensificando la stranezza nella sua aura.


"Io... in realtà non sono il Decano della Recisione Celeste!" Disse sommessamente, come se stesse dando voce ai suoi ricordi. Mostrò un'espressione di tristezza mentre lentamente girava la testa per guardare prima la Nona Montagna e Mare, poi gli eserciti del clan Fang tra la marea di coltivatori, e infine... a Meng Hao.


Quell’occhiata conteneva riluttanza, così come profonda amarezza e tristezza. E quando guardò Meng Hao, conteneva affetto, come se stesse guardando la sua stessa progenie.


"Hao'er, sei cresciuto..." Mormorò.


Meng Hao non era sicuro del perché, ma quando vide gli occhi del Decano della Recisione Celeste, sentì il suo cuore tremare. Iniziò a fremere, e persino ansimare, mentre... una sensazione familiare si alzava bruscamente dentro di lui.


"Quello è..." Si sentì come se fosse stato folgorato. Non conosceva questa persona, ma a partire da quel momento, mentre quegli occhi sembravano permeare i suoi ricordi, ricordò immagini di quando era bambino. Ricordò un vecchio che lo teneva gentilmente, e gli occhi di quell'uomo improvvisamente sembrarono proprio uguali ai suoi.


"Nonno Fang...!" Gridò.


A partire da questo istante, tutti nel clan Fang stavano reagendo allo sguardo del Decano della Recisione Celeste. I loro volti vacillarono, riempiendosi di incredulità e shock mentre lo guardavano.


Improvvisamente, il volto del Decano della Recisione Celeste iniziò a cambiare. Ora, assomigliava molto a quello di Fang Xiufeng, ed era anche simile a quello di Meng Hao. Il suo volto... sembrava minaccioso senza essere arrabbiato!


Non era altri che... il nonno Fang di Meng Hao. Il padre di Fang Xiufeng! Il precedente Grande Anziano del clan Fang, un uomo che eccelleva sia in termini di talento latente che di potere di comprensione. Il suo nome era... Fang Hehai!


Nota traduzione: Fang Hehai è stato menzionato per la prima volta nel capitolo 899.


Anni fa, lui e il nonno Meng di Meng Hao erano andati a cercare un Estraneo per aiutare a salvare Meng Hao. Quell'Estraneo era tornato, ma loro no. Solo quando Meng Hao andò all'Ottava Montagna e Mare scoprì che suo nonno Meng era il Signore dell'Ottava Montagna e Mare.


Allora si era sempre chiesto... dove fosse suo nonno Fang. Suo nonno Meng gli aveva persino detto che non era nel Regno.


Meng Hao aveva precedentemente ipotizzato che forse suo nonno Fang... si fosse nascosto da qualche parte nei 33 Cieli.


Ma a partire da questo momento, dopo aver visto il volto del Decano della Recisione Celeste, rimase sconvolto mentre realizzava... che questo assolutamente era lo stesso uomo dei suoi ricordi. Suo nonno Fang!


‘Ma perché nonno Meng ha detto che non era nel regno?’ Questa fu la domanda che immediatamente gli saltò in mente.


Fu in quel momento che il Decano della Recisione Celeste, Fang Hehai, distolse lo sguardo da lui. Pieno di feroce determinazione, guardò l'Eccelsa a 8-Essenze in ritirata, e poi la sua fronte esplose.


"Spuntone… della Recisione Celeste!"


