---
title: Capitolo 1389 - Mettetevi Dietro di Me!
pubDate: 2025-12-28T10:32:31.063Z
tags:
    - issth
---


Capitolo sponsorizzato, ringraziamo Manuel!
4 capitoli in coda (4 Manuel),
0/1 sponsorizzazioni 1 euro a capitolo,
-Schadenfreude


Al di fuori del pianeta Paradiso Meridionale, milioni di Estranei tremavano ancora, appena sopravvissuti ad un’orribile catastrofe. Era qualcosa che non avrebbero mai potuto dimenticare.


Tuttavia... ora che la formazione magica era sparita, il pianeta Paradiso Meridionale... aveva perso le sue difese. A poco a poco, gli occhi degli Estranei iniziarono a brillare di rosso. Era difficile dire chi avesse iniziato la carica, ma presto, l'intero esercito si scagliò furiosamente verso il pianeta Paradiso Meridionale!


Fu anche in quel momento che, proprio all'apice del cielo stellato, nel punto da cui provenivano i 33 Cieli, era rimasto tutto silenzioso da quando era sceso Dao Fang. Ma ora, la volta celeste lì iniziò a distorcersi, come se intento omicida si stesse facendo strada attraverso il vuoto!


In qualche luogo non rilevabile nel cielo stellato al confine con il Regno di Montagna e Mare nella Vastità, un'enorme massa di terra ruggiva procedendo, schiacciando qualsiasi cosa le si parasse davanti.


A trascinare quella massa di terra c'erano nove enormi soli, che irradiavano luce accecante!


Stavano arrivando!


Tornando al pianeta Paradiso Meridionale, i resti della formazione magica si stavano dissipando. Mentre i milioni di Estranei si scagliavano all’attacco, crepe e fenditure iniziarono ad apparire sulla superficie del mondo.


Il pianeta Paradiso Meridionale era sull'orlo del collasso!


Tutti i coltivatori sul pianeta sputavano sangue, e nel cielo, innumerevoli Estranei apparvero e iniziarono a combattere ferocemente. Sembrava che tutta la creazione del Paradiso Meridionale… esistesse nell'ombra degli Estranei.


Adesso il pianeta Paradiso Meridionale era in un momento di crisi indescrivibile. Il padre di Meng Hao, Fang Xiufeng, sputò una boccata di sangue mentre una pioggia di spade volanti lo trafiggeva. Quando Meng Hao lo vide, il mondo intero sembrò fermarsi.


Queste erano le immagini che riempivano i suoi occhi proprio mentre irrompeva dal mare di sangue.


"NO!" Con gli occhi iniettati di sangue, eseguì un gesto di incantesimo a due mani, aprendosi una strada attraverso l'esercito nemico. Innumerevoli Estranei urlarono miseramente mentre si trasformavano in cenere.


Meng Hao partì con una velocità indescrivibile attraverso il sentiero che aveva creato, arrivando al pianeta Paradiso Meridionale appena in tempo per afferrare suo padre mentre iniziava a cadere dopo essere stato trafitto da numerose spade volanti.


Allo stesso tempo, scagliò un colpo feroce sulle terre sottostanti.


BOOOOMMMMMM!


Il suolo tremò, eppure, non fu distrutto. Invece, il potere rimbalzò, schizzando verso il cielo, facendo sì che una forza enorme travolgesse gli Estranei. Risuonarono grida miserabili dai nemici nella zona mentre un'enorme pressione li colpiva, facendoli esplodere.


All'istante, il cielo e la terra furono riempiti da una pioggia di sangue di Estraneo!


I nemici che erano ancora in lontananza sussultarono. Guardando Meng Hao con stupore, iniziarono ad arretrare, non osando avvicinarsi affatto.


I capelli di Meng Hao si agitavano selvaggiamente intorno alla sua testa. Era come un vulcano in eruzione con un'aura omicida così intensa da oscurare tutto.


Fang Xiufeng era gravemente ferito, ma non era un colpo fatale. Vedendo Meng Hao apparire così all'improvviso, sorrise, un sorriso pieno di calore, orgoglio e gioia.


L'arrivo di Meng Hao provocò un'ondata di entusiasmo tra i membri del clan Fang, e tutti gli altri coltivatori sul pianeta Paradiso Meridionale iniziarono a gridare con passione.


"Meng Hao!!"


"Principe ereditario!!"


"Il principe ereditario è tornato!!" Innumeri grida riecheggiarono. Lacrime scorrevano sul viso di Meng Li mentre aiutava Fang Xiufeng a rialzarsi dalle braccia di Meng Hao. Non c'era tempo per Meng Hao di fare reminiscenze. Vedendo gli occhi iniettati di sangue di Xu Qing, Ciccio, Chen Fan, Sun Hai e sua sorella Fang Yu, e le ferite che li ricoprivano, la furia di Meng Hao salì a nuove vette.


Senza pronunciare un'altra parola, si girò e scatenò le sue tecniche magiche e abilità divine. Il Ponte dell'Eccelso rimbombò, e l'Incantesimo per l'Assorbimento delle Montagn fece apparire innumerevoli vette. Gli Estranei vicini non riuscirono ad evitarlo e ne furono investiti dato il divario tra le loro coltivazioni e quella di Meng Hao.


Meng Hao sembrava completamente impazzito mentre si lanciava alla carica per scatenare altro massacro. Tuttavia, fu a questo punto che il coltivatore dalla testa grossa e l'Eccelsa arrivarono velocemente da lontano. Odio velenoso brillò negli occhi dell’Eccelsa mentre eseguiva un gesto di incantesimo, poi si colpì sulla sommità della testa. All'istante, una perla viola uscì dalla sua bocca, che si trasformò in un mare viola.


Il coltivatore dalla testa grossa aggrottò la fronte, e poi il suo corpo si distorse mentre manifestava un potere intenso, che si fuse nel mare viola mentre si dirigeva verso Meng Hao.


Un'espressione feroce distorse il viso di Meng Hao mentre sollevava l'Arco del Sole e scoccava tre frecce!


Scagliare tre frecce gli fece tossire sangue e perdere vaste quantità di forza vitale. Questo era il suo limite. Tre frecce scioccanti. La prima si scagliò come un drago verso il coltivatore dalla testa grossa, e quando lo colpì, sangue schizzò dalla sua bocca mentre veniva scaraventato all'indietro. Simultaneamente, la seconda freccia si avvicinò a lui.


La terza freccia trafisse il mare viola puntando all'Eccelsa e facendole spalancare gli occhi. Tuttavia, il coltivatore dalla testa grossa non riuscì a districarsi dal suo pericolo per salvarla, quindi non ebbe altra scelta che stringere i denti e lasciare che la freccia la trafiggesse. All'istante, scoppiò.


Questo però non la uccise. Dopo essere esplosa, si riformò con un viso pallido e un odio ancora più intenso di prima negli occhi.


"Ti scuoierò vivo!!" urlò. La magia salvavita che aveva appena usato aveva un prezzo, e quel prezzo era che non avrebbe mai più potuto raggiungere una coltivazione a 8-Essenze!


A causa dei tre spuntoni che l'avevano trafitta, era già stata messa in una situazione in cui sarebbe stato difficile tornare al livello delle 8-Essenze. Tuttavia, la magia salvavita che aveva appena usato aveva spaccato le sue fondamenta del Dao, assicurando che non sarebbe mai stato possibile!


Simultaneamente, sangue schizzò dalla bocca del coltivatore dalla testa grossa, il cui corpo era mezzo distrutto dopo aver affrontato la seconda freccia. Tuttavia, iniziò rapidamente a riformarsi, e allo stesso tempo, una potente forza gravitazionale fece a pezzi decine di migliaia di Estranei vicini. In un batter d'occhio, li assorbì, e tornò al picco del suo potere.


"Con quelle frecce hai già raggiunto il tuo limite." Disse. "Oggi non volevo davvero ucciderti, ma siamo nemici. Perdonami." Dopo un momento, il coltivatore dalla testa grossa sospirò e poi iniziò a camminare verso Meng Hao.


I capelli dell'Eccelsa erano completamente scompigliati, ed era piena di veleno senza fine. Ancora una volta, si schiaffeggiò la fronte, sputando una boccata di sangue che era mescolata a pezzi di organi interni. Il liquido cremisi si trasformò rapidamente in un mare di sangue corrotto e profanato forte con non mai.


Sorprendentemente, riuscì persino ad infonderci un po' della sua Essenza sigillata e indebolita, facendolo ribollire con un potere quasi a 8-Essenze.


Normalmente non avrebbe fatto un azzardo simile, nemmeno se i 33 Cieli stessero per perdere l'intera guerra. Dopotutto, le importava soprattutto di sé stessa, e finché ci fosse stato un modo per fuggire dalla situazione, lo avrebbe fatto. Ma ora, le sue fondamenta del Dao erano state frantumate, condannandola a non raggiungere mai più il livello a 8-Essenze. Il suo odio era diventato folle e quindi non esitò a sputare la sua Essenza sigillata, tutto in cambio della possibilità di scatenare... un'abilità divina a 8-Essenze!


"Corrompo il tuo cuore! Profano le tue fondamenta del Dao! Invoco la mia magia della forza vitale per decimare il tuo sangue e condannare la tua anima ad un’eterna distruzione!" Stringendo i denti, fissò Meng Hao e i membri circostanti del Clan Fang.


"E non solo te, ma tutto il tuo clan! Pensi davvero che non sapessi che il maledetto Decano della Recisione Celeste fosse collegato a voi nel sangue e nell’anima?!" Quella era una delle ragioni principali del suo odio sia per Meng Hao che per il clan Fang.


Proprio mentre le parole le uscivano di bocca, il mare di sangue corrotto e profanato si scagliò verso Meng Hao così rapidamente che non ebbe possibilità di evitarlo o schivarlo!


Meng Hao all'istante scatenò tutto il potere della sua coltivazione, eppure non fece nulla al mare di sangue. Il Ponte dell'Eccelso, e persino la sua magia della Maledizione erano impotenti.


Il dolore intenso gli fece emettere un urlo raccapricciante. I suoi occhi si gonfiarono, e vene blu spuntarono su tutto il suo viso. Tuttavia era un’abilità divina scatenata dall’Eccelsa a costo di un enorme sacrificio, ed era qualcosa a cui non poteva far fronte.


Il sangue corrotto e profanato svanì dentro di lui, riempiendo ogni parte del suo corpo. All'istante, iniziò a cancellare il suo stesso sangue, ad attaccare il suo cuore, a profanare e corrompere i suoi organi interni.


Era già debole e ferito, ma ora tremava ancora più violentemente, e la sua coscienza si stava affievolendo. Sembrava quasi incapace di stare in piedi, e lo fece solo per pura forza di volontà. Dentro, stava urlando e lottando contro gli effetti.


"Uccideteli tutti!!" Disse l'Eccelsa. Poi tossì una boccata di sangue e si sedette a gambe incrociate, usando il suo senso divino per manipolare il sangue corrotto e profanato dentro Meng Hao. Aveva intenzione di cancellarlo per sempre!


Chiaramente, desiderava sfogare il suo odio per il Decano della Recisione Celeste su tutto il clan Fang. Quell’odio, unito al fatto che Meng Hao l'aveva ferita così gravemente, la rendeva determinata a distruggere le sue fondamenta del Dao.


Risuonarono ruggiti di battaglia mentre l'esercito degli Estranei si scagliò ancora all’attacco.


Il coltivatore dalla testa grossa sospirò sommessamente, e scelse di non fare nulla. Si mise da parte, osservando lo svolgersi degli eventi. Nel profondo dei suoi occhi, sembrava un po' confuso, come se stesse ponderando se valesse la pena combattere in questa guerra.


Al di fuori del pianeta Paradiso Meridionale, vicino alla Nona Montagna, i coltivatori del regno si autodetonavano, morivano, e venivano respinti attraverso il campo di battaglia mentre innumerevoli Estranei continuavano a riempire la Nona Montagna.


La Nona Montagna vacillava, piena di innumerevoli crepe e fessure invisibili che la lasciavano sull'orlo di essere completamente distrutta.


Il Regno di Montagna e Mare era rimasto con un unico, fatiscente monte, e un pianeta rotto.


Meng Hao tremava nel cielo sopra il pianeta Paradiso Meridionale mentre l'Eccelsa tentava personalmente di erodere il suo Dao. Mentre il suo sangue veniva bruciato, stava per perdere i sensi. Persino la sua coltivazione si stava dissipando.


Ridendo amaramente, Meng Hao sputò una boccata di sangue nero pieno di innumerevoli pezzi di carne corrotta.


Stringendo i denti, guardò i suoi compatrioti attorno, poi attivò ciò che restava della sua coltivazione e disse loro: "Mettetevi dietro di me!"


Così, avanzò per combattere contro gli Estranei!


Nota dell’autore Er Gen: So che ci sono alcuni fratelli daoisti che non sono molto contenti di questa guerra. È stato anche estenuante scriverla. Tuttavia, gli eventi della guerra erano già definiti nella mia traccia originale della storia. Fortunatamente, raggiungeremo presto la conclusione della guerra, e non scriverò più nulla del genere nella storia.

