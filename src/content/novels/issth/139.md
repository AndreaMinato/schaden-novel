---
title: Capitolo 139 – Foglia del Tuono
pubDate: 2025-03-17T11:17:34.784Z
tags:
    - issth
---


L'espressione di Meng Hao era calma mentre guardava il giovane. Non disse niente, invece alzò la tazza e prese un altro sorso.


“Tu hai una Foglia del Tuono!” disse il giovane vestito di nero, guardando Meng Hao [1]. Alzò la mano destra rivelando la scheggia di ferro poggiata sul suo palmo. Questa luccicò ed emise un bagliore verde nerastro.


“Questo non è ferro qualunque” continuò freddamente, con un tono intollerabilmente orgoglioso. “Questo è un tesoro di legno e ferro, nato nell'attimo in cui un albero è stato colpito da un fulmine. È particolarmente sensibile a materiali medicinali di tipo fulmine, come appunto la Foglia del Tuono. Allora, vuoi barattarla?” Piazzò la scheggia di ferro sul tavolo. Il movimento sembrava ordinario, ma come la mano si mosse, un bagliore eruppe dal palmo, trasformandosi in un arco di elettricità che si espanse.


Il giovane era allo stadio intermedio della Stabilità della Consistenza. Come l'arco di elettricità si allargò, la sua base di Coltivazione avviluppò l'area, incluso Meng Hao.


L’intento omicida fuoriusci lentamente. Sembrava che se Meng Hao avesse anche solo detto mezza parola, il giovane avrebbe attaccato. I suoi occhi brillavano con freddezza.


“Vattene” disse Meng Hao indifferente, prendendo un sorso di alcool.


Nell'istante in cui lo disse, il giovane vestito di nero si accigliò.


“Non lasciavo le Terre Nere da un bel po' di anni. Sembra che le persone del mondo esterno siano diventate davvero arroganti.” Un freddo sorriso contorse gli angoli della sua bocca mentre iniziava lentamente ad alzare la mano destra. Meng Hao lo fissò.


Appena gli occhi di Meng Hao incontrarono quelli del giovane, quello iniziò a tremare. La mano che aveva cominciato ad alzare smise di muoversi istantaneamente. Non osò alzarla ulteriormente. Il suo cuore cominciò a battere velocemente. Gli occhi di Meng Hao erano come due spade affilate che lo perforavano. Il suo cuore tuonava e la testa rimbombò. Il suo Senso Spirituale sembrava instabile e un freddo glaciale sembrava crescere dentro di lui, facendo sì che il suo corpo si coprisse di sudori freddi.


Adesso, l’intento omicida era stato rimpiazzato dall'incredulità. La pressione proiettata da Meng Hao aveva istantaneamente irrigidito il corpo del giovane vestito di nero.


Tutto questo era stato causato da un mero sguardo di Meng Hao. Questo giovane non era un Coltivatore dello Stato dei Cieli Tersi, ma piuttosto un Coltivatore selvaggio delle Terre Nere. Per lui, le sanguinose battaglie mortali erano ormai la norma, per questo aveva acquisito una sorta di istinto per quel genere di pericoli. In questo momento, aveva la forte sensazione che la persona di fronte a lui non fosse un Coltivatore dello stadio iniziale della Stabilità della Consistenza, ma un qualche Spirito selvaggio che avrebbe potuto inghiottirlo tutto intero.


Il freddo intenso aumentava e il sudore freddo gli gocciolava giù dalla fronte. Il cuore batteva forte e si sentiva come se la sua base di Coltivazione venisse soppressa. Sbiancò in volto e non osò più muoversi.


Per tutto il tempo, Meng Hao sembrò completamente calmo. Anche se la persona di fronte a lui aveva emesso un'aura omicida ed era nella fase intermedia della Stabilità della Consistenza, non gli sarebbe occorso molto tempo per ammazzarlo. Meng Hao poggiò la sua tazza di alcool. Gettò uno sguardo finale al giovane vestito di nero, si alzò, agitò la manica e lasciò la locanda.


Come se ne fu andato, gli occhi del giovane sbatterono improvvisamente. Si voltò a guardare la figura di Meng Hao, con il cuore ancora colmo di paura. Un attimo prima era stato completamente e totalmente soppresso. Non era stata una magia da battaglia a farlo, ma puro Senso Spirituale.


“Che tipo di base di Coltivazione ha davvero questo tizio?” pensò il giovane vestito di nero, il volto tremante. “Appare come una Stabilità della Consistenza iniziale, ma il suo Senso Spirituale eccede il mio in modo esponenziale... E tuttavia non ho potuto percepire nessun intento omicida, come mi ha guardato, la mia mente a iniziato a tremare.” Si alzò improvvisamene e iniziò a seguire Meng Hao.


“Compagno Daoista, per favore aspetta!” disse di impulso, “Compagno anziano, io sono Lu Tao. Per favore, Compagno Daoista, ascoltami.” Si affrettò, avvicinandosi a Meng Hao. Il suo atteggiamento era completamente diverso da prima.


“Sono disposto a pagare per quella Foglia del Tuono” disse velocemente Lu Tao mentre si avvicinava. “Se potessi separartene, Compagno Daoista, te ne sarei estremamente grato. Qualunque cosa tu voglia, te la darò, fintanto che l'abbia. Parliamone.” La pressione emanata da Meng Hao era considerevole, ma la Foglia del Tuono era davvero importante per lui, perciò non aveva davvero altra scelta.


Meng Hao si accigliò, ignorando Lu Tao e procedendo in avanti.


“Compagno Daoista, ti supplico. Non importa quante Pietre dello Spirito, oggetti magici o elisir medicinale, io desideri negoziare. Se non ho quello che vuoi, posso pensare a un modo per acquisirlo e offrirlo in scambio.” guardò Meng Hao che continuava a camminare verso un'area relativamente remota. Questo lo rese un po' nervoso; sapeva di aver cominciato col piede sbagliato, così, temendo che Meng Hao potesse attaccarlo improvvisamente, decise di non dire più nulla per provocarlo.


“Compagno Daoista... sei qui per l'Elisir del Setaccio di Terra della Setta del Setaccio Nero?” chiese in modo risoluto. “Oggigiorno non è difficile metterci sopra le mani, ma andarsene in modo sicuro è una faccenda diversa. Compagno Daoista, se fossi disposto a parlare d'affari a proposito del tuo tesoro, io potrei farti conoscere un discepolo della Setta del Setaccio Nero che ha informazioni sconosciute agli estranei: aumenterebbe di sicuro le tue possibilità di andartene sano e salvo con l'Elisir del Setaccio di Terra.” Mentre le parole continuavano a uscire dalla bocca di Lu Tao, Meng Hao non smise di camminare. Erano ora in un vicolo remoto e abbandonato.


“Compagno Daoista anziano” disse Lu Tao con un sorriso forzato. “Io desidero davvero molto acquistare la Foglia del Tuono. È davvero importante per me. Non c'è niente con cui desideri scambiarla?” rallentò un po' il suo passo.


Meng Hao improvvisamene si fermò e si voltò a guardarloimpassibile, senza felicità né rabbia.


“Tira fuori il tesoro di legno e ferro e fammelo vedere” disse freddamente Meng Hao. I suoi occhi brillarono vivaci.


Quando Lu Tao vide Meng Hao voltarsi, rimase stupito. Senza una parola, estrasse il tesoro e l'offrì a Meng Hao. La scheggia di ferro andò verso di lui, che l'afferrò al volo. Vi inserì un po’ di Senso Spirituale. Immediatamente fu in grado di percepire la Foglia del Tuono all'interno della sua borsa del Cosmo. Emetteva un'aura del fulmine che la scheggia di ferro assorbiva: cominciò a luccicare.


“Così, non ha mentito” pensò Meng Hao. “Ma, l'intera faccenda sembra troppo conveniente.” Ora sapeva che Lu Tao aveva usato la scheggia di ferro per tracciarlo e ottenere la Foglia del Tuono. Ma data la sua personalità, aveva ancora dei dubbi.


“In effetti io ho la Foglia del Tuono. Se vuoi barattare, allora devi dare una chiara spiegazione su cosa pianifichi di farci.” Agitò la mano destra, rigettando a Lu Tao il tesoro di legno e ferro.


Meng Hao aveva ottenuto la Foglia del Tuono da Patriarca Affidabilità. In effetti, non aveva acquisito solo una foglia, ma un intero albero, protetto da un incantesimo restrittivo del Patriarca. Tuttavia, Meng Hao non era sicuro del suo esatto uso. Tutto quello che sapeva era che lo Stendardo del Fulmine poteva essere usato per avviluppare e proteggere le Foglie del Tuono.


“Dunque...” Lu Tao esitò per un momento, guardando Meng Hao leggermente irritato. Alla fine, strinse i denti e continuò. “Compagno anziano, io possiedo una magia della vita che può essere raffinata dalla pietra dei Monti del Margine dei Fulmini. Per rilasciare il suo pieno potere, ho speso gli ultimi anni a cercare ovunque oggetti di tipo Fulmine. Tuttavia, nessuno di loro può essere comparato alle Foglie: sono davvero rare. Così quando ho percepito la tua, ero talmente entusiasta che ti ho accidentalmente offeso.” Per provare l'affidabilità delle sue parole, si premette alla bocca dello stomaco; dalla sua bocca emerse una corrente elettrica, che poi si trasformò in una pietra delle dimensioni di un pugno. La pietra era nera e la sua superficie era circondata da archi di elettricità e da piccoli viticci di una pianta simile alla malacca.


“Quindi, cosa stavi dicendo a proposito della Setta del Setaccio Nero?” disse freddamente Meng Hao.


“Posso aiutarti a trovare qualcuno della Setta del Setaccio Nero” disse di getto. “Di solito non interagiscono con gli stranieri. Se sei disposto a pagare, potresti scoprire la ragione per cui la Setta del Setaccio Nero ha pianificato il raduno dei Coltivatori.


Compagno Daoista, barattando la tua Foglia del Tuono, posso poi portarti con me stanotte a un incontro segreto. Ci saranno altri sette o otto Compagni Daoisti, ospitati da un prestigioso membro della generazione anziana. Non solo puoi commerciare oggetti magici, ma anche informazioni.


Una delle persone presenti è un discepolo della Fazione Interna della Setta del Setaccio Nero.


Compagno Daoista, credimi per favore. Oggigiorno, lo Stato dei Cieli Tersi è pieno di draghi e serpenti mischiati assieme, Coltivatori di ogni genere di Setta e Clan. Per di più, ci sono molte fazioni all'interno della Setta del Setaccio Nero, ovviamente in conflitto tra di loro. Perciò, le notizie sono destinate a spargersi, è normale. Ovviamente ci sono alcune cattive informazioni, ma se tutte le informazioni fossero false, poi nessuno crederebbe a niente. Quindi ci sono sicuramente anche delle informazioni attendibili.


Riguardo a quelle dovrai giudicare tu stesso, e fidarti del tuo intuito.”


“Lasciami pensare per un po'” disse Meng Hao, con la stessa faccia di sempre. “Se prenderò una decisione, te la notificherò.” Era impossibile per chiunque dire cosa stesse pensando. Tirò un contenitore di giada a Lu Tao, il quale stava per continuare a cercare di persuaderlo. Prima che ci riuscisse, Meng Hao lasciò il vicolo, camminando via velocemente e scomparendo in fretta. Lu Tao non ebbe scelta che guardarlo andare via. Ma poi, i suoi occhi cominciarono a brillare.


“Il Prete della Costellazione della Setta delle Terre Nere ha dovuto sacrificare di certo un braccio e una gamba, ma quello che ha detto era quasi tutto vero. Sono davvero stato capace di percepire la Foglia del Tuono in questo posto... Ma ora che l'ho trovata, devo pensare a un modo per ottenerla. Ovviamente, dato che ho infettato questo tizio con il mio Parassita del Qi, non sarà mai in grado di sfuggirmi!


Con la Foglia del Tuono, potrò raffinare la leggendaria Larva Senza Occhi!” Tenne il contenitore di giada in mano, gli occhi brillarono. Ovviamente non aveva spiegato a Meng Hao i veri dettagli sull’utilizzo della Foglia del Tuono. Perso nei pensieri, Lu Tao si voltò e se ne andò.


Quello che non aveva notato era che dietro di lui c'era un'invisibile figura spettrale, nelle cui mani teneva un insetto volante delle dimensioni di un'unghia. Era intrappolato, incapace di volare. La figura stava poco distante da Lu Tao, osservandolo freddamente. Come il giovane se ne andò, la figura lo seguì.


Questo fantasma non era altri che Meng Hao, il quale era andato via, ma era tornato poco dopo. Usava il talismano dell'invisibilità per seguire Lu Tao segretamente attraverso la scura notte stellata. Occasionalmente Lu Tao tirava fuori il contenitore di giada datogli da Meng Hao. Il viso era depresso e alla fine raggiunse quello che appariva come un ordinario palazzo all'interno della città. Bussò tre volte alla porta, la quale si aprì automaticamente. Formando sulla superficie delle increspature.


Dopo che fu passato abbastanza tempo perché un bastoncino di incenso bruciasse, Meng Hao vide avvicinarsi altri quattro o cinque Coltivatori. Era difficile dire se fossero uomini o donne, ma erano tutti allo stadio della Stabilità della Consistenza. Uno era anche alla fase tarda della Stabilità della Consistenza. I loro visi erano bendati, e si affrettarono assieme verso il palazzo, usando lo stesso metodo che aveva dato accesso a Lu Tao.


Gli occhi di Meng Hao luccicarono. Con una torsione del dito, schiacciò l'insetto nel suo palmo, poi strappò il talismano che lo nascondeva. Agitò la manica, cambiandosi d’abito. Si infilò un ampio cappello di bambù e si coprì la faccia con una maschera di stoffa. Poi, si incamminò verso il palazzo.


<strong>NOTE</strong>


1. Se volete rinfrescarvi la memoria riguardo le Foglie del Tuono andate al capitolo 85.
                                


                                



