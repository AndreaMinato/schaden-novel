---
title: Capitolo 1392 - Contenti Adesso?
pubDate: 2025-12-30T20:19:08.793Z
tags:
    - issth
---


PROMEMORIA: Non ho capito moltissimo le differenze tra diavolo e demone in questo contesto, ma nel caso lo scopra in seguito, correggerò questo capitolo.

Capitolo sponsorizzato, ringraziamo Manuel!
1 capitoli in coda (1 Manuel),
0/1 sponsorizzazioni 1 euro a capitolo,
-Schadenfreude


C'era un Diavolo.


E c'era un Dio, che era per metà un Immortale.


Inoltre, doveva esserci un vero Immortale!


Il Reame Immortale degli Eccelsi doveva essere il luogo di nascita di quell'Immortale. A quanto pareva era destino che, a un certo punto della storia, l'Immortale avrebbe aperto gli occhi, e avrebbe raggiunto l'apice ultimo dell'esistenza.


L'Immortale era al di sopra del Dio, e poteva sopprimere il Diavolo!


Questa era la leggenda di cui si parlava. Tuttavia, la verità era... che ciò che il Reame Immortale degli Eccelsi stava generando in quel momento non era l’Immortale.


Era...


Il Demone!


Le Montagne e i Mari erano il luogo di nascita, e tutte le risorse del Cielo e della Terra furono evocate per innescare questo cambiamento nell'Immortale. Aveva guardato la sua famiglia autodetonarsi, e il cielo stellato tremò. Tra risate e lacrime, l'Immortale divenne... il Demone!


"Il Demone..." Mormorò Shui Dongliu, guardando in direzione del Pianeta Paradiso Meridionale. “Ora l’arco dell’Eone ha il suo qi demoniaco…”


Nota traduzione: il termine eone qui è inteso come periodo di tempo tra la creazione e la rigenerazione di un mondo o di un inverso.
L’eone è stato menzionato già una volta nel capitolo 1306.
Tutte le altre volte in cui si è parlato del mantra del Sigillo dei Demoni, era una diretta citazione della versione originale. Riferimenti nei capitoli 89, 101, 406, 495, 496, 497 e 882.


L'aura caotica emanata da Meng Hao poteva essere descritta nel modo più appropriato come... aura demoniaca! Perché l'Immortale si era trasformato, era... aura demoniaca!


In quel momento, l'aura demoniaca infuriava incontrollabile!


"Ora... siete contenti?" Disse Meng Hao, emettendo una risata che sembrava pianto. Era piena di qualcosa di bizzarro e sovversivo, e di una rabbia sconvolgente. La paura afferrò i cuori degli Estranei, mentre i coltivatori del Regno di Montagna e Mare venivano travolti dal dolore e dalla tristezza.


"Ora... siete tranquilli?!" Meng Hao agitò la manica, e tutto il mondo tremò mentre la sua energia aumentava vertiginosamente.


Mentre Meng Hao iniziava a procedere, la sua risata bizzarra conteneva una molteplicità indescrivibile, follia, freddezza, il simbolo di ogni contraddizione.


Nel momento stesso in cui mosse il suo primo passo in avanti, diverse delle sue Lampade dell'Anima si spensero, e iniziò la Terza Desolazione, la Desolazione dell'Anima.


Normalmente, la Desolazione dell'Anima era una tribolazione estremamente difficile per i coltivatori del Reame Antico. Tuttavia, l'anima di Meng Hao era già stata contaminata, quindi per lui, questa Desolazione contava poco. Sia la vita che la morte erano semplicemente diversi tipi di trasformazioni.


La Desolazione dell'Anima svanì in un istante!


Delle sue 33 Lampade dell'Anima, solo 18 erano ancora accese!


In origine, il fumo che si era levato dalle Lampade dell'Anima quando si spegnevano era verde. Ora però era nero e, quando si diresse verso di lui, lui lo assorbì e i suoi capelli divennero ancora più lunghi di prima. Altre vene nere serpeggiavano sulla sua pelle. I suoi occhi erano luminosi, e sembrava ancora più bizzarramente demoniaco di prima!


Mentre avanzava, disse con voce sommessa: "Se siete contenti ora, tranquilli, allora significa che è anche per me è il momento di essere contento e tranquillo. È il momento che tutti voi moriate."


Mentre l'Eccelsa rimaneva lì sospesa a mezz’aria, le sue pupille si contrassero per lo stupore. Iniziò a indietreggiare, e allo stesso tempo, batté la mano sulla sommità della sua testa.


All'istante, una striscia di nebbia apparve sopra di lei, che si trasformò in una campana. La campana suonò, causando vibrazioni che si diffusero in ogni direzione. Poi, l'Eccelsa ripeté lo stesso gesto, ma prima che si potesse battere di nuovo il capo, la risata di Meng Hao le riempì le orecchie. Era come il suono di un pianto, pieno di un'incredibile bizzarria.


"Colpirsi da sola? Lascia che ti aiuti."


Anche mentre le parole gli uscivano dalla bocca, Meng Hao si lanciò verso l'Eccelsa. Il cuore del coltivatore dalla testa grande iniziò a battere forte; digrignando i denti, si scagliò verso Meng Hao per intercettarlo, lanciando un pugno.


Tuttavia, il corpo di Meng Hao si distorse, e inaspettatamente... passò dritto attraverso il coltivatore dalla testa grande, come se non esistesse nemmeno. Ignorandolo completamente, si avventò sull'Eccelsa.


"NO!!" Gridò lei, spalancando gli occhi. Meng Hao sollevò la mano destra mentre si preparava a fare esattamente come aveva detto, e le colpì la testa.


Riecheggiò un boato e la testa dell'Eccelsa esplose davvero. Sangue, materia cerebrale e marciume esplosero in tutte le direzioni. Eppure, Meng Hao non smise di colpire!


"Ho notato che ti sei colpita qualche volta. Permettimi di aiutarti ancora un po’." Continuò a colpirla più e più volte.


Il suo corpo si stava disintegrando, ed era morta, ma lui continuava ad attaccare ripetutamente, piangendo e ridendo allo stesso tempo.


Esplosioni riempirono l'aria, e tutti guardarono mentre il corpo dell'Eccelsa veniva ridotto in poltiglia sanguinolenta da Meng Hao! Riecheggiarono dei sussulti.


La sua anima urlante volò via dal suo corpo distrutto, ma prima che potesse scappare, Meng Hao protese una mano per afferrarla. Lei era già riuscita a mettere una certa distanza tra i due, ma era quasi come se Meng Hao controllasse tutto il cielo e la terra, e la sua mano le si chiuse istantaneamente intorno.


"Osi davvero uccidermi!?!?" Gridò, chiaramente terrorizzata. Meng Hao la guardò con un sorriso bizzarramente demoniaco che sembrava contenere un pianto infinito.


"No, non oserei.” Disse sommessamente. Poi, mentre tutti gli Estranei guardavano, mentre il coltivatore dalla testa grande e i coltivatori del Regno di Montagna e Mare osservavano, Meng Hao prese l'anima dell'Eccelsa e se la mise in bocca. Piangendo e ridendo simultaneamente... iniziò a masticare!


Masticò con ferocia ripetutamente mentre divorava la sua anima!


Le sue grida strazianti risuonarono chiare per tutti da sentire, e li lasciò tremanti.


I membri del clan Fang rimasero lì in silenzio. Ciccio e gli altri amici di Meng Hao, così come sua sorella, guardavano con tristezza negli occhi. Questo Meng Hao sembrava loro un completo estraneo, eppure sapevano perché fosse cambiato in quel modo.


L'unica persona che non aveva un'espressione del genere negli occhi era Xu Qing. La sua espressione era di ferma determinazione; non era per nulla scossa.


Meng Hao si guardò intorno, ridacchiando e gemendo, la sua espressione sufficiente a suscitare stupore nei cuori di tutti gli spettatori. Poi rivolse il suo sguardo verso Xu Qing e disse: "Ne vuoi un po'? È delizioso!"


Xu Qing non esitò un momento prima di annuire.


Se sarai l'Immortale, ascenderò con te. Se diventerai il Diavolo, lo diventerò a mia volta. Se ti trasformerai nel Demone, trasmigrerò con te!


Meng Hao guardò Xu Qing e rise. Era difficile capire cosa pensasse mentre lo faceva, ma si potevano vedere lacrime nei suoi occhi. Tuttavia, non cadde una sola goccia di quelle lacrime.


Gli Estranei circostanti tremavano, e senza nemmeno pensarci, iniziarono a indietreggiare. Il cuore del coltivatore dalla testa grande batteva forte, e proprio mentre si preparava a fuggire, Meng Hao si girò improvvisamente a guardarlo.


"E tu invece?


"Perché la stavi aiutando? Posso dire che hai un forte filo del Karma attaccato a te. Peccato che sia così tenue. È anche un peccato che tu abbia scelto di cercare di morire!" Mentre pronunciava quelle ultime parole, il volto di Meng Hao si contorse con ferocia. Un momento prima, la sua espressione era stata un misto di riso e pianto, ma ora era distorta dalla rabbia. Sembrava puramente malvagio mentre una nebbia nera eruppe improvvisamente da dentro di lui.


Poi, si lanciò verso il coltivatore dalla testa grande.


Il coltivatore dalla testa grande si sentì rizzare i capelli mentre arretrava più velocemente che poteva. Tuttavia, non poteva competere con Meng Hao in termini di rapidità. In un battito di ciglia, fu raggiunto ed entrambi vennero circondati dalla nebbia nera.


Riecheggiarono delle grida, insieme al bizzarro miscuglio di pianto e risate di Meng Hao. Ci furono delle esplosioni occasionali che fecero tremare tutti i cuori.


Era impossibile capire cosa stesse succedendo all'interno della foschia nera. Nemmeno Shui Dongliu poteva vederci attraverso.


Il resto del campo di battaglia era mortalmente silenzioso.


Tutti gli occhi erano fissi sulla nebbia nera. Presto, una figura sbucò fuori. Era il coltivatore dalla testa grande. I suoi occhi erano stati strappati dalle orbite, e uno pendeva ancora lì, dondolando avanti e indietro. Le sue orecchie erano state strappate ed era coperto di ferite. Ancora più scioccante era che si poteva vedere un evidente segno di morso sul suo collo, da cui schizzava sangue.


Il suo volto era sfigurato dal terrore e gridava mentre fuggiva. A quanto pare, qualunque cosa fosse successa dentro quella nebbia lo aveva lasciato completamente e totalmente scosso.


Tutti guardavano quello che stava succedendo, completamente sbalorditi. Infine, Meng Hao emerse dalla nebbia. Sembrava ferito e il sangue gli colava lungo il mento. Tuttavia, la sua risata e il suo pianto continuavano a risuonare. Sputò una boccata di sangue, e i suoi occhi sembravano brillare ancora più rossi di prima.


Ridacchiando e gemendo, disse: "In realtà non posso batterti adesso, ma se ti avvicini abbastanza, io... ti divorerò!"


Quando il coltivatore dalla testa grande in fuga sentì le sue parole, rabbrividì, chiaramente spaventato a morte.


"E poi arriveremo a voi." Disse Meng Hao, girando la testa verso gli Estranei che circondavano il Pianeta Paradiso Meridionale. Tremavano tutti, ed era difficile dire chi lo fece per primo, ma iniziarono tutti a fuggire. Tutti gli Estranei vicino al Pianeta Paradiso Meridionale cominciarono a fuggire, fluendo via dal pianeta come una marea che si ritirava.


Il miscuglio tra pianto e risata di Meng Hao riempì l'aria mentre si lanciava verso l'esercito in ritirata. All'istante, iniziarono a levarsi grida mentre innumerevoli Estranei incontravano la loro fine. Quelli che erano lontani, li uccideva. Quelli che erano vicini, venivano divorati.


Il sangue si sparse ovunque e la scena raccapricciante del campo di battaglia riempì gli Estranei di un tale terrore estremo che fuggirono in massa.


Una sola persona scacciò un esercito di milioni di Estranei dal Pianeta Paradiso Meridionale!


I vestiti di Meng Hao erano inzuppati di sangue, e il suono più penetrante su tutto il campo di battaglia era il suo pianto misto a risate. La sua aura era bizzarra e multiforme, e lasciò l’Eccelsa Sogno del Mare e tutti gli altri completamente scossi.


Per quanto riguardava il resto dell'esercito degli Estranei attorno alla Nona Montagna, quelli che non avevano attaccato il Pianeta Paradiso Meridionale, guardavano Meng Hao con stupore e terrore.


"Un pazzo. È completamente pazzo!!"


"I suoi genitori sono morti, i membri del suo clan sono stati uccisi, e questo lo ha fatto impazzire!!"


"Cosa è? Il Demone? È l'entità leggendaria che presumibilmente poteva nascere dalla perversione del Reame Immortale degli Eccelsi... il Demone?"


"Dannazione, questo è il demone che il Reame Immortale Divino e il Reame dei Diavoli speravano apparisse quando hanno cambiato le cose!? Se ne pentiranno!!" Mentre gli Estranei tremavano, l'Eccelso a 8-Essenze guardò Meng Hao, e un'incredibile freddezza si levò dentro di lui!


Anche Dao Fang ansimava mentre fissava Meng Hao. Doveva ammettere che, in quel momento, l'energia di Meng Hao era completamente sbalorditiva.


"Una persona non può vincere una guerra," disse Meng Hao, "ma... voi avete passato il limite!" Ridendo e piangendo, i capelli che gli sventolavano, sembrando più bizzarro che mai, mostrò i denti e guardò Dao Fang e l'Eccelso a 8-Essenze. "Non posso battervi adesso, ma quello che posso fare... è divorarvi!"


Con questo, fece un passo avanti, sembrando demoniaco come non mai!

