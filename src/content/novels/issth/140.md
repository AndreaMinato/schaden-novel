---
title: Capitolo 140 – Non Conosci le Regole?
pubDate: 2025-03-17T11:17:34.784Z
tags:
    - issth
---


Meng Hao si avvicinò al palazzo, alzò la mano e bussò tre volte alla porta. La porta si aprì verso l'interno senza fare rumore. All'interno, tutto era nero come la pece. Sembrava fosse in funzione un qualche tipo di scudo nero.


Guardandolo, Meng Hao poteva vedere delle increspature magiche sulla sua superficie, ma niente a indicare che lo avrebbe attaccato. Era progettato semplicemente per controllare quali Coltivatori potessero entrare. Meng Hao lo osservò per un momento, ripensando alle diverse persone che erano arrivate prima di lui. Comprese in fretta.


“Questo previene chiunque altro dall'entrare, a parte i Coltivatori della Stabilità della Consistenza.” Con il viso calmo ma coperto dal cappello di bambù avanzò all’interno dello scudo.


Nello spazio di pochi respiri apparve un debole bagliore che risplendeva nei suoi occhi. Ora si trovava all’esterno di quello che appariva come il palazzo di un principe mortale.


Il palazzo era grande e imponente, come un’enorme creatura che prona a terra. Aveva un'aria davvero solenne. Fuori dal palazzo si trovava un uomo anziano vestito con una tunica Daoista. La sua espressione era serena e la Base di Coltivazione era alla tarda fase della Stabilità della Consistenza. Quando vide Meng Hao, si avvicinò con gli occhi che risplendevano.


Lo guardò e disse tranquillamente: “Per favore mostrate il vostro invito Compagno Daoista. Se non possedete un invito allora il vostro medaglione identificativo della Setta andrà bene.”


Gli occhi di Meng Hao tremolarono al di sotto del cappello di bambù. Senza una parola agitò la mano e un medaglione volò in avanti atterrando nella mano dell'uomo anziano, che lo guardò e mostrando improvvisamente uno sguardo di rispetto. Restituì il medaglione con due mani.


“Così voi siete della Setta del Fato...”


Meng Hao tossì, e l'uomo anziano smise di parlare. Senza un'altra parola fece un passo indietro e un lieve inchino, permettendo a Meng Hao di continuare.


Meng Hao riprese il medaglione e superò l'uomo anziano camminando nel palazzo. Il medaglione era lo stesso che aveva preso da Ding Xin. Questa era la seconda volta che si identificava sotto falso nome, era un po’ più abituato.


Sapeva che questo posto sarebbe stato un miscuglio di draghi e di pesci piuttosto caotico. Se fossero stati davvero rigidi nel controllare le identità dei partecipanti, come avrebbero, poi, potuto chiamarlo un incontro segreto? Avendo osservato l'esterno analizzando la situazione, ora si sentiva calmo e tranquillo.


Entrando nel palazzo vide delle composizioni ornamentali di roccia e ruscelli sopra i quali vi erano dei ponticelli ad arco di legno verde scuro. Non troppo lontano vi era un padiglione circondato da musicisti che suonavano degli strumenti a corda. Il suono che producevano era notevole. Sette persone erano sedute nel padiglione. La maggior parte manteneva una certa distanza dagli altri. Come ci si poteva aspettare sedevano in silenzio studiandosi l'un l'altro.


Quando Meng Hao entrò tutti i loro sguardi si posarono su di lui.


Tre dei sette non indossavano una maschera. Uno era Lu Tao, che sedeva accigliato. Il suo sguardo passò brevemente su Meng Hao.


Altri due non avevano coperto le loro facce. Una era una donna che aveva l'aspetto di una nobile e appariva essere sui trentanni. Indossava un indumento splendido ed era piuttosto carina. Aveva uno sguardo attraente negli occhi affascinanti. Guardò Meng Hao per un momento, poi sorrise e fece un cenno col capo.


L’altro era un uomo di mezza età che vestiva una lunga tunica gialla. Un'espressione da cuore solitario gli copriva il viso e teneva un contenitore di alcool in mano, da cui beveva costantemente. Dette un breve sguardo a Meng Hao con pesanti occhi a causa dell'alcool.


I lineamenti degli altri quattro erano tutti nascosti da maschere. Non era neppure possibile dire se fossero uomini o donne.


Senza battere ciglio Meng Hao entrò nel padiglione e scelse un tavolo a cui sedere. Guardandosi attorno vide che c'erano solo nove tavoli nel padiglione. Incluso il suo, otto erano ora occupati.


Ovviamente, il tavolo finale era riservato all'organizzatore e nessun altro Coltivatore.


Dopo che fu passato un po' di tempo, un grosso uomo entrò nel palazzo. Era nella fase intermedia della Stabilità della Consistenza, grande e alto, così tanto che sarebbe stato inutile per lui cercare di nascondere la propria identità. Entrò nel padiglione, freddo e altero.


All’interno si bloccò di colpo, accigliato mentre si guardava attorno.


“Questa non è la prima volta che io, Xu, mi unisco a questo incontro segreto” disse freddamente. “Oggi sono venuto con un invito, eppure, non c'è posto per me. Chi di voi Compagni Daoisti non capisce le regole?” Colpì la sua borsa da trasporto e apparve all'istante un contenitore di giada di colore blu. La sua superficie era incisa con un carattere: “Segreto”.


Il contenitore di giada brillava leggermente. Con un sorriso, la giovane signora alzò la mano delicata a rivelare il proprio contenitore di giada, che piazzò sul tavolo di fronte a lei.


Poi Lu Tao fece lo stesso, insieme con alcuni degli altri. Solo Meng Hao e altri due Coltivatori mascherati non avevano mostrato il contenitore di giada.


Uno degli altri due, emanava il potere della fase avanzata della Stabilità della Consistenza. Costui sedeva calmo, ignorando completamente il grosso uomo. Non osando dire niente, gli occhi del grosso uomo si posarono su Meng Hao e l'altra persona. Entrambi erano soltanto allo stadio precoce della Stabilità della Consistenza. Gli occhi del grosso uomo brillarono freddamente.


“Voi due. Se non potete mostrarmi il contenitore di giada, allora potete solo andarvene all'inferno, fuori di qui. Datemi una sedia. Se non lo farete, non lascerete questo posto vivi.” La sua voce era piena di intento omicida, che si trasformò in gelo che riempì l'area. Le altre persone nel padiglione continuavano a guardare con varie espressioni. Nessuno sembrava intenzionato a intervenire; apparentemente non erano preoccupati nell'osservare una battaglia magica mortale.


Meng Hao non disse niente, e neppure lo fece l'altra persona mascherata.


Tutto nel padiglione taceva.


Il grosso uomo, il cui cognome faceva Xu, sbuffò, e poi si avviò, non verso Meng Hao ma verso l'altra persona, che per caso era un po' più vicina a dove si trovava.


I suoi occhi brillavano luminosamente, era sul punto di alzare la mano destra quando improvvisamente, qualcuno tossì. Il colpo echeggiò attraverso il padiglione, tutti all'interno, compreso l'imponente Xu, voltarono la testa.


L’uomo anziano, che indossava la lunga tunica gialla, entrò. Il suo volto era tranquillo e il corpo sembrava essere a metà tra l'illusorio e il reale. Non sembrava muoversi velocemente, eppure in tre o quattro passi era già all'interno del padiglione.


“Salute a voi, Compagno Daoista Qingshan.”


“Ben arrivato, Compagno Daoista Qingshan.” L'istante in cui apparve l'anziano, tutti con l'eccezione di Meng Hao, si alzarono all'istante. L'espressione di Meng Hao tremò leggermente, e poi anche lui si alzò e unì le mani in saluto all'anziano uomo.


“Non c'è bisogno di essere così formali” disse l'uomo freddamente. “Tutti voi siete eroi della generazione corrente nel Dominio Meridionale. Io sono qui solo per presiedere a questo incontro segreto. Prego, procediamo.” Si sedette al nono tavolo e guardò l'assemblea di persone con occhi luminosi e brillanti. Alla fine, si posarono sul grosso individuo che si chiamava Xu.


Essere scrutato dall'anziano gli fece abbassare rispettosamente il capo. Meng Hao fece lo stesso. Quest'uomo anziano era un Coltivatore della Stabilità della Consistenza, ma era chiaramente oltre la fase tarda della Stabilità della Consistenza. Era a metà strada dall'entrare nella Formazione del Nucleo, perciò sarebbe stato classificato come un Coltivatore al Pseudo Nucleo.


Una persona simile nello Stato di Zhao avrebbe avuto una posizione più alta che Grande Anziano. La sua presenza rendeva Meng Hao un pochino ansioso, ma portava anche ad alcune ipotesi sull'intera faccenda.


“Compagno Daoista Qingshan” disse nervosamente l'imponente Xu. Facendosi coraggio disse “Ti chiedo di fare giustizia. Io possiedo un invito, eppure qualcuno qui ha rubato il mio posto.” Unì le mani e fece un profondo e rispettoso inchino.


“Chi ha rubato la tua posizione?” chiese l'anziano con delicatezza. Il suo sguardo era come un fulmine mentre si posava con noncuranza su Meng Hao.


“Costui!” urlò l'imponente Xu alzando la sua mano e puntandola verso l'altro Coltivatore mascherato.


Quel Coltivatore emise un freddo suono di disapprovazione. Dal chiaro timbro di voce era chiaramente una donna.


“Quella è una mia ospite personale” disse l'anziano, parlando né piano né in fretta, come se gli affari di questi Coltivatori non fossero di suo interesse. “Lei non può aver rubato il tuo posto.”


Sentendo ciò, l'imponente Xu rimase un momento a bocca aperta. Ma poi, il suo sguardo corse su Meng Hao. Una fredda luce gli apparve negli occhi. Dato che una dei due era stata invitata, lasciava solo uno senza contenitore di giada. Questa doveva essere la persona che gli aveva rubato il posto.


Ora stavano tutti guardando verso Meng Hao, anche la donna che si era appena schiarita freddamente la gola. Guardava verso Meng Hao con occhi di ghiaccio.


Sotto al suo largo cappello di bambù, l'espressione di Meng Hao era quella di sempre.


“Chiunque giunga in questo luogo ha la qualificazione per assistere all'incontro” disse tranquillamente l'uomo anziano. “Tuttavia, se non possiedi un contenitore con l'invito, allora devi aspettare fuori dal padiglione. Quando arriverà il momento di condurre gli affari potrai piazzare offerte solo se tutti quanti all'interno del padiglione avranno rinunciato.”


“Così sei tu colui che mi ha rubato il posto” disse Xu. “Tu non conosci la differenza tra la vita e la morte! Non c'è bisogno di alzarsi. Se oggi non ti faccio a pezzi, poi diventerei ridicolo.” Fin dall'inizio Xu aveva una personalità irritabile, il suo posto fosse stato preso di fronte a tutti e questo aveva attizzato il suo istinto omicida. Quando fece uscire il potere della fase intermedia della Stabilità della Consistenza, il suo corpo si illuminò, e caricò direttamente contro Meng Hao.


Nessuno si mosse per interferire. Anche l'anziano rimase a guardare senza emozione.


Quando fu a circa tre metri da Meng Hao, alzò la mano, facendo apparire un enorme palmo magico diretto verso Meng Hao, che sedeva lì immobile. Alzò semplicemente la mano sinistra e agitò un dito verso l'uomo imponente.


L'energia spirituale di cielo e terra all'interno dell'intero palazzo fu gettata nel caos. Allo stesso tempo, l'espressione dell'uomo imponente cambiò: si senti come se avesse perso il controllo della sua base di Coltivazione, e fosse ora completamente soppressa.


Le pupille dei Coltivatori circostanti si strinsero, incluse quelle dell'anziano Qingshan. La mano destra di Meng Hao si mosse, e istantaneamente, apparve un ruggente Drago di Fuoco lungo trecento metri. Xu urlò quando questo colpì il suo corpo, che tremò violentemente


Uno sguardo di incredulità e stupore gli coprì il volto, e poi cambiò in uno di disperazione. La sua pelle bruciò nelle fiamme e un forte vento lo sballottò, schiantandolo al suolo. In un batter d'occhio, la sua possente figura fu ridotta a cenere svolazzante nell'aria.


La sola cosa rimasta era la borsa da trasporto che volò nella mano di Meng Hao. La colpì leggermente, poi mostrò un contenitore di giada su cui vi era inciso il carattere “Segreto”. Lo posò sul tavolo.


“Qui c'è il mio invito” disse. Gli altri non potevano vedere la sua espressione, in quanto era coperta dal cappello di bambù. Potevano soltanto udire la sua voce rauca provenire da sotto di esso.


NOTE:


1. Se non ricordate quando Meng Hao impersonò per la prima volta Ding Xin, andate al capitolo 69.
                                


                                



