---
title: Capitolo 1407 - Come potrei mai chiudere gli occhi!?
pubDate: 2026-02-06T17:48:49.507Z
tags:
    - issth
---


Capitolo regolare,
2 capitoli in coda (M),
0/1 sponsorizzazioni 1 euro a capitolo,
-Schadenfreude


L'area intorno al vortice nella Vastità era nel caos più totale. Numerose aure provenienti dal continente del Dio Immortale e da quello dei Diavoli si diffusero in tutte le direzioni. Gli eserciti che si erano rivelati precedentemente da quelle due masse terrestri erano sembrate potenti, ma in realtà costituivano solo una parte della piena forza di ciascuna fazione.


In quel momento, l'esplosione del Regno di Montagna e Mare aveva scatenato un'onda d'urto che apparentemente superava il livello ordinario dei 9-Essenze, costringendo le due potenze a svelare la loro vera forza.


Numerosi scie di senso divino si sparsero, nessuna delle quali era inferiore al vecchio che aveva appena scagliato l'enorme colpo di palmo dal Regno dei Diavoli!


Apparentemente, le risorse a disposizione di queste due potenze erano così profonde da sfidare l'immaginazione. Era un potere del genere a renderle così terrificanti, ed era anche il motivo per cui Nove Sigilli, che era più che a metà strada oltre il livello dei 9-Essenze, era morto tanti anni prima.


Sebbene tutto fosse nel caos, e gli eserciti schierati contro Meng Hao fossero stati colpiti dall'esplosione, due potenti esperti che si trovavano ai margini dell’esplosione riuscirono a farsi strada per attaccare Meng Hao.


Uno era l'uomo robusto e muscoloso del Regno dei Diavoli, l'altra la donna fredda a cui Meng Hao aveva strappato lo scalpo. Quei due erano un po' più potenti degli altri otto, e quindi, ora potevano avanzare minacciosamente verso Meng Hao.


Tuttavia, Meng Hao improvvisamente batté la sua borsa da trasporto, tirò fuori una donna per la gola e la sollevò in aria.


"Se vi avvicinate ancora, ucciderò questa donna!"


Non appena l'uomo muscoloso vide la giovane, i suoi occhi si spalancarono, e si fermò sul posto senza nemmeno pensarci. I suoi occhi erano pieni di shock e persino di incredulità.


"Tu..."


Quella giovane era la stessa che Meng Hao aveva catturato anni prima... Su Yan. Non appena aveva visto l'uomo muscoloso usare i Sette Passi Divini, Meng Hao aveva dedotto che Su Yan fosse in qualche modo connessa al Regno dei Diavoli.


La donna fredda del continente del Dio Immortale non si fermò affatto, però. Se Meng Hao non fosse riuscito a fermarla, si poteva ben immaginare la pericolosa minaccia che avrebbe istantaneamente rappresentato per i coltivatori di Montagna e Mare.


La farfalla stava scomparendo nel buco nero, superando fenditura dopo fenditura. Mentre lo faceva, l'aura omicida della donna fredda divampò, e cominciò a evocare un'enorme mano di ghiaccio per afferrare la farfalla.


Meng Hao non aveva nulla per bloccarla, e in effetti faceva fatica anche a restare in piedi. La sua vista si annebbiava e la sua forza vitale stava svanendo rapidamente. Se non avesse avuto l'ultimo brandello di qi demoniaco dentro di lui, sarebbe già stato distrutto.


In quel momento di grande pericolo, Meng Hao rise sommessamente e arretrò di scatto. Una luce selvaggia di follia gli balenò negli occhi mentre, senza alcun preludio o avvertimento, tutte le sue Lanterne dell'Anima apparvero improvvisamente.


20 spente, 13 accese!


In quel momento, però, non stava pianificando di spegnere le lanterne... ma di farle detonare.


"Detonate!" Gridò rauco, la voce ancora carica di ferocia nonostante il suo stato di debolezza.


Combattere fino a quel punto aveva lasciato Meng Hao esausto e privo di energia. Aveva usato praticamente ogni trucco a sua disposizione, e sebbene il combattimento non fosse durato molto, quel breve periodo era stato di un'incredibile e sconvolgente amarezza.


Aveva distrutto il Ponte dell’Eccelso e l'Arco del Sole. Tutte le sue varie abilità divine erano state sconfitte. Aveva combinato le sue maledizioni, scatenato l'Incantesimo Sigillo dei Cieli, e ormai, tutte quelle magie erano svanite.
Aveva persino fatto detonare il Regno di Montagna e Mare. Quelle azioni avevano bloccato i suoi avversari più e più volte, permettendo alla farfalla di procedere nel buco nero verso la bara verde.


Infatti, la farfalla aveva quasi superato il punto di non ritorno.


Quindi, come poteva Meng Hao permettere che tutto il suo duro lavoro andasse sprecato? Non era nemmeno sicuro di come si chiamasse questa donna fredda, ma sapeva che... sarebbe morto prima di lasciarla passare!


Mentre la sua voce echeggiava, tutte le sue Lanterne dell'Anima spente esplosero in una pioggia di macerie!


Far detonare le Lanterne dell'Anima era simile a far esplodere la propria coltivazione. L'enorme forza si trasformò in un attacco che si riversò verso la donna gelida per bloccarle il passaggio. Il suo viso si fece cupo e, digrignando i denti, scatenò il freddo dentro di sé per formare barriere di ghiaccio blu. Non appena apparvero, le fece scattare istantaneamente verso il potere distruttivo emanato dalle venti Lanterne dell'Anima esplose.


BOOOOMMMMMM!


L'intera area era già stata gettata nel caos a causa della detonazione del Regno di Montagna e Mare. Ora, il potere delle Lanterne dell'Anima esplose e provocò un enorme boato quando si schiantò contro l'attacco di ghiaccio della donna fredda.


Il ghiaccio si frantumò e sangue schizzò dalla bocca della donna. Tuttavia, fu abbastanza forte da scrollarsi di dosso il potere delle Lanterne dell'Anima esplose e avanzò nuovamente in modo aggressivo.


"Non ho finito." Disse Meng Hao. "Non passerai!" La sua vista si annebbiava, ma la sua bocca era contorta da un sorriso strano che era anche un pianto, e i suoi occhi bruciavano di un fuoco che sembrava riflettere le misteriose fiamme blu-viola delle sue altre tredici Lanterne dell'Anima.


"Scoppiate!"


Non appena aprì la bocca, le sue Lanterne dell'Anima accese cominciarono a esplodere. La prima lampada, la seconda, la terza, la quarta... fino alla sesta, esplosero in successione. Queste Lanterne dell'Anima non spente sprigionarono un potere ancora più sconvolgente delle altre, ancora più caos e follia. Inoltre, la loro distruzione fu profondamente dannosa per Meng Hao.


Eppure, non gli importava. A quel punto, era preoccupato solo per la farfalla del Regno di Montagna e Mare.


BOOOOMMMMMM!


Il viso della donna fredda si fece cupo, e poi sangue schizzò dalla sua bocca. Mosse le mani per eseguire numerosi incantesimi; abilità divine e tecniche magiche si diffusero in ogni direzione per contrastare la detonazione. La settima Lanterna dell'Anima, l'ottava, e poi la nona esplosero!


Mentre le esplosioni continuavano, sangue nero colò dalla bocca di Meng Hao, e anche dalle orecchie, dal naso e dalla bocca. A quel punto, i suoi organi interni erano distrutti e la sua forza vitale era annientata. Gli rimaneva solo un filo di qi demoniaco, eppure, costrinse i suoi occhi a rimanere aperti!


"Finché il Regno di Montagna e Mare e la farfalla non saranno al sicuro, come potrei mai chiudere gli occhi!?" Meng Hao sputò del sangue e poi cominciò a ridere.


I boati risuonarono mentre la decima, undicesima e dodicesima Lanterna dell'Anima esplodevano. La donna fredda ruggì per la frustrazione, eppure poté solo rimanere a guardare mentre la farfalla scompariva nel buco nero. Presto, avrebbe superato il punto di non ritorno, un punto dove nessuno poteva raggiungerla per tirarla fuori.


"Le fondamenta dell'Immortale devono essere distrutte!!" Gridò la donna. Il sangue le pulsò nelle vene e il suo viso divenne scarlatto mentre attingeva a tutto il suo potere per sopprimere il potere delle Lanterne dell'Anima esplose di Meng Hao, e fare un altro passo avanti.


Meng Hao rideva ancora. In quel momento, gli rimaneva solo una Lanterna dell'Anima!


Quella era... la sua Lanterna Primaria, la più importante di tutte. Non poteva essere trattata con leggerezza; un solo passo falso e avrebbe condotto alla morte..


In effetti, si diceva perfino che finché la Lanterna Primaria fosse continuata ad esistere, non importava se tutte le altre lanterne fossero state distrutte. Dopotutto, la Lanterna Primaria era sia la radice che il seme di tutto!


La risata di Meng Hao riecehggiò, così come quella della donna gelida. Poi, un lampo feroce apparve negli occhi di Meng Hao mentre... sceglieva di distruggere la sua Lanterna Primaria!!


La fece detonare!!


L'esplosione risultante eclissò le esplosioni delle altre Lanterne dell'Anima. Un'enorme forza lacerò il vuoto, creando un potere devastante che inghiottì completamente la donna fredda.


Risuonò un grido agonizzante mentre il suo corpo veniva fatto a brandelli e ridotto al nulla. La sua anima volò via, e sembrò anche essere sul punto di essere distrutta quando un raggio di luce partì dal Continente del Dio Immortale e la avvolse protettivamente. Ora che era al sicuro, l'anima della donna fissò Meng Hao.


Si ritrovò a guardare in occhi più assassini che mai, nonostante il fatto che stessero sprofondando nella morte.


Il sangue scorreva dalla bocca di Meng Hao. Tutte le sue Lanterne dell'Anima erano state distrutte, indicando che la sua coltivazione e la sua forza vitale erano state eradicate. Eppure, sorrideva ancora, questo perché la farfalla aveva ormai superato il punto di non ritorno nel buco nero.


Non era sicuro se ciò che stava vedendo fosse reale o meno, ma gli sembrò di vedere la farfalla posarsi sulla bara verde, con tutti i suoi amici e la sua famiglia con essa.... Poi, una forza del tempo si diffuse per coprirla, facendo lampeggiare colori brillanti.


Il sorriso di Meng Hao finalmente si fece morbido e caldo. Era stanco, così stanco che non aveva nemmeno l'energia per tenere gli occhi aperti. Gradualmente, cominciarono a chiudersi.


I rimbombi intorno a lui, le grida di rabbia, svanirono gradualmente in lontananza....


Ma poi sentì un grido stridulo, disperato e arrabbiato, riecheggiare nelle sue orecchie e nella Vastità intorno a lui. Fu in quel momento che si rese conto... che era il pappagallo. Un tremore percorse Meng Hao; c'era un dolore in quel grido che lo fece tremare, e anche mentre la sua vista si annebbiava, vide il pappagallo materializzarsi davanti a lui.


Per quanto ricordava, non aveva mai visto il pappagallo comportarsi in quel modo, agire così addolorato....


Tutte le sue piume erano ritte e la sua espressione era di tristezza. Lacrime di sangue scorrevano dai suoi occhi e il suo grido di dolore risuonava chiaramente nel cielo stellato.


Sembrava essere in uno stato di disperazione, in una follia forgiata dal dolore.


Era difficile dire quando il pappagallo fosse volato via, ma eccolo lì, insieme allo specchio di rame, proprio in mezzo alla volta celeste. Quasi immediatamente, i potenti esperti il continente del Dio Immortale e il Regno dei Diavoli se ne accorsero.


Quando videro lo specchio di rame e il pappagallo, i loro occhi cominciarono a brillare di una luce strana.


Allo stesso tempo, apparve la gelatina carnosa. Piangendo, si trasformò in un'armatura che circondò Meng Hao. Senza esitazione, cominciò a inviargli la sua forza vitale.


"Non morire, Meng Hao! Non devi morire! Ho ancora molte cose da dirti, tante cose da dire! Non puoi morire, è sbagliato! È immorale! È scorretto...."


Il mastino era gravemente ferito, ma apparve anche lui, usando il suo corpo per sostenere Meng Hao. Anche se la sua forza vitale stava svanendo, i suoi occhi erano completamente concentrati. Anche se fosse morto, non avrebbe permesso che il suo padrone venisse ferito ulteriormente.


Il mastino la pensava così. La gelatina carnosa la pensava così. E il pappagallo la pensava così!

