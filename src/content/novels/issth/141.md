---
title: Capitolo 141 - L'Elisir della Coltivazione Cosmetica appare di nuovo [1]
pubDate: 2025-03-17T11:17:34.785Z
tags:
    - issth
---


Il padiglione era immerso nel silenzio. La morte di Xu fu veloce e pulita, e gli occhi di Lu Tao si strinsero. La paura colmò il suo cuore mentre guardava mentre Meng Hao, che sedeva con aria dignitosa.


Ma non era soltanto lui. Anche la donna ben vestita gli dedicò uno sguardo penetrante, e nel suo cuore, si rese conto che quella persona non andava provocata.


L'uomo di mezza età con il flacone di alcol smise di bere per un momento; i suoi occhi si strinsero e si riempirono con uno sguardo acuto. Il Coltivatore travestito dell'ultima fase di Stabilità della Consistenza sollevò lentamente la testa per guardare il ragazzo. L'esitazione sembrava sbocciare nel suo cuore mentre provava ad analizzare la sua base di Coltivazione.


La donna travestita, invece lo guardò per un momento, poi sposto lo sguardo altrove.


"Se non ci sono altre questioni, possiamo iniziare il nostro incontro segreto," disse lentamente il vecchio Qingshan. Guardò Meng Hao con espressione amichevole. "Tutti voi siete entrati in contatto con l'Alleanza degli Scambi Segreti nello Stato dei Cieli Tersi. Se trattate affari da queste parti, posso farvi da testimone. Potrete procedere senza altre riserve. Se si verificasse qualunque problema, l'Alleanza degli Scambi Segreti ne sarebbe responsabile. Ora, vorrei invitare tutti gli altri compagni Daoisti a iniziare con gli affari," Parlò con il tono che si userebbe con persone della stessa generazione. Come tutti gli altri, anche lui era in soggezione per le azioni di Meng Hao.


Quando smise di parlare, scosse la manica, e una fornace di rame con otto draghi d'oro incisi sopra volò fuori. Atterrò esattamente al centro del padiglione.


"Compagni," disse Lu Tao, inchinandosi con le mani a coppa per salutare gli altri, "Permettetemi di cominciare, questa volta." Scosse la mano destra e apparve un frammento di giada, che volò dritto nella fornace di rame.


"Questa è una lista degli oggetti che oggi sono disposto a scambiare. All'interno c'è anche un ritratto. Compagni, se qualcuno di voi incontrasse questa persona nei giorni che a venire, per favore mi mandi un messaggio con le informazioni. Pagherò con un frammento di pietra dei Monti del Margine dei Fulmini." Non disse altro.


Dopo di lui, la bella donna vestita elegantemente sorrise appena ed estrasse anche lei un pezzo di giada. Senza parole, lo gettò nella fornace di rame. Gli oggetti che aveva richiesto erano anch'essi elencati sulla giada. Chiunque fosse stato interessato avrebbe potuto contattarla.


L'incontro segreto non era altro, in realtà, che una piccola sessione di baratti. Molti dei partecipanti non erano della zona, e dovevano essere particolarmente prudenti nel trattare con gli estranei, soprattutto negli affari. Era per quella ragione che era nata l’Alleanza degli Scambi Segreti. Organizzavano incontri simili in tutto il Dominio Meridionale, presieduti da una terza parte che avrebbe svolto il ruolo di testimone.


Presto venne il turno di Meng Hao. Il giovane pensò per un momento. Non era del tutto sicuro di cosa stesse accadendo, ma nonostante tutto estrasse un pezzo di giada. Dopo averlo marchiato con un po' di Senso Spirituale lo gettò nella fornace. Aveva lasciato dentro un solo messaggio. Che cosa aveva in mente la Setta del Setaccio Nero, e quanto era pericoloso il loro invito?


Non ci volle molto perché tutti e otto i partecipanti gettassero i loro contenitori di giada nella fornace. Il vecchio Qingshan sollevò la mano destra ed emise un gesto incantato verso la fornace. Si udì un rumore cupo, e dentro la fornace emerse una fiamma intangibile. I contenitori di giada cominciarono a sciogliersi, e mentre lo facevano, gli otto draghi d'oro sulla superficie della fornace presero a dimenarsi come se fossero stati vivi. Un filo di nebbia uscì dai loro corpi, avvolgendo tutti i presenti.


Il cuore di Meng Hao fece un salto. Nonostante non riuscisse a resistere, cercò di rimanere vigile il più possibile.


Quando la nebbia finì di ricoprirlo, il silenzio avvolse ogni cosa. Intravide di fronte a lui otto globi di luce, era come se fosse stato separato nella propria area lontano da tutti gli altri. Delle informazioni presero a riversarsi nella sua mente. C'erano liste di dozzine di elisir medicinali disponibili, oggetti magici, e beni di ogni genere, assieme a varie descrizioni di materiali in vendita.


Presto i suoi occhi cominciarono a luccicare. Ritraendo il proprio Senso Spirituale, toccò una delle luci pulsanti. Improvvisamente, le informazioni del contenitore di giada che aveva preparato apparvero nella sua mente. Ora capiva. Dopo aver estratto le informazioni dal proprio contenitore, la sua attenzione fu attratta dall'ultima sfera luminosa.


Al suo interno c'era un ritratto. Quando lo vide, Meng Hao rise freddamente.


Il ritratto nel contenitore di giada raffigurava proprio lui. L'oggetto desiderato era una Foglia del Tuono.


"Sembra che in questi cosiddetti incontri segreti tu possa chiedere qualunque cosa ti serva. È un buon metodo. Puoi chiedere in modo confidenziale e offrire cose che di solito non potresti offrire. Se fai un patto con qualcuno, non sai nemmeno con chi lo stai facendo. Sembra che ci siano altre due persone che, come me, vogliono informazioni sulla Setta del Setaccio Nero." Sedette a gambe incrociate, aspettando, sicuro che qualcuno, eventualmente, l'avrebbe contattato. Mentre aspettava, inviò il suo Senso Spirituale ad esaminare le altre luci.


Improvvisamente, una luce bianca apparve dal nulla nel mezzo della nebbia. Meng Hao serrò gli occhi. La toccò, e un messaggio apparve nella sua mente.


"Non so molto della Setta che ti interessa, solo delle voci. Ma ciò che so è corretto. In cambio delle mie notizie richiedo 500.000 Pietre dello Spirito."


Meng Hao si accigliò. Comprando informazioni in un posto come questo, bisognava considerare la loro veridicità. Difficile determinarlo.


Proprio in quel momento apparve un'altra luce. La prese, e un altro messaggio apparve nella sua mente.


"Ci sono molte voci sulla Setta del Setaccio Nero. Ho delle notizie provenienti dalla Fazione Interna. Se sia vero o no, dovrai deciderlo da solo. Se ti interessa, dovrai pagarmi 700.000 Pietre dello Spirito."


"È la prima volta che faccio affari così," penso Meng Hao aggrottando la fronte. "Non ho nessuna esperienza, e non sono sicuro su come si faccia a fare gli scambi. Inoltre, a prescindere se l'informazione sia valida oppure no, il prezzo è molto alto. Al momento non ho tante Pietre dello Spirito." Ignorando i messaggi, procedette ad esaminare altre luci. Scoprì che molte di esse erano state aggiornate con nuovi dettagli, o i loro prezzi erano stati alzati o ridotti. Improvvisamente, lo specchio di rame nella sua borsa del Cosmo si fece caldo. Un momento dopo, il calore era già scomparso.


Meng Hao sobbalzò. Estrasse lo specchio, esaminandolo da vicino. Non riuscì a trovare nulla di strano. Lo rimise al suo posto, perso nei propri pensieri. Poi, riprese ad esaminare gli oggetti in vendita.


Presto i suoi occhi cominciarono a luccicare mentre guardava una le luci. Dei molti oggetti al suo interno, uno gli interessava particolarmente.


"Classico del Tempo… " Quell'oggetto gli interessava perché dentro la luce, il suo nome appariva sfocato. Non era lì da prima, sembrava apparso solo in quel momento. Sembrava che se il Senso Spirituale di Meng Hao non fosse stato più alto di quello della fase intermedia della Stabilità della Consistenza, allora non sarebbe stato in grado di vederlo. Appariva coperto da qualche tecnica misteriosa, visibile solamente a chi si trovava nella tarda fase della Stabilità della Consistenza.


"Il Classico del Tempo ha un totale di tre volumi. Assieme, essi descrivono la raffinazione del Tempo, la quale a sua volta può produrre la magica Spada del Tempo! Offro qui il primo volume. Se sei interessato, per favore contattami."


Meng Hao serrò gli occhi. Mentre continuava ad esaminare le informazioni, i suoi occhi si fecero più luminosi. In quel momento, non c'erano che poche richieste, che riguardavano gli Elisir della Stabilità della Consistenza. Le ignorò, completamente preso dalla presentazione del Classico del Tempo.


"… E allora viene prodotto il Tempo. Le vite non sono niente… La magia di questa spada può produrre risultati di tutti i tipi… Tre di queste spade possono produrre una potente magia, nove, una magia ancora più potente, e con diciotto, perfino il Tempo può essere abbattuto! Gli alberi mistici possono essere usati per forgiare la Spada del Tempo. Per via della loro antichità, tali alberi contengono le vicissitudini del tempo. Includono l'albero della Primavera e dell'Autunno, l'albero del Respiro Mancante, e il migliore di tutti, l'albero della Spiritualizzazione. Se nessuno di questi tre alberi è disponibile, si può usare in alternativa l'albero mistico dei Mille Tempi…" Gli occhi di Meng Hao si illuminarono. Ritrasse il suo Senso Spirituale e prese un profondo respiro, uno sguardo pensieroso negli occhi. Era molto interessato a questa Spada del Tempo, poiché già possedeva un albero della Primavera e uno dell'Autunno.


Un attimo dopo, Meng Hao allungò la mano verso la luce. Istantaneamente, un bagliore bianco si proiettò fuori e si mosse in cerchio attorno alla sua mano. Incise su di esso un messaggio, poi lo spedì di nuovo verso la luce e scomparve.


Non ci volle molto prima che la luce bianca tornasse a fluttuare verso di lui. Nel momento in cui la toccò, un testo apparve nella sua mente.


"Poiché sei stato in grado di vedere le informazioni riguardanti il Classico del Tempo, è chiaro che hai la base di Coltivazione richiesta. Tuttavia, non possiedo che un solo volume. Ottenere gli altri due richiederà una collaborazione tra noi due. C'è solo un'altra persona presente qua che è disposto a farlo. Se desideri unirti a noi, le nostre possibilità aumenteranno. Se invece pianifichi di prendere parte alle attività della Setta del Setaccio Nero in questa terra, dovrai pronunciare un giuramento del Dao per non rivelare a nessuno le nostre informazioni, inclusa la tua Setta. Inscrivi il tuo Dao su un pezzo di giada e inviamelo. In tal modo, la tua partecipazione sarà garantita."


Meng Hao rifletté per un momento prima che i suoi gli occhi brillassero di determinazione. Sollevò il contenitore di giada e lo mise tra le sue sopracciglia. Dopo un momento, lo spedì verso la luce bianca, nella quale svanì.


Passò del tempo, e gli occhi del giovane guardarono luminosi mentre numerose luci bianche apparivano davanti a lui. Esaminandole con il proprio Senso Spirituale, trovò il messaggio che cercava.


"Un anno fa, la Setta del Setaccio Nero trovò una mappa segreta. La mappa descriveva un sentiero segreto a un'antica terra benedetta. La Setta è rientrata in quel luogo molte volte nell'anno passato, e adesso hanno raggiunto una radura sabbiosa al di fuori di un precipizio. Quel precipizio può essere raggiunto solamente dai Coltivatori della Stabilità della Consistenza. Coloro che entrano devono possedere i requisiti richiesti dalla Setta. Più oggetti portano con sé da dentro, più Elisir della Terra del Setaccio dovranno essere consegnati. Il nostro luogo di incontro è all'interno di quell'antica terra selvaggia, dove le ombre tracciate dal sole e dalla luna si incrociano. È a circa dieci giorni da qui. Dovrai arrivare in fretta alla setta del Setaccio Nero e unirti al gruppo di Coltivatori della Stabilità della Consistenza che si stanno riunendo.”


Meng Hao aggrottò la fronte. Mentre la luce bianca scompariva, uno sguardo pensieroso apparve nei suoi occhi.


“Le informazioni disponibili adesso nello Stato dei Cieli Tersi sono completamente fuori controllo, ed è impossibile dire se queste informazioni siano vere o false. Tuttavia, molte di esse sembrano riguardare qualche antico campo di battaglia o Terra Benedetta. A quanto pare molte persone intelligenti hanno investigato al riguardo, e hanno concluso in modo molto simile. Lo Stato dei Cieli Tersi appartiene alla Setta del Setaccio Nero. Dire che il caos nella nazione non ha direttamente a che fare con la Setta è ridicolo. Tuttavia, quell’Elisir di Terra del Setaccio mi sarebbe davvero d’aiuto…” Meng Hao aveva imparato molte cose sulla Setta del Setaccio Nero dal quell’incontro segreto. Tuttavia, più imparava, più si faceva sospettoso.


“Devo andare,” pensò, giunto a una decisione. Il suo Senso Spirituale accarezzò la luce che restava: era pronto a ritirarsi, quand’ecco che le sue pupille si strinsero. Anche se sedeva a gambe incrociate, uno spirito fortissimo emerse dentro di lui. Fissò la stessa luce che conteneva le informazioni sul Classico del Tempo. Un nuovo oggetto era appena stato messo in lista per la vendita, un elisir medicinale.


Il suo nome era “Elisir della Coltivazione Cosmetica!”


Era un elisir comune, poco costoso. Di tutti gli elisir presenti, era quello che attirava meno di tutti l’attenzione.


Ma per Meng Hao, quell’elisir conteneva ricordi di sei o sette anni fa. Ricordi di una bellissima scena al chiaro di luna.


“Non avrei mai potuto indovinare che avrei visto un Elisir della Coltivazione Cosmetica,” disse Meng Hao sospirando. Pagò il prezzo per quell’elisir, e presto una luce bianca lo portò verso di lui. Atterrò nella sua mano, e appena la vide, tutto il suo corpo si scosse per la sorpresa.


NOTE:


1. Se non ricordate l’Elisir della Coltivazione Cosmetica, andate ai capitoli 12 e 37.
                                


                                



