---
title: Capitolo 143 - Fantasma nella Notte
pubDate: 2025-03-17T11:17:34.785Z
tags:
    - issth
---


Meng Hao era in piedi davanti alla finestra del secondo piano. La luna era alta nel cielo. All'orizzonte, poteva vedere una montagna ricoperta da incantesimi increspati che ricordavano una sottile garza.


Il lamento triste proveniva da quella montagna. In quel momento, si poterono notare molte sagome arrivare in volo da varie montagne circostanti per vedere cosa stesse accadendo.


Presto, diversi raggi prismatici sfrecciarono verso la montagna. Non molto dopo, le increspature svanirono dagli incantesimi, e ogni cosa ritornò a come era stata qualche momento prima. Tutto taceva.


Meng Hao aggrottò la fronte, e strabuzzò gli occhi rapidamente. Si ricordò che la montagna da cui proveniva il grido era la stessa verso cui si era diretto l'uomo con il volto giallastro qualche ora prima. Poiché aveva visto le sagome apparire e poi volare in direzione della montagna, Meng Hao era sul punto di andare ad indagare, ma poi si fermò all'improvviso.


Il suo sguardo esitò un attimo quando guardò in basso verso la sua borsa del Cosmo. La colpì, ne uscì in volo la Giada del Sigillo del Demone e la afferrò.


Questa splendeva, emetteva un bagliore misterioso. Nel cuore di Meng Hao emerse una sensazione molto strana. Non riusciva a definire cosa fosse, ma era come se del Qi invisibile che gli stesse provocando un formicolio al cuore.


In modo premuroso, tirò fuori il pezzo di giada lasciato dall'Ottavo Sigillatore del Demone e lo mise sul suo palmo.


Nella sua mente risuonò la voce antica dell'Ottavo Sigillatore del Demone. “Alcuni spiriti nel ciclo della reincarnazione sfuggono alla sepoltura. Il loro Qi sembra Demoniaco, eppure non lo è. Sono al di sopra delle creature viventi, ma sono stati contagiati dalle decine di migliaia di mutazioni del mondo mortale. Il Qi è pacato. Consumati nelle ossa e nello spirito, possono fare da guida sul percorso. Se incontrerai un tale Qi, dovrai sigillarlo!”


Meng Hao rifletté per un attimo, e alla fine decise di non andare. Rimase accanto alla finestra, emanando il suo Senso Spirituale nella direzione da cui era venuto l'urlo agghiacciante. La prima cosa che sentì furono delle voci che litigavano.


“Questo è il sesto Compagno Daoista che muore. Se la Setta del Setaccio Nero non fornirà immediatamente una spiegazione, allora ce ne andremo!”


“Giusto. Abbiamo risposto alla vostra chiamata per l'interesse verso l'Elisir di Terra del Setaccio. Se le persone stessero morendo in battaglia, non ci sarebbero problemi; ma di recente le persone muoiono di morti miserabili nel cuore della notte! Poi voi chiudete con un sigillo l'area e non lasciate indagare nessuno. È molto strano! Certo che abbiamo delle domande!”


Vicino alla montagna c'erano circa una decina di Coltivatori, che fissavano con freddezza i Coltivatori della Setta del Setaccio Nero che stavano impedendo loro di indagare sul luogo della morte.


In lontananza, una discreta quantità di Coltivatori era partita dalle proprie rispettive montagne per cercare di guardare da lontano. Non dissero nulla, ma tutti emanavano il potere delle loro basi di Coltivazione. Si sollevò una grande pressione, che si tramutò in una sorta di rivolta silenziosa.


I volti di tutti i discepoli della Setta del Setaccio Nero si fecero sgradevoli. Tuttavia fu proprio in questo momento che una voce solenne risuonò all'improvviso.


“La Setta darà una spiegazione entro tre giorni”. Quando la voce riecheggiò, comparve un anziano con indosso un ampio abito Daoista. La pressione emanata dal suo corpo fece cambiare le espressioni sui volti dei Coltivatori circostanti.


Tutti i discepoli della Setta del Setaccio nero si inchinarono.


“Saluti, Anziano Chen”.


L'anziano fece un lungo passo in avanti. Si trovava in basso, ai piedi della montagna, eppure i Coltivatori alla Stabilità della Consistenza che fluttuavano nell'aria sopra di lui restarono in silenzio. Molti di loro si inchinarono con profondo rispetto. Naturalmente sapevano di chi si trattava.


Meng Hao rimase alla finestra, con la stessa espressione di sempre. Tuttavia, lentamente comparve un cipiglio appena accennato. L'uomo era un Anziano della Setta del Setaccio Nero, e la sua base di Coltivazione non era allo stadio della Stabilità della Consistenza, ma alla Formazione del Nucleo.


Il suo sguardo perlustrò l'insieme di persone. Quando iniziò a parlare, il tono della sua voce non era molto alto, eppure pervase le menti di ogni persona della zona. “Vi sono davvero grato per essere riusciti a venire tutti nella Setta del Setaccio Nero. Per le morti che sono avvenute nei giorni scorsi, sono anche io piuttosto furioso al riguardo. Entro tre giorni, ucciderò l'assassino con le mie stesse mani”.


“Con Anziano Chen qui presente, ci sentiamo molto più tranquilli. Grazie, anziano, per amministrare la giustizia”. I Coltivatori alla Stabilità della Consistenza si inchinarono uno ad uno e poi tornarono alle rispettive montagne. Era comparso un Anziano della Setta del Setaccio Nero; sebbene non avesse dato alcuna spiegazione, come avrebbero potuto continuare a discutere su quella questione?


In poco tempo, tutto tornò di nuovo alla calma. Anziano Chen se n'era andato, così come la maggior parte dei discepoli della Setta del Setaccio Nero. Anche la montagna da cui si era udito il grido era ora placida. Nessuno era più disposto a fare ulteriori tentativi per andare ad indagare.


Pensieroso, Meng Hao tornò a sedersi a gambe incrociate e meditare. Nella sua mente riecheggiarono le parole dell'Ottavo Sigillatore del Demone.


“Sta succedendo qualcosa di strano nella Setta del Setaccio Nero...”. Meng Hao aprì gli occhi, pervasi da un bagliore intenso. Il formicolio del Qi sentito in precedenza sembrava diventare più intenso.


Chinò il capo per un momento, pensando. Poi tirò fuori la maschera dell'Eredità dell'Immortale di Sangue. Infondendola di Senso Spirituale, vide il Patriarca del Clan Li, avvolto dalla nube di sangue di Meng Hao. Ultimamente sembrava indebolirsi sempre più. Non gridava più come prima; non sembrava averne le forze.


“Che cosa sai della Setta del Setaccio Nero?” chiese Meng Hao attraverso il Senso Spirituale. Aveva sempre trovato l'identità dello Spirito di Sangue dell'anziano alquanto strana. La sensazione diventava ancora più forte quando pensava a Li Daoyi.


“Conosco le scoregge dei cani, piccolo figlio di p***ana,” disse il Patriarca del Clan Li, con la sua voce rauca piena di astio. “Se fossi bravo a fare qualcosa, tu...”


Prima che potesse finire di parlare, Meng Hao fece un taglio sul suo dito con calma e utilizzò una goccia di sangue per circondare l'anziano con un'ulteriore nube di sangue. Si poté sentire un lamento miserabile, poi Meng Hao ritirò il suo Senso Spirituale. Non pose altre domande, mise invece via la maschera.


Nel frattempo, al di sotto delle Diecimila Montagne della Setta del Setaccio Nero, si trovava una rete di grotte calcaree, simile ad un labirinto gigante. Nel profondo dei suoi meandri c'era una piattaforma alta ornata di torce accese. La luce danzante riempì questo luogo di ombre tremolanti.


Sulla cima della piattaforma, tre Coltivatori anziani sedevano a gambe incrociate. I loro corpi erano avvizziti, e mentre sedevano lì sembravano quasi morti. Attorno a loro vorticava un intenso Qi di Morte. Eppure, i loro occhi erano aperti, e brillavano di una luce antica e infernale.


Le loro sagome sembravano contorcersi e deformarsi, come se esistessero in qualche luogo tra il fisico e il corporeo, e non completamente nel mondo.


Al centro di questi si trovava un ritaglio di cuoio. Sembrava fatto con la pelle di qualche bestia selvatica. I bordi erano laceri, e sulla sua superficie c'era una sorta di mappa.


Sembrava che la mappa di cuoio si stesse lentamente contorcendo. In piedi su questa c'era l'immagine fantasma di un uomo, che in quel momento stava liberando un grido silenzioso. Sembrava lo spirito di un uomo di mezza età, con il volto giallastro. Era una delle cinque persone arrivate con Meng Hao.


Il suo corpo iniziò a diventare indefinito, e poco dopo scomparve. Quando ciò accadde, i bordi del ritaglio di cuoio si espansero leggermente piano piano, e questo divenne appena più lucido. Chiunque avesse osservato questa scena l'avrebbe giudicata incredibilmente strana.


Trascorse del tempo, e poi uno degli anziani parlò con una voce rauca e stridula: “Domani al chiaro di luna, consumerà un'altra persona. Allora potremo iniziare”.


“Questa volta dobbiamo riuscirci, a qualsiasi costo. Dobbiamo...! Dobbiamo acquisire l'oggetto leggendario. Non solo per noi, ma per i Patriarchi. Poi potremmo risvegliarci. Non dovemmo più celare i nostri corpi in questo regno dell'oscurità, questo luogo vuoto senza alcuna terra su cui camminare”.


“Non ci sono ancora abbastanza novellini alla Stabilità della Consistenza qui fuori. Abbiamo diffuso la notizia in lungo e in largo, ma non è facile ingannare le Sette e i Clan. Mmmh”.


“Non possiamo farci nulla. Questi novellini sono solo una parte del tutto. Con tutto quello che abbiamo preparato, ce la faremo sicuramente questa volta”. Il suono delle loro voci svanì lentamente. Presto, l'unico movimento fu quello del cuoio che si contorceva, posizionato tra loro come una sorta di oggetto da adorare.


La notte trascorse senza eventi particolari, e presto arrivò l'alba. Meng Hao riaprì gli occhi dalla meditazione. Fuori dalla sua residenza vide un raggio di luce multicolore che si avvicinava. Questo si trasformò in una donna con indosso un abito nero. Era alta e filiforme, con la pelle chiara e dei bellissimi capelli sistemati sulle spalle. Rallentò mentre si avvicinava, fermandosi fuori dalla residenza di Meng Hao.


“La discepola Han Bei [1] della Montagna degli Elisir della Setta del Setaccio Nero è stata inviata per consegnarle un Elisir di Terra del Setaccio,” disse lei. “Compagno Daoista, può cortesemente uscire?”. Aveva una voce intelligente e un sorriso bello come un fiore che sboccia. La sua presenza sembrava rendere ogni cosa più luminosa. I suo occhi erano attraenti, il sorriso candido e adorabile. Indossava un abito lungo color verde smeraldo, decorato con un ricamo viola. Nel complesso, aveva un aspetto etereo.


Meng Hao uscì, e si sedettero ad un tavolo.


La ragazza fissò Meng Hao, con il sorriso invariato. Quando lo guardò, i suoi occhi sembrarono diventare ancora più luminosi, ma non poteva sapere se fosse intenzionale o meno.


“Compagno Daoista, posso chiederle il suo celebrato nome?” chiese con un sorriso accennato. La sua voce era piacevole come il richiamo per le allodole. L'ascolto avrebbe potuto essere descritto come un piacere.


“Meng Hao,” rispose lui con freddezza, non tentando nemmeno di celare la sua identità. Guardando la donna davanti a lui, poté immaginare che la sua base di Coltivazione fosse straordinaria. Sembrava essere all'inizio dello stadio della Stabilità della Consistenza.


“Meng...”. Han Bei lo guardò sconcertata per un attimo. Studiò il suo volto e poi rise. “Dunque, lei è il Compagno Daoista Meng. Questo è un contratto. Potrebbe cortesemente fare un segno con l'unghia del suo pollice? Dopo potrò darle il suo Elisir di Terra del Setaccio. Poi, se seguirà tutti i requisiti disposti dalla Setta, ne potrà ottenere un altro”. Sollevò la sua mano delicata. Attorno al polso aveva un bracciale verde smeraldo. Balenò da questo una luce verde, e tra le sue mani comparve un rotolo di pergamena. La discepola lo porse a Meng Hao.


Con la solita espressione, fissò il bracciale per un lungo momento, poi accettò il rotolo. Lo esaminò, sollevò il pollice destro e lasciò un segno sulla pergamena.


Han Bei lo fissò per tutto il tempo. Dopo che aveva lasciato l'impronta del pollice sulla pergamena, lei creò un contenitore di giada della dimensione di una mano e lo posizionò di lato.


“Ecco il suo Elisir di Terra del Setaccio. La prego di ricordare che l'elisir non può essere ingerito durante il giorno. Dopo tutto, il suo nome completo è Elisir di Madre Terra del Setaccio della Luna. Quando lo ingerirai, assorbirà la luce lunare”. Sorrise, poi si alzò in piedi per congedarsi.


Prima che potesse andarsene, Meng Hao disse improvvisamente, “Ci siamo mai incontrati prima?”


Lei lo fissò scioccata.


“Non ricordo di averla mai vista prima d'ora, Compagno Daoista Meng”.


“Errore mio,” disse il ragazzo. “L'ho scambiata per un'altra persona”. Aggrottò la fronte come se stesse pensando intensamente. Han Bei rise. Con un ultimo cenno del capo, si trasformò in un raggio di luce e se ne andò. Quando partì, il suo sorriso si tramutò in uno sguardo pensieroso.


Meng Hao raccolse il contenitore di giada che conteneva l'Elisir di Terra del Setaccio. Dopo essere rientrato nella sua residenza, lo aprì. All'interno c'era un elisir medicinale grande più o meno quanto la mano di un bambino. Era bianco, e avvolto in un sigillo di cera. Nonostante questo, diffondeva un denso aroma medicinale, come anche l’energia spirituale increspata.


“In effetti, uno di questi elisir è sufficiente per me. Ma non posso ingerirlo con noncuranza. Devo provalo per vedere se è vero o se è un falso”. Mise a posto il contenitore di giada, poi chiuse gli occhi e continuò a meditare.


Il tempo trascorse velocemente, e presto fu notte fonda. La luna splendente era alta nel cielo, e ogni cosa era silenziosa. Al di fuori della montagna di Meng Hao, tuttavia, comparve silenziosamente una sagoma confusa. L'aspetto era molto strano, come un pezzo di cuoio increspato. Uno sguardo più attento avrebbe rivelato che i lineamenti della persona erano nient'altro che quelli dell'uomo di mezza età con il volto giallastro che era morto.


I suoi occhi brillarono. Si guardò attorno, verso le montagne circostanti, poi scelse quella di Meng Hao. Il suo corpo balenò e poi salì in alto verso la residenza di Meng Hao.


Non appena si avvicinò alla residenza sulla cima della montagna, Meng Hao, che sedeva a gambe incrociate in meditazione, sollevò d'un tratto la testa. I suoi occhi brillarono intensamente.


NOTE:


1. Il nome di Han Bei in cinese è 韩贝 hán bèi – Han è un cognome comune. Bei significa “conchiglia”.
                                


                                



