---
title: Capitolo 144 - Una Sagoma Tra la Folla
pubDate: 2025-03-17T11:17:34.787Z
tags:
    - issth
---


Meng Hao sbuffò con freddezza. Con la mano destra colpì la borsa del Cosmo, e le due spade di legno comparvero silenziose. In seguito, sulla sua mano cadde un talismano, e il corpo divenne invisibile.


Fu in quel momento che la sagoma dell'uomo dal volto giallastro risalì verso la cima della montagna. Tutta la vegetazione che si trovava sul suo cammino appassì, come se la linfa vitale ne fosse stata risucchiata. Il sentiero calcareo divenne cenere, e sembrò che l'intera montagna fosse circondata da un denso Qi di Morte.


Nonostante questo, chiunque si trovasse al di fuori di questa montagna in particolare non poteva immaginare cosa stesse accadendo.


La sagoma risalì fino all'esterno della residenza di Meng Hao. Senza fermarsi un istante, attraversò direttamente il muro fino al secondo piano.


Salì al chiaro di luna, con gli occhi apatici che tremolavano. Il suo corpo emanava una strana aria demoniaca. Ogni cosa attorno taceva mentre l'uomo dal volto giallastro ispezionava con gli occhi minacciosi il secondo piano.


Meng Hao non si era mosso di un millimetro. Sedeva a gambe incrociate, invisibile, mentre fissava la sagoma davanti a lui. Ovviamente lo riconobbe subito. Tuttavia, il suo aspetto era davvero strano, come se ci fosse qualcosa di sbagliato in lui. Meng Hao ripensò all'urlo raccapricciante proveniente dalla montagna della notte prima. Quello era il luogo in cui si trovava l'uomo con il volto giallastro.


Aveva già compreso in parte cosa stesse succedendo.


“Questa persona è morta, ed è stata trasformata in un automa. O forse qualcuno ha utilizzato le arti delle Marionette Spirituali su di lui per controllarlo...”. D'un tratto, il suo corpo si mostrò per un istante quando si spostò di circa tre metri di lato.


Ci fu un'esplosione, i mobili situati vicino a dove era seduto qualche istante prima divennero cenere. L'uomo con il volto giallastro, i cui occhi brillavano di una luce strana, attaccò in direzione di Meng Hao, come se riuscisse a vederlo.


Gli occhi di Meng Hao brillarono come dei lampi. Ignorando il talismano dell'invisibilità, sollevò la mano destra e la agitò rapidamente in un gesto di incantesimo. Le due spade di legno volarono subito in direzione della sagoma davanti a lui. La sagoma non cercò nemmeno di schivarle. Entrambe le spade lo attraversarono in volo, lasciando due buchi da cui non fuoriuscì nemmeno una goccia di sangue. Era come se l'uomo fosse fatto solo di pelle, e all'interno nient'altro.


Se non ci fosse stato nient'altro, non sarebbe stato un grosso problema. Ma poi, i buchi con cui era stato perforato il suo corpo si unirono. Si trasformarono in una grande bocca che improvvisamente si staccò dal corpo dell'uomo e scattò in direzione di Meng Hao, pronta a distruggerlo.


L'espressione sul volto di Meng Hao rimase immutata. Indietreggiò, agitando velocemente la mano in segno di incantesimo. Poi fece un cenno con la mano in avanti e si formò ruggendo un Drago di Fuoco, che si precipitò verso la sagoma. Mentre si avvicinava, la sagoma non tentò di schivarlo, ma piuttosto partì all'attacco e distrusse il drago di fuoco.


Voltò la testa per guardare Meng Hao, con le labbra contorte in una smorfia orribile. Poi si lanciò contro di lui.


Meng Hao aggrottò la fronte, con entrambe le mani che si agitavano rapidamente in segno di incantesimo mentre spingevano in avanti a mezz'aria. Comparvero una marea di spade volanti. Si frantumarono subito in mille pezzi, tramutandosi in una nube di frammenti simili a proiettili che sfrecciò in avanti con una forza incredibile. Come un tornado, corse a tutta velocità verso l'uomo dal volto giallastro. Al contempo, le due spade di legno tornarono indietro in direzione della sagoma, sprigionando la loro capacità di taglio. Trafissero all'istante la sua testa.


Erano seguite dalla rete nera, che Meng Hao aveva appena buttato fuori.


Ci furono delle piccole esplosioni quando i frammenti di spade volanti squarciarono la sagoma quasi completamente in due e le spade di legno trafissero la sua testa. Ma la sagoma... nonostante fosse terribilmente ferita, fissava ancora Meng Hao con la metà del volto rimasta, e rideva. Cercò di precipitarsi contro di lui ancora una volta, ma fu avvolta dalla rete nera. Il suo corpo si contorse quando tentò di schiacciarsi tra i fori della rete.


Sembrava che il suo corpo emettesse una sorta di forza gravitazionale, che fece tremare il secondo piano come se stesse per essere risucchiato nella sagoma.


“Non posso ucciderlo... perché non è davvero vivo. Non mi sorprende che abbia ucciso così tanti Coltivatori alla Stabilità della Consistenza”. Con l'espressione accigliata, Meng Hao osservò la sagoma che cercava di barcollare verso di lui, con gli occhi pervasi da una feroce freddezza. Sollevò la mano destra e la agitò veloce in segno di incantesimo, poi puntò il dito in direzione del terreno.


“Sigillo del Demone... Ottava Maledizione, Sigillo del Corpo!”. Sollevò la mano dal suolo e puntò in direzione della debole sagoma davanti a lui.


Tutto l'edificio così come tutta la montagna tremarono. Anche se, non stavano tremando realmente. Era solo un'illusione. Ciò che tremava davvero erano il corpo e il dito di Meng Hao. Agli occhi di Meng Hao, l'intero mondo sembrò solidificarsi. Poi, comparvero una moltitudine di immagini fantasma del mondo, una dopo l'altra.


L'edificio e la montagna si trovavano all'interno dell'illusione, e per quanto riguardava la sagoma, comparve un'immagine fantasma anche di questa!


Per la prima volta, sul volto della sagoma comparvero sguardi di sorpresa e incredulità. Sembrava che la sua bocca fosse stata disegnata per gridare, ma prima di riuscirci, le immagini fantasma del mondo vi caddero addosso, fasciandola molto stretta. Non riusciva a muoversi in alcun modo.


In questo momento, Meng Hao fece dei passi in avanti e sollevò la mano destra. Con il pollice fece un taglio sul suo dito medio. Fuoriuscì del sangue, che si trasformò in un Dito di Sangue.


Questa era una delle arti che erano state marchiate nella sua mente dall'Eredità dell'Immortale di Sangue, una delle tre abilità magiche che non richiedevano l'uso della maschera.


Tuttavia, queste arti richiedevano una base di Coltivazione molto potente. Dopo essersi esercitato per un po' in segreto, Meng Hao era riuscito ad utilizzare il Dito di Sangue. Nonostante questo, riguardo al Palmo di Sangue e al Mondo Mortale di Sangue, non era ancora in grado di utilizzarli.


In ogni caso, questa era la prima volta in decine di migliaia di anni che il Dito di Sangue era apparso nel Dominio Meridionale. Era potente di natura. Se si considera che Meng Hao nelle matrici per incantesimo dell'Eredità dell'Immortale di Sangue aveva già padroneggiato l'abilità di concentrare il potere della sua base di Coltivazione, allora questo attacco con il dito, insieme ai tre Pilastri del Dao Perfetti della sua Consistenza Perfetta, avrebbe sconvolto anche i Figli del Dao delle varie Sette.


Meng Hao fece dei lunghi passi in avanti e premette il dito medio della sua mano destra tra le sopracciglia della strana sagoma, poi la graffiò verso il basso. Risuonò un grido acuto quando il corpo della sagoma iniziò a tremare. Comparve un enorme taglio insanguinato che partiva dal punto tra le sopracciglia e si allungava verso il basso per circa trenta centimetri. Si riversarono enormi quantità di Qi grigiastro. Improvvisamente, il suo corpo riuscì di nuovo a muoversi, e si ritirò alla massima velocità, scattando fuori dal secondo piano.


Senza esitazioni, Meng Hao partì all'inseguimento, con gli occhi illuminati. Tutto taceva, il che era strano, quindi Meng Hao si fermò. Dopo aver riflettuto per un istante, tornò alla sua residenza e poi colpì la borsa da trasporto. Tirò fuori il ciondolo della buona sorte e riversò al suo interno del Senso Spirituale, poi tirò un sospiro di sollievo quando trovò quello che stava cercando. Funzionava ancora. Decise di non teletrasportarsi, invece guardò con freddezza all'esterno dell'edificio. Non c'era vento e non c'era il fruscio delle foglie, nessun segno di disordini o trambusto. Se ce ne fossero stati, sarebbe potuto andare via in un istante.


Trascorse del tempo, e d'un tratto da una delle montagne circostanti si alzò un grido agghiacciante. Poi un secondo, poi un terzo. Alla fine, ce ne furono cinque in tutto!


Tre di questi erano in effetti discepoli della Setta del Setaccio Nero che si trovavano nella regione ma non si erano nascosti. Gridarono quando i loro corpi avvizzirono, carne e ossa risucchiate fino a quando la loro pelle senza vita cadde sul terreno.


La notte non sarebbe trascorsa in pace. Molti dei Coltivatori alla Stabilità della Consistenza stavano di guardia, e anche molti dei discepoli della Setta del Setaccio Nero erano stati mandati ovunque. Fu solo quando sorse l'alba che le cose sembrarono placarsi.


Molte persone videro che era stata una sagoma decrepita ad uccidere con crudeltà i discepoli della Setta del Setaccio Nero e i due Coltivatori alla Stabilità della Consistenza. Alla fine, la figura venne abbattuta da un Anziano della Setta del Setaccio Nero. Per la maggior parte dei Coltivatori, questo valeva come la spiegazione che stavano aspettando.


Nei giorni seguenti, non ci furono altre morti misteriose tra i Coltivatori alla Stabilità della Consistenza. Poco a poco, le persone smisero di parlare dell'accaduto.


Il tempo trascorse in fretta, e presto passarono sei giorni da quando Meng Hao era arrivato alla Setta del Setaccio Nero. Con il passare dei giorni, Meng Hao mantenne alta la sua allerta. Tuttavia, nessuno lo importunò in quel periodo di tempo. All'alba del settimo giorno, risuonò il chiaro suono di una campana, che riempì la regione delle Diecimila Montagne, arrivando alle orecchie di tutti i Coltivatori alla Stabilità della Consistenza.


“Compagni Daoisti del Dominio Meridionale,” riecheggiò una voce. “Avete già ricevuto i vostri Elisir di Terra del Setaccio. É arrivato il momento di prestare i vostri servizi. Se riuscirete ad aiutare noi della Setta del Setaccio Nero ad ottenere l'oggetto che cerchiamo, allora sarete ricompensati con altri Elisir di Terra del Setaccio!”. Raggio di luce multicolore dopo raggio di luce multicolore sfrecciarono dalle diverse montagne quando i Coltivatori alla Stabilità della Consistenza volarono nel cielo. Meng Hao fece altrettanto, volando e salendo a mezz'aria, guardandosi attorno con freddezza.


Dalle Mille Montagne della Setta del Setaccio Nero, decine di raggi di luce prismatica sibilarono in alto nel cielo. Inoltre, c'erano molte bussole del Feng Shui nere, ciascuna con un diametro di circa trenta metri.


Su ogni bussola si trovava solo una persona. Tre o quattro di queste indossavano abiti Daoisti della Setta del Setaccio Nero ed erano allo stadio della Condensazione del Qi. Gli altri erano tutti allo stadio della Stabilità della Consistenza.


Tutti i discepoli alla Condensazione del Qi avevano delle espressioni tese e di vergogna sui loro volti, come se non avessero voluto trovarsi lì. Tuttavia, non potevano sottrarsi agli ordini della Setta. Erano tutti discepoli della Fazione Esterna della Setta con un talento latente comune. I discepoli con un talento latente migliore non sarebbero mai stati inviati.


Poco dopo, dalla regione delle Cento Montagne della Setta del Setaccio nero partirono dieci bussole del Feng Shui viola con un diametro di trecento metri. Su ciascuna di queste sedeva un Coltivatore a gambe incrociate. Uno di questi era la ragazza chiamata Han Bei. Per gli altri nove Coltivatori vestiti di viola che sedevano a gambe incrociate sulle bussole, si trattava sia di uomini che di donne. Sembravano trovarsi tutti a spiriti elevati. Erano naturalmente Prescelti della Setta.


Volarono in avanti e poi si librarono nell'aria. Più lontano, all'orizzonte, comparvero tre bussole del Feng Shui dorate grandi tremila metri. Volarono in avanti anche loro.


Su ciascuna di queste bussole sedeva una persona. Due erano uomini e una invece una donna. Uno era Anziano Chen, e gli altri due sembravano di mezza età, con sguardi freddi. Da loro si liberò fluttuando il potere della Formazione del Nucleo, che attrasse l'attenzione di tutti.


Dopo le bussole del Feng Shui dorate, ne comparve una più piccola. Aveva un diametro di soli trecento metri ed era di colore viola. Seduto a gambe incrociate sue questa c'era un uomo anziano con un abito viola.


Aveva una voglia nera sul volto che rivelava in parte il suo atteggiamento trascendente. Sembrava crudele, e nel momento in cui comparve tutto sembrò diventare più cupo.


Tuttavia, ciò che attirò l'attenzione di Meng Hao non fu l'anziano. Alle sue spalle c'era una bussola del Feng Shui imponente con centinaia di Coltivatori. Tra loro c'era una donna all'apparenza solitaria.


Nel momento in cui la intravide, Meng Hao ripensò a quel giorno di molti anni fa, al chiaro di luna. Nella sua mente, riuscì a vedere lei che ricambiava il suo sguardo, e riuscì addirittura a sentire le parole che aveva detto.


“Sono andata al Laboratorio di Elisir per la Coltivazione. L'Elisir della Coltivazione Cosmetica che mi hai dato, non l'hai acquistato tu [1]”.


Sorella Anziana Xu.


NOTE:


1. Se volete rileggere la scena della frase citata, andate al capitolo 37.
                                


                                



