---
title: Capitolo 146 - Questa è Massima Afflizione!
pubDate: 2025-03-17T11:17:34.790Z
tags:
    - issth
---


Tra le sopracciglia del cadavere c'era un buco, che sembrava essere completamente congelato. Era come se il resto del corpo potesse decomporsi, tranne quel buco.


Tutti erano immobili, fissavano la medusa mentre questa lentamente volava via. I suoi lunghi tentacoli attraversarono la nube delle bussole del Feng Shui, poi andarono verso l'orizzonte. Finalmente, Patriarca Setaccio Viola fece un lieve sospiro di sollievo. Era in piedi e guardava la medusa che si allontanava. Congiungendo le mani, fece un profondo e rispettoso inchino.


Poi, la sua voce antica lentamente pervase l'aria. “Quello era un Antenato di terza generazione della Setta del Setaccio Nero. La sua base di Coltivazione era al picco dello stadio della Ricerca del Dao. Quando ha tentando di raggiungere l'Ascensione Immortale, un Patriarca del Clan Wang lo attaccò a sorpresa. Non riuscì a raggiungere l'Immortalità, e cadde su questo cammino.


Quell'anno, la nostra Setta e il Clan Wang hanno iniziato una guerra sanguinaria che è durata per tremila anni. Alla fine, le ostilità sono cessate. Tuttavia, tutti voi discepoli della Setta del Setaccio Nero dovreste mantenere bene a mente questa piccola parte di storia della Setta”.


Sembrò che per la maggior parte dei discepoli fosse la prima volta che sentivano parlare di questa cosa. I loro occhi brillavano intensamente mentre ascoltavano. Il cuore di Meng Hao batteva all'impazzata mentre osservava in silenzio la medusa che si allontanava.


Poco dopo, il gruppo proseguì; non si imbatterono in altri fenomeni strani come la medusa. Volarono per circa due giorni, fino a quando improvvisamente, il bagliore accecante delle bussole del Feng Shui scomparve in fondo ad una diramazione più piccola di questo cammino tra le Montagne.


Ora Meng Hao riusciva a vedere un'impressionante catena montuosa che si distendeva apparentemente senza una fine. Ogni cosa era grigia a perdita d'occhio, non vi era alcun tipo di vegetazione. In lontananza c'era quella che sembrava un'imponente gola simile ad un'apertura che dava forma al cammino.


Su entrambi i lati del cammino c'erano delle rupi che si estendevano così tanto verso il basso da non vederne la fine.


Incredibilmente, c'erano diverse centinaia di Coltivatori seduti a gambe incrociate fuori dalla gola. I loro volti erano completamente pallidi. Quaranta o cinquanta di loro indossavano abiti di vario genere, e non erano ovviamente discepoli della Setta del Setaccio Nero. Era un gruppo di Coltivatori alla Stabilità della Consistenza ribelli arrivato molto prima rispetto al gruppo di cui faceva parte Meng Hao.


I due gruppi si scambiarono delle occhiate.


Gli altri Coltivatori erano discepoli della Setta del Setaccio Nero. Quando videro il gruppo guidato da Patriarca Setaccio Viola, i loro sguardi si fecero più luminosi. Si alzarono tutti in piedi, e dall'interno della loro nube emerse una bellissima donna di mezza età che indossava abiti magnifici [1]. Emanava una grazia matura, sebbene il suo volto fosse piuttosto pallido.


Quando vide Patriarca Setaccio Viola,si lasciò andare ad un lieve sospiro, e annuì.


La donna non si accorse di Meng Hao, ma lui la riconobbe. Era colei che aveva portato via Xu Qing dalla Setta dell'Affidabilità molti anni prima.


“Insieme a Patriarca Setaccio Viola, ora erano presenti due Coltivatori all'Anima Nascente,” pensò Meng Hao. “... Esattamente, che cos'è questo posto? È davvero una Terra Benedetta?”. Rifletté per un istante, poi alzò la mano e accarezzò la sua borsa del Cosmo. Sollevò il ciondolo della buona fortuna e fece andare una piccola parte di potere spirituale al suo interno. Percepiva ancora la sua capacità di teletrasporto, che fece ridurre le sue ansie.


Una delle molte ragioni per cui aveva deciso di andare alla Setta del Setaccio nero era la possibilità di fare affidamento sul teletrasporto del ciondolo della buona fortuna. Patriarca Affidabilità aveva tenuto questo oggetto nella sua collezione, il che fece riporre a Meng Hao fiducia in questo, anche se non lo aveva mai provato.


Con la coda dell'occhio, notò Xu Qing nel grande gruppo di Coltivatori. Le sue sopracciglia erano aggrottate poiché la donna accanto a lei la derideva con fare da civetta.


Meng Hao aggrottò la fronte. Riusciva a vedere che Anziana Sorella Xu non era contenta. Lui diede un'occhiata alla civetta, e la freddezza negli occhi di lei si fece più glaciale.


Fu in quel momento che Patriarca Setaccio Viola si alzò in piedi, e la bussola del Feng Shui sotto di lui si rimpicciolì. Fece un lungo passo in avanti verso la bella donna, e i due iniziarono a parlare sotto voce. Un'espressione sgradevole si fece largo sul volto di Patriarca Setaccio Viola mentre i due continuarono a discutere di una certa questione. Poi, si girarono e camminarono verso la gola simile ad un'apertura.


Dopo, tutti i discepoli della Setta del Setaccio Nero lasciarono le bussole del Feng Shui, trasformandosi in raggi di luce, e sfrecciarono dentro all'apertura. Anche i Coltivatori seduti a gambe incrociate fuori dall'apertura si alzarono in piedi e si spostarono all'interno.


Xie Jie congiunse le mani in direzione del gruppo di Coltivatori ribelli, compreso Meng Hao. “Signore e signori, vi prego di seguirmi”. La bussola del Feng Shui sotto di loro iniziò a restringersi. Tutti sembrarono considerare la situazione e nessuno si tirò indietro. Ognuno con le sue considerazioni, il gruppo si trasformò in raggi di luce e sfrecciò dentro l'apertura.


L'espressione sul volto di Meng Hao era distesa mentre volava lentamente in avanti,. Dietro di lui, il gruppo con Xu Qing iniziò a seguirli. Tuttavia, lei non era evidentemente alla Stabilità della Consistenza; non poteva realizzare un volo vero e proprio, e volava invece su di una nebbia colorata.


Meng Hao rallentò un po', ma poi Xie Jie subito si girò e lo guardò, con gli occhi luminosi come lampi. Sembrava che fosse sul punto di dire qualcosa, ma non lo fece poiché una donna si avvicinò all'improvviso a Meng Hao.


“Compagno Daoista Meng, ci rincontriamo”. La donna indossava un lungo abito viola. Era bella e affascinante, e quando sorrise, si videro i suoi denti bianchi. Volò fino ad arrivare accanto a lui.


“Ah, Compagna Daoista Han,” disse Meng Hao, guardandola e annuendo. Questa era la donna che gli aveva consegnato l'Elisir di Terra del Setaccio qualche giorno prima.


Il gruppo, circa mille persone forti, sibilò nell'aria dentro l'apertura. Le rupi si innalzavano attorno a loro. Non era possibile vedere nulla al di sotto di queste, come se l'apertura non avesse una fine.


“Compagno Daoista Meng,” disse d'un tratto Han Bei, con la voce leggera e piacevole, “ha uno stile molto raffinato. Probabilmente proviene da una famiglia straordinaria. Ha davvero bisogno di partecipare a questo evento solo per ottenere l'Elisir di Terra della Setta?”


Gli occhi di Meng Hao vibrarono quando la guardò.


“Mi dispiace ma non capisco di cosa tu stia parlando, Compagna Daoista Han”. A questo punto, il gruppo aveva volato per molti metri all'interno dell'apertura. I muri di pietra attorno a loro stavano diventando neri poco a poco. Le pietre ora iniziavano a brillare.


Prima che Han Bei potesse rispondergli, i Coltivatori attorno cominciarono a parlare in modo concitato.


“Questa è... una rupe di cristallo!”


“Che cos'è questo luogo? C'è così tanto cristallo! È anche meglio delle Pietre dello Spirito di alto livello!”


Alcuni dei Coltivatori volarono in alto e colpirono la parete della rupe di cristallo, volendone chiaramente estrarre una parte.


Tuttavia, nel momento in cui colpirono il muro, risuonarono delle grida raccapriccianti poiché i loro corpi si avvizzivano. La loro forza vitale, la carne e le ossa furono risucchiate in un attimo e vennero trasformati in cenere che volò via, insieme alle loro borse da trasporto. I punti in cui avevano toccato le pareti delle rupi adesso sembravano essere diventati un po' più di cristallo rispetto a prima. Questo luccicava in modo misterioso.


Avendo visto ciò, Meng Hao socchiuse gli occhi. Il gruppo di Coltivatori ribelli lì vicino trattenne il respiro. Riguardo ai discepoli della Setta del Setaccio Nero, non sembravano nemmeno essersene accorti. Apparentemente, erano già consapevoli di quello che poteva causare la parete di cristallo.


“Fratello Meng,” disse Han Bei con un profondo sorriso significativo. “Ti controllano. Ti prego, bada a te stesso. Comunque... Meng è davvero il tuo soprannome?” Prima che potesse rispondere, lei si allontanò.


All'improvviso si poté udire un enorme boato. Pervase l'aria, facendo tremare ogni cosa. Poi, sempre all'improvviso, cessò. Meng Hao aggrottò la fronte quando Han Bei volò lontano da lui. Poi il suo sguardo si posò su di un'enorme porta di pietra più avanti, su cui Patriarca Setaccio Viola e la donna bellissima avevano lavorato insieme per distruggerla.


La porta di pietra si rifiutava di rimanere distrutta. Sembrava che fosse stata congelata con un qualche tipo di potere insolito che la faceva ricostituire.


Oltre la porta di pietra distrutta, Meng Hao vide un altro gruppo di duecento Coltivatori a gambe incrociate. Si alzarono. Davanti a loro si trovava un ragazzo dal volto pallido che teneva tra le mani una perla. La perla rilasciava un delicato bagliore che sembrava rallentare il processo di recupero della porta.


“Il giovane Liu Wu porge i saluti ai Patriarchi”. Quando parlò, Patriarca Setaccio Viola e la donna bellissima attraversarono la porta. Scossero le loro maniche, facendo si che la porta si ricostruisse ancora più lentamente.


Poi, il gruppo di mille Coltivatori, incluso Meng Hao, vi sfrecciò rapidamente attraverso. Non importava se volessero farlo o meno, poiché alle spalle del gruppo c'erano tre eccentrici alla Formazione del Nucleo. Con loro a chiudere la fila, nessuno avrebbe osato indietreggiare.


Il cammino oltre la porta di pietra era anche più strano. In tutto c'erano quattro porte simili che dovevano essere distrutte, oltre le quali si trovavano altri discepoli della Setta del Setaccio Nero.


Mentre proseguivano, Meng Hao divenne sempre più cauto. Naturalmente, la Setta del Setaccio Nero aveva studiato questa zona più di una volta. Anzi, sembravano averlo fatto moltissime volte.


“Queste porte di pietra sono come sigilli. Questo luogo...”. Meng Hao guardò avanti, con il sopracciglio aggrottato. Improvvisamente, si fermò. E non fu l'unico; tutti si fermarono e guardarono in avanti.


Lì davanti a loro c'era una grande porta nera. Questa porta non era fatta di pietra, ma di un tipo di sostanza metallica. Era incastonata tra le due pareti della rupe, ed emetteva un bagliore nero. Sulla sua superficie c'era una viso enorme. Gli occhi del viso erano chiusi, come se stesse dormendo.


Quando si avvicinarono gli occhi si aprirono all'improvviso, e il volto emise un ruggito che fece tremare ogni cosa. Nemmeno Patriarca Setaccio Viola poté evitare di sputare un grumo di sangue.


Meng Hao fece lo stesso. Il sangue sputato dal gruppo di persone si trasformò in un flusso che il viso gigante risucchiò. Dopo aver trangugiato il sangue, questo liberò un rutto.


La voce del viso era simile al boato di un tuono: “Secondo gli ordini del mio padrone, io sto di guardia alla Massima Afflizione. Senza il ciondolo, non potrete entrale nel.... Uh, e voi che cosa ci fate ancora qui?”


Patriarca Setaccio Viola e la donna bellissima congiunsero le mani e fecero un profondo inchino, con sguardi di rispetto. Patriarca Setaccio Viola estrasse un tubo di bambù, dal quale fuoriuscì in volo un pezzo di cuoio malridotto.


Quando vide il pezzo di cuoio, Meng Hao socchiuse gli occhi. La sensazione che provò nel guardarlo fu la stessa della strana sagoma di quella notte.


Quando il pezzo di cuoio volò via, comparve l'immagine indefinita di un occhio. L'occhio fissò Meng Hao.


I loro sguardi si agganciarono, e le pupille di Meng Hao si restrinsero.


Il pezzo di cuoio si dispiegò e si fermò davanti al viso.


NOTE:


1. Se non ricordate la “bellissima donna di mezza età” andate al capitolo 42.
                                


                                



