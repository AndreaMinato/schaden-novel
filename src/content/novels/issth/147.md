---
title: Capitolo 147 - Guardarsi le spalle
pubDate: 2025-03-17T11:17:34.790Z
tags:
    - issth
---


"Potrete usare questo oggetto una volta sola," disse la faccia, sbadigliando. Mentre parlava, un feroce urlo provenì all'improvviso da dietro al gruppo di persone.


Meng Hao si voltò, e vide che la strana statua iniziare a sciogliersi. Prese la forma di tre globi di nebbia nera. Dentro ogni sfera di nebbia c'era un vecchio o una vecchia, tutti circondati da una aura di morte. Non erano altri che le tre persone che si erano trovate sulla piattaforma assieme alla Setta del Setaccio Nero.


Avvolti dalla nebbia nera, si gettarono verso il viso. Poi si sciolsero, mescolandosi con essa, facendola piegare e contorcersi.


Lentamente, la bocca si aprì. Una voce ancestrale risuonò dal profondo della gola: "Entrate presto, ma resisteremo solo per poco!" La voce sembrava esplodere dal profondo del sottosuolo. Risuonava con forza, facendo scuotere i cuori di tutti i presenti.


Prima che chiunque potesse muoversi, una figura sfocata emerse dal profondo della bocca. Era un uomo di mezza età; sembrava che la sua intera base di Coltivazione stesse bruciando. Metà del corpo era completamente distrutto, e il suo Nucleo scarlatto era visibile e bruciante.


I suoi capelli erano scompigliati, il volto contorto dalla follia. Mentre emergeva dalla bocca gridò, "Tutti morti! Il Pilastro dei Cento Nomi non è completo. Tutti morti. HAHAHA! Tutti morti…"


"L'Anziano Zheng!"


"È proprio lui! Faceva parte del gruppo di avanguardia che è venuto qui. Com’è finito in questo stato…"


Il brusio della conversazione si sollevò tra i discepoli, che avevano immediatamente riconosciuto l'uomo. Le pupille di Xie Jie si strinsero, e l'espressione di Han Bei tremò mentre serrava gli occhi, nei quali brillava una strana luce. Anche gli altri Prescelti della Setta del Setaccio Nero ebbero simili reazioni.


L'uomo corse fuori dalla bocca, la sua follia che risuonava nella caverna. Tutti quanti erano atterriti dalle sue parole. Considerando che il suo Nucleo Scarlatto era visibile, era ovvio che si trattasse di un eccentrico della Formazione del Nucleo. Tutti quanti si chiesero cosa li attendesse all'interno, tanto da rendere un uomo del genere così miserabile e folle.


Le parole dell'uomo continuarono a risuonare, in particolare la parola "morti", che aveva ripetuto per tre volte. Era come un martello invisibile, che si abbatteva su i cuori di chi lo ascoltava.


I discepoli della Setta del Setaccio Nero erano meno colpiti. Conoscevano quel luogo molto più di Meng Hao e gli altri Coltivatori. Il loro numero era aumentato mentre il gruppo passava da una porta all'altra, ed ora erano quasi in duecento. I volti di tutti sì contorsero.


Un'ombra intangibile di morte sembrava diffondersi dall'Eccentrico pazzo, riempiendo tutta l'area circostante.


Eppure, anche quando l'uomo scappò via dalla porta nera ancora perso nei suoi deliri, gli occhi di Patriarca Setaccio Viola si accesero di una luce potente. Avanzò verso l'anziano Zheng e sollevò la mano. Il mondo parve perdere colore, e l'Anziano Zheng corse verso il Patriarca, fuori controllo. Mentre si gettava in avanti, il Patriarca lo schiaffeggiò sulla fronte.


Lo schiaffo risuonò, facendo tremare ogni cosa nelle vicinanze. Il corpo del pazzo tremò, e i suoi occhi si fecero chiari. Il bruciore del Nucleo Scarlatto dentro di lui cominciò a calare.


Aveva ritrovato il senno, ma prima di poter dire qualcosa, Patriarca Setaccio Viola grugnì freddamente e scosse la manica. Subito apparve un vento nero, che afferrò Anziano Zheng e lo scagliò via.


"Blaterare in questo modo! Ti ho risparmiato la vita solo perché sei un Anziano. Ora ritornerai alla tua Setta, e trascorrerai cent'anni in meditazione isolata come castigo.”
Patriarca Setaccio Viola agì in modo rapido ed efficiente. Sollevò la mano, e immediatamente Meng Hao e gli altri coltivatori sentirono i cuori battere più forte.


"Coltivatori," disse freddamente, "avete accettato gli Elisir Medicinali della nostra setta e firmato il contratto con le vostre impronte digitali. Siamo giunti ora nell'antica Terra Benedetta. Tuttavia, quello che troverete al suo interno è instabile e incompatibile con le basi di Coltivazione di alto livello. Se sarete in grado di ottenere alcuni degli oggetti designati, potrete scambiarli con altri Elisir di Terra del Setaccio. Portate con voi questi frammenti di giada.”


Una forte pressione avvolse l'area. Scosse la manica, e immediatamente duecento frammenti di giada volarono fuori, fluttuando davanti ai Coltivatori.


"Questo luogo è indubbiamente pericoloso, ma non è una trappola mortale. Molti dei discepoli della nostra Setta entreranno con voi. Statene certi." Mentre parlava, la bellissima donna di mezza età al suo fianco squadrava i presenti con uno sguardo glaciale. I due non pronunciarono alcuna minaccia. Era impossibile affrontare le loro basi di Coltivazione.


Meng Hao infilo il ciondolo di buona fortuna nella propria borsa, in silenzio. Attorno a lui, anche gli altri tacevano. Era impossibile capire che cosa stessero pensando. C'erano persone tra di loro, che non facevano parte di alcuna setta ma avevano raggiunto la Stabilità della Consistenza. Sicuramente alcuni di quei Coltivatori erano sciocchi, ma la maggior parte di loro era in grado di pianificare e calcolare con precisione ogni situazione. Avevano scelto di giungere in quel luogo per il proprio beneficio, ed erano consapevoli che ci sarebbero stati dei pericoli.


Sette o otto figure lampeggiarono davanti a loro, dirigendosi direttamente verso la porta nera. Nel momento in cui entrarono nella bocca scomparvero nel nulla.


Gli altri li seguirono rapidamente, volando verso il viso sulla porta nera senza dire nulla.
Mormorando fra sé e sé, Meng Hao guardò Patriarca Setaccio Viola e la donna di mezza età. In fondo alla fila c'erano gli Eccentrici della Formazione del Nucleo, che assistevano alle operazioni impassibili in volto.


"Sorella Anziana Xu sembra essere nei guai. Ora che sono qui, non posso più ignorarla." I suoi occhi si colmarono di determinazione. Il corpo si sollevò in aria assieme a qualche altra dozzina di coltivatori nelle vicinanze, che si trasformarono tutti in fasci di luce e si proiettarono verso la faccia nella porta nera. Circa a metà strada, si voltò e guardò indietro.


Vide Xie Jie, con un lieve sorriso ipocrita. C'era la bella Han Bei, assieme agli altri prescelti della Setta del Setaccio Nero. E in lontananza, nascosta tra la folla, c'era Xu Qing, pallida in volto.


Quando lo sguardo di Meng Hao si posò su di lei, Xu Qing tremò improvvisamente, fissandolo atterrita. Uno sguardo incredulo riempì il suo volto mentre… Lei lo guardava.


Erano passati molti anni, e Meng Hao era cambiato molto. Ma lei l'aveva riconosciuto lo stesso. L'aveva condotto alla Setta dell'Affidabilità, ed era diventato il suo Fratello Giovane. Era stato proprio lui a darle l'Elisir della Coltivazione Cosmetica al chiaro di luna.


Scene del passato riempirono la mente della giovane. I ricordi di quel periodo, le sue frustrazioni, tutti mescolati nel cuore che esplodevano come in un sogno.


I loro sguardi si incontrarono. C'erano mille persone tra di loro, ma nonostante la distanza e il tempo, non erano separati. Erano vicini l'uno all'altra, molto vicini.


Meng Hao le sorrise. La ragione per cui era giunto alla Setta del Setaccio Nero era per vedere lei, una vecchia amica. Ora lui l'aveva vista, e lei aveva visto lui.


Si voltò, sparendo nella bocca della faccia. Nel momento in cui svanì, il cuore di Xu Qing parve farsi vuoto. Fece un passo avanti, senza nemmeno rendersene conto.


Ma era troppo tardi. Meng Hao era scomparso. Dentro di lei esplosero dei sentimenti che non comprendeva. Da fuori, era fredda come sempre.


Nessuno poteva toccare il suo cuore; lei lo proteggeva fieramente. Tuttavia, per qualche ragione, dentro di lei si era sollevata una sensazione di gioia.


Poi Meng Hao era scomparso, si sentiva come se avesse perso qualcosa di importante. Raramente si sentiva in quel modo, e quando lo faceva, cercava il più possibile di soffocarlo. Quel giorno, tuttavia, non vi riuscì.


"Ehi, sto parlando con te, puttana!" Era la ragazza dall'aspetto civettuolo che stava in piedi accanto a lei. "Se vuoi far finta di non sentire va bene," disse in tono velenoso. "Ma pensi davvero di potermi evitare?" Sorrise freddamente. "L'altra volta sei rimasta ferita. Se fratello Anziano Zhao non avesse chiesto a Sorella Giovane Han di proteggerti, saresti morta. Eppure, anziché essere grata, sei diventata ancora più superba! È solo la verginità, come mai ti importa tanto di quello? Sei un’idiota!" La donna guardò il viso freddo e bellissimo di Xu Qing, e sorrise in modo inquietante. Più gelosa era, più voleva che la sua rivale finisse come lei.


Xu Qing si voltò per guardarla in faccia. Parlò, una parola alla volta, "Quel giorno, nella Terra Benedetta, è stato proprio il tuo Fratello Anziano Zhao a contravvenire alle regole, rischiando di uccidermi. E Sorella Giovane Han non mi salvò perché Fratello Anziano Zhao gliel'aveva chiesto, ma perché aveva preso la mia borsa e per caso aveva portato via anche me."


Era fredda nell'atteggiamento, la sua espressione seria. Era la personalità che di solito nascondeva ai compagni discepoli. La donna civettuola non avrebbe mai potuto aspettarsi che la stessa Xu Qing che derideva sempre le avrebbe mai risposto in quel modo. La fissò per un attimo, poi rise ancora.


"La puttana si permette di parlare," disse in tono derisorio. "Fratello Anziano Zhao ha già deciso ogni cosa. Stavolta non mi scapperai. Starò lì a guardare mentre ti porteranno via la tua preziosa verginità. Un giorno mi ringrazierai." I Coltivatori accanto a lei cominciarono a sollevarsi verso la porta.


Il corpo di Xu Qing si illuminò mentre avanzava nella nebbia colorata e si gettava in avanti.


L'altra donna era alle sue spalle, continuava a ridere. Poi si accorse di un uomo davanti a loro, che indossava una tunica viola. Anche lui guardò all'indietro, e un sorriso affascinante coprì il volto di lei.


Era un uomo affascinante, giovane, e la sua base di Coltivazione era nella prima fase di Stabilità della Consistenza. Annuì appena verso di lei. Poi posò lo sguardo su Xu Qing, e i suoi occhi si riempirono di un desiderio ardente.


Non era altri che l'uomo di cui lei continuava a parlare. Fratello Anziano Zhao.
                                


                                



