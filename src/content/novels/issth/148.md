---
title: Capitolo 148 - La Situazione Precipita
pubDate: 2025-03-17T11:17:34.791Z
tags:
    - issth
---


Dopo che furono tutti entrati per la porta nera, l’enorme voltò iniziò a deformarsi. Tre figure nebulose si dissolsero uscendo dal volto, per poi trasformarsi in tre Coltivatori anziani e rinsecchiti. Sembrava che fossero appena usciti dalla tomba.


Senza esitare, tornarono verso la statua da cui erano venuti e, mentre avanzavano, ondate di aura nera si riversavano fuori da loro, come se fossero corrosivi.


“Cosa succede?” chiese il volto. “Oh beh, senza il vostro oggetto per l’identificazione non potete entrare!” Sembrò confuso per un momento, ma poi i suoi occhi brillarono di comprensione e iniziò a ululare.


Al momento, erano rimaste solo undici persone nel crepaccio. Oltre a Patriarca Setaccio Viola e alla bella donna di mezz'età, c’erano altri nove Coltivatori, tutti allo stadio della Formazione del Nucleo. Ignorarono gli ululati del volto nella porta e si sedettero a gambe incrociate, con gli occhi chiusi. Allo stesso tempo, muovevano le dita facendo gesti incantati. In mezzo a loro apparve un frutto di Ginseng, che fluttuava nell'aria.


Il frutto era brillante e traslucido. Il suo interno ribolliva, come se contenesse la buona sorte dei Cieli.


Il frutto Spirituale si agitò insieme alle basi di Coltivazione dei nove e sembrò come se da esso stessero per spuntare una testa e quattro arti.


Patriarca Setaccio Viola e la bella donna di mezz'età rimasero in disparte, lo sguardo fisso sul frutto Spirituale.


“Sono entrata una volta” disse la donna di mezz'età, accigliandosi. “Ma nel tempo di dieci respiri la forza che mi respingeva divenne troppo forte. Anche con il mio Senso Divino non sono stata capace di localizzare l’oggetto. Posso solo sperare che la Torre dei Cento Spiriti sia efficace. Non è ancora completa. Magari questa volta sarà abbastanza”.


Patriarca Setaccio Viola rimase in silenzio per un attimo, prima di rispondere con calma: “Ho preparato personalmente il Ginseng Spirituale. Quando il ginseng si sarà formato, potremo stare dentro per il tempo necessario a un bastoncino d’incenso per bruciare. È tutto pronto. Se non avremo successo, in accordo con il Capo della Setta e i Patriarchi, apriremo la Terra Benedetta al pubblico. Prenderemo in prestito il potere dell’intero Dominio Meridionale per affinare l’oggetto delle leggende. Dopotutto, per i Coltivatori come noi, quell'oggetto è l’unica speranza oltre alla Grotta della Rinascita!”


La bella donna esitò per un attimo, poi disse: “Se succederà, allora saremo costretti a condividere. Anche se la setta del Setaccio Nero si occupasse della raffinazione, più persone saranno coinvolte, meno probabilità avremo che arrivi il nostro turno… A me potrebbe andare meglio, ma tu e gli altri sarete molto limitati”.


“Vero. Anche se questa volta dovremo sacrificare alcuni dei discepoli della nostra stessa Setta, non falliremo!” la voglia sul suo volto si tinse di viola scuro, conferendogli un aspetto feroce.


Il mondo vorticò, rendendo impossibile capire quale fosse la giusta direzione. Tutto era offuscato. Dopo poco, tuttavia, cominciò a schiarirsi. Il cielo scuro si tinse di un blu profondo. La terra al di sotto era ricca di suolo scuro.
Ovunque c’erano foglie verdi, coprivano le colline che si innalzavano e abbassavano in lontananza. Un ampio torrente serpeggiava tra i monti, gorgogliando.


Questo fu ciò che vide Meng Hao non appena apparve. Non vide nessun altro, c’era solo lui.


“Questo luogo è piuttosto grande…” disse, sollevando lo sguardo verso il cielo. Il sole stava per tramontare, tingendo il cielo di un rosso meraviglioso.


Dopo uno sguardo più attento, Meng Hao fu capace di distinguere anche un’invisibile luna.


“Il punto d’incontro per il nostro gruppo del Classico del Tempo è il luogo in cui si intersecano l’immagine del sole e della luna”. Gli occhi di Meng Hao si illuminarono mentre avanzava, trasformandosi in un fascio di luce prismatica.


“E poi c’è questa presunta Torre dei Cento Spiriti. Che cos'è?” Meng Hao era sospettoso. Mentre avanzava, la prima cosa che fece fu riprendere il ciondolo portafortuna dalla borsa del Cosmo. Esaminandolo con il suo Senso Spirituale si sentì più a suo agio. Il ciondolo portafortuna acquisiva sempre più importanza.


“Nessun dubbio che Patriarca Affidabilità avesse questo ciondolo nella sua collezione, può teletrasportarmi fuori da qui”. Rimise via il ciondolo portafortuna. Era il suo tesoro salvavita.


“La Sorella Anziana Xu era proprio dietro di me, ma chissà dove appaiono quelli della Setta del Setaccio Nero. Riappaiono tutti insieme o a caso? La seconda è più probabile. Beh, in ogni caso, devo trovarla il prima possibile”. Un bagliore fiero gli apparve negli occhi mentre ripensava alla fredda risata della donna civettuola al fianco della Sorella Anziana Xu e al volto pallido di Xu Qing.


Mentre pensava a lei, tirò fuori il contenitore di giada che gli era stato dato dalla Setta del Setaccio Nero.


Esaminandolo con il suo Senso Spirituale, vide una lista di nomi. La lesse attentamente, ritirò il senso spirituale e poi distrusse il contenitore di giada.


Poi si lanciò in avanti in cerca della Sorella Xu.


Il tempo passò e presto calò la sera. Il cielo si fece scuro e sorse la luna. Tutto era buio. Meng Hao si trovava su una piccola collina, osservando alcune antiche rovine non troppo distanti davanti a lui.


In quel momento la luna era coperta da nuvole cupe, facendo sì che le rovine fossero in qualche modo oscurate. Sembravano incredibilmente antiche, come se fossero in quel luogo da molti secoli. Meng Hao ebbe la sensazione che molti, molti anni prima dovessero essere state una fiorente città.


Ora, però, erano state per metà inghiottite dalla terra. Solo alcuni edifici erano visibili e anch’essi stavano crollando. Bagnate dalla luce della luna sembravano incredibilmente solitarie. Il vento soffiò tra le rovine, portando strani suoni con sé.


Sembrava il leggero mormorio di un numero infinito di persone. Meng Hao non capiva cosa dicessero, ma le voci combinate insieme creavano una strana sensazione.


Davanti alle rovine c’era una stele di pietra. Non rimaneva nulla dei caratteri che una volta vi erano incisi, ma ora era completamente vuota e coperta di crepe.


La guardò ed era sul punto di voltarsi e andarsene, quando la sua espressione mutò. Le nuvole scure passarono oltre, e la luna tornò a splendere. Meng Hao si accorse di qualcosa in una delle crepe della stele di pietra: un rametto di un rampicante dorato. Pareva contorcersi. Era coperto di foglie avvolte intorno a piccoli frutti della grandezza di un pollice.


Riconobbe i frutti grazie al contenitore di giada che aveva appena distrutto: era uno degli oggetti che voleva la Setta del Setaccio Nero e si chiamava frutto della Pietra di Luna.


Con espressione calma, Meng Hao non fece nulla. Si sedette semplicemente sulla collina a gambe incrociate, guardandosi attorno freddamente.


Non passò molto tempo prima che una figura si lanciasse fuori dalla foresta vicina. Era un uomo di mezz'età la cui base di Coltivazione era al principio della Stabilità della Consistenza. Corse verso la stele di pietra, arrivando di fronte ad essa in un battito di ciglia. Si allungò per prendere il frutto della Pietra di Luna.


Però, nell'istante in cui toccò uno dei frutti, una luce fredda fuoriuscì dalla Stele di Pietra. Il Coltivatore di mezz'età indietreggiò rapidamente, un’espressione scioccata sul volto. La luce gelida si tramutò in diversi fasci che si scagliarono contro di lui.


Risuonarono degli scoppiettii e l’uomo sputò sangue. Era visibilmente attonito mentre tentava di difendersi. Prima che potesse fare qualunque cosa, però, il suo corpo iniziò a tremare. Improvvisamente la testa gli volò lontano dal corpo, tranciata di netto. Allo stesso tempo i viticci dorati nelle crepe della stele si allungarono, attorcigliandosi al corpo senza testa. Uno dei rami penetrò nella carne sanguinolenta e sembrò risucchiare qualcosa. Nel tempo di dieci respiri, il corpo del Coltivatore fu prosciugato e seccato.


Meng Hao assistette a tutto ciò. Continuò a stare lì seduto, un bagliore brillante negli occhi.


“Cosa sta risucchiando il rampicante?” pensò.


Mentre la osservava, la stele iniziò a deformarsi e distorcersi e ne uscì un giovane dal volto serio avvolto in una tunica viola. Era al punto massimo della fase della Stabilità della Consistenza, quasi allo stadio finale. Attorno alle sue braccia si avvolgevano diversi viticci, che si allungavano come tentacoli. L’aspetto incuteva terrore.


Meng Hao l’aveva già visto. Era uno dei discepoli della Setta del setaccio Nero che avevano viaggiato in gruppo con lui fino a quel luogo. Era tra i Prescelti sulla bussola Feng Shui viola. Il giovane non degnò di uno sguardo il corpo rinsecchito, ma alzò una mano e fissò la collina su cui sedeva Meng Hao. I suoi occhi lampeggiarono.


Meng Hao sedeva a gambe incrociate, ricambiando lo sguardo. Tra di loro c’erano solo alcune centinaia di metri di distanza. Si osservarono per il tempo di pochi respiri. Poi il giovane balzò in avanti, il corpo si tramutò in un fascio di luce prismatica che si scagliò contro Meng Hao.


Nel frattempo in un luogo diverso, non troppo lontano, Xu Qing avanzava velocemente, il volto pallido. La nebbia colorata sotto i suoi piedi era sul punto di svanire. Dietro di lei c’era il sorridente Fratello Anziano Zhao della Setta del Setaccio Nero. Al suo fianco c’era la donna civettuola il cui cognome era Xue. Insieme, inseguivano Xu Qing senza alcuna fretta.


“Giovane Sorella Xu, l’altra volta sei riuscita scappare per pura fortuna” disse l’uomo. Era piuttosto bello, questo giovane chiamato Zhao. “Questa volta, però, ho corrotto il Fratello Anziano Xie. Che ha diffuso un ordine segreto: ogni discepolo che ti avesse visto avrebbe dovuto comunicarmelo. Vedi, siamo qui solo da un paio d’ore e ti ho già trovata”. Rise e il suono della sua voce rimbombò nelle orecchie di Xu Qing, facendola impallidire ancora di più. Strinse i denti violentemente. Non disse nulla, muovendosi il più velocemente possibile. Però non importava davvero quanto veloce andasse. Zhao era un Coltivatore allo stadio della Stabilità della Consistenza e non c’era nulla che potesse fare per sfuggirgli.


“Giovane Sorella Xu, sei fortunata che il Fratello Anziano Zhao abbia un debole per te. Quando è successo a me, non mi piaceva, ma ora le cose vanno bene. Non pensarci e tutto andrà bene”. La donna civettuola non fece nulla mentre il giovane di nome Zhao le circondava il corpo con le braccia. La donna rise.


“Non voglio renderti le cose difficili” disse Zhao, il fuoco nei suoi occhi che divampava più violento. “Voglio solo la tua verginità. Ho un Elisir della Stabilità della Consistenza che posso offrirti in cambio. È uno scambio onesto, ma continui a rifiutarmi. Non puoi prendertela con me se ora devo usare la forza”. Sollevò un dito della mano destra.
Dal dito si levò una dura brezza. Si scagliò su Xu Qing, sollevandole le vesti e rivelando la pelle sottostante. Xu Qing tremò leggermente e un rivolo di sangue le colò dall’angolo della bocca. Eppure, la donna strinse la mascella e continuò ad avanzare.


Il giovane di nome Zhao rise alcune volte. Il fuoco nei suoi occhi divampò mentre sollevava di nuovo la mano.
                                


                                



