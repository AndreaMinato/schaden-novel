---
title: Capitolo 150 - Semplice e Lineare
pubDate: 2025-03-17T11:17:34.792Z
tags:
    - issth
---


Zhao Shanhe sembrava molto orgoglioso di sé stesso. Teneva Xue Yuncui con un braccio mentre si gettava all'inseguimento dell'indifesa Xu Qing. Un sorriso apparve sul suo volto, colmo di lussuria.


Alzò la mano, facendo soffiare un vento verso Xu Qing, che sollevò i suoi vestiti. Rise rumorosamente.


Vederla così testarda, e allo stesso tempo così debole, bastava a farlo eccitare. Continuò a scagliare una folata di vento dopo l'altra, danneggiando i suoi abiti sempre di più. La ragazza si morse il labbro mentre scappava. Presto la disperazione cominciò a farsi largo dentro di lei.


Le adulazioni di Xue Yuncui, assieme alle frecciatine velenose di Xu Qing, bastavano a far brillare ancora di più gli occhi di Zhao Shanhe.


Eppure non andava di fretta. Non dava l'impressione che la sua preda sarebbe stata fortunata come la volta precedente. Stavolta non gli sarebbe sfuggita, e perciò si sarebbe goduto il processo per catturarla. Era quello che gli piaceva di più. Più debole la preda era, più eccitante era inseguirla. Più lei si sarebbe divincolata, più crudele lui sarebbe stato.


"Xu Qing, ho posato gli occhi su di te dal momento in cui sei entrata nella Setta del Setaccio Nero. Sono stato proprio io a diffondere la voce. Come mai pensi che nessuno ti abbia infastidita per tutti questi anni? Eppure continui a rifiutare la mie buone intenzioni! Non sei davvero in grado di apprezzare i favori. Dunque non puoi incolparmi per essere privo di scrupoli." Emise una risata gutturale. Se si fosse trovato nella Setta, avrebbe avuto molti più problemi a contravvenire alle regole, soprattutto con tanta gente intorno. Ma in quel luogo non aveva nulla da temere.


Inoltre, lui era un discepolo del Conclave della Setta del Setaccio Nero, una posizione ancora più elevata della Fazione Interna. Avrebbe potuto davvero richiamare vento e pioggia sui suoi compagni discepoli.


Oltre a quello, uno dei Patriarchi del suo Clan, i Zhao, era un anziano della Setta del Setaccio Nero. In più, centinaia di anni prima, un membro del clan Zhao aveva raggiunto la fase dell'Anima Nascente ed era diventato un Patriarca della stessa Setta, per poi ritirarsi in meditazione isolata senza più tornare. E proprio per via di quel patriarca, il clan Zhao era così potente all'interno della Setta del Setaccio Nero.


Ma Zhao Shanhe, pur essendo un discepolo del Conclave, non possedeva un talento latente particolare. Nessuna persona in tutta la setta con un talento simile al suo sarebbe mai stata in grado di raggiungere la Stabilità della Consistenza. Eppure, con il sostegno e l'indicazione di un Patriarca della Formazione del Nucleo, assieme a numerosi Elisir della Stabilità della Consistenza, vi era finalmente riuscito.


Dopo essere diventato un Coltivatore della Stabilità della Consistenza, era sempre stato molto orgoglioso di sé. Era cresciuto in quella Setta, ad eccezion fatta per un gruppo di persone che nessuno poteva provocare, tutti dovevano piegarsi alla sua volontà. Se voleva il vento, esso soffiava; se voleva la pioggia, questa sarebbe scesa sulla terra.


Nel suo clan c'erano solo due figli della generazione corrente. Uno era lui, l'altro era suo cugino, Zhao Binwu, di un altro ceppo del Clan Zhao.


Come lui, Zhao Binwu era un discepolo del Conclave. Il suo talento latente era ben oltre il suo, e veniva considerato un importantissimo membro del clan. Zhao Shanhe ne era consapevole, e preferiva stargli lontano per non inimicarsi. Piuttosto si immergeva nei piaceri. E quando metteva gli occhi su una discepola della setta, lei non si sarebbe mai potuta rifiutare. Che lei lo volesse o meno, rifiutarsi era inutile.


I Patriarchi non facevano caso a quelle questioni. Poteva essere, piuttosto, un modo per espandere il Clan. E in ogni caso, se una discepola fosse effettivamente rimasta incinta, la sua posizione sarebbe aumentata.


Zhao Shanhe era come un ragazzino ricco all'interno della Setta. Non era molto conosciuto all'esterno, ma all'interno era uno scellerato.


"Guarda, le stelle stanno sorgendo. È quasi il momento. Possiamo usare le stelle come candele per il nostro matrimonio, e questo luogo come camera nuziale. Che cosa ne pensi?" Rise ancora, sollevando un dito per mandare un'altra folata di vento verso la ragazza.


Il corpo di lei tremò, e il sangue sgorgò dalla sua bocca. Se Zhao Shanhe non avesse controllato con attenzione l'energia spirituale usata, avrebbe potuto ucciderla.


Mentre il suo corpo tremava, la nuvola multicolore sotto i piedi si dissipò improvvisamente. Xu Qing piombò a terra. Ridendo melodiosamente, Xue Yuncui si lanciò in avanti e la afferrò, spingendola verso terra. La ragazza non riuscì nemmeno a divincolarsi.


Era pallida in volto, e appariva esangue. Tuttavia il freddo riempiva i suoi occhi mentre guardava Zhao Shanhe avvicinarsi, slegandosi la tunica. Uno sguardo disperato apparve sul suo volto, e provò a mordersi la lingua, ma Xue Yuncui le serrava la mascella.


"Coraggio, Giovane Sorella Xu, non puoi fare così. Se vuoi davvero morire, dovrai aspettare prima che Fratello Anziano Zhao abbia finito di divertirsi." Xue Yuncui rise. Parlava in tono delicato, ma ogni parola era colma di crudeltà inquietante.


Zhao Shanhe rise, guardando la ragazza con fare eccitato, "Eccellente, eccellente,". Le accarezzò il viso, e i suoi occhi luccicarono. Era come se la sua approvazione la stesse stimolando.


Zhao Shanhe guardò Xu Qing, immobilizzata a terra da Xue Yuncui, impotente. Rise mentre il suo sguardo si muoveva lungo le eleganti curve.


"Se ti dessi degli elisir medicinali," Disse, "allora non potrei godermi i tuoi sforzi. Per questo non te ne darò alcuno." La sua tunica era ormai completamente slegata.


Il corpo di Xu Qing tremò, e le lacrime cominciarono a scendere dai suoi occhi. Non riusciva nemmeno ad agitarsi. La Base di Coltivazione di Xue Yuncui era più alta della sua. Era anche esausta per la fuga, ed era tenuta ben stretta. Non poteva scappare.


Il gelo sul suo volto si dissipò, sostituito da amarezza e disperazione. I suoi occhi si svuotarono. Improvvisamente, le parve di vedere la Setta dell'Affidabilità, e Meng Hao, in piedi sulla Montagna Orientale. Pensò al monte Daqing, e al giovane allievo che si era inginocchiato e aveva gettato una radice di malacca oltre un dirupo.


Ricordò la prima volta che aveva visto Meng Hao [1]. Era rimasta in piedi alle sue spalle mentre cercava le radici. Lo aveva guardato mentre le gettava oltre il dirupo, e l'aveva sentito mentre parlava degli Immortali con la gente al di sotto.


Allora aveva trovato quell'allievo mortale molto interessante. Dunque l'aveva portato con sé.


Pensò agli sguardi della folla [2] quando il giovane le aveva offerto l'elisir medicinale… E a quando l'aveva guardata, volgendo la testa all'indietro prima di entrare nella porta nera.


"È tutto finito…" Le lacrime che scendevano lungo il suo viso facevano apparire tutto sfocato. Non riusciva a smettere di tremare. Era spaventata. Dal giorno in cui aveva lasciato la Setta dell'Affidabilità fino ad allora, non era piú stata felice. Ed ora sembrava che ogni cosa stesse giungendo alla fine.


Quando era ancora una bambina, si era resa conto di non essere molto intelligente, a volte davvero sciocca. Era per quello che aveva sviluppato l'abilità di nascondere ogni cosa con un sorriso freddo. Usava il gelo e il silenzio per nascondere la sua mancanza di intelligenza, e per rendere il mondo più semplice.


Non le piacevano le cose complicate, perché spesso non le capiva. Le piacevano la pace e il silenzio. Le piaceva praticare la Coltivazione da sola. E mentre lo faceva, guardava gli anni passare, osservava il flusso della vita, e ripensava ai suoi più bei ricordi.


Lei era così. Xu Qing. Una corazza fredda, e un cuore semplice.


Fece di tutto per non piangere. Il suo corpo tremava, e chiuse gli occhi. Non voleva guardare Zhao Shanhe e la sua forza, superiore alla sua. Lei era soltanto un coltivatore della Condensazione del Qi in una Setta dove la felicità non poteva essere raggiunta. Non aveva forza per resistere… E nemmeno l'abilità di morire.


Mentre chiudeva gli occhi, Xue Yuncui rise, per poi parlare al suo orecchio, la voce fredda e complicata. "Non puoi resistere, quindi chiudi gli occhi. È quello che ho fatto io per tutti questi anni. Se vuoi incolpare qualcuno per questo, prenditela con la tua stupidità e con la tua base di Coltivazione. Sei davvero troppo debole…"


La risata di Zhao Shanhe si diffuse. Scosse la mano destra, e una luce rosa apparve dal palmo. Avvolse l'intera area nel raggio di 30 m, creando uno scudo rosa, luccicante, che nascondeva ogni cosa al suo interno. Loro tre erano completamente nascosti. Dall'esterno, l'area non sembrava avere nulla di strano.


Nel momento esatto in cui lo scudo si alzò, un fascio di luce incandescente si gettò attraverso il cielo nelle vicinanze. Urlava attraverso l'aria, e nel mezzo, freddo in volto, c'era Meng Hao.


Scese in un battito di ciglia, spazzando l’aria con lo sguardo. Si accigliò. Non sembrava esserci nulla di strano in quella zona. Ma quando stava per andarsene, i suoi occhi si illuminarono. Estrasse il suo contenitore di giada e lo esaminò. Fu allora che si accorse che il puntino bianco che rappresentava Xu Qing, assieme agli altri due, era sparito.


Non sapeva perché, ma nel suo cuore si era sollevata una sensazione inquieta. Guardò di nuovo verso terra, e scosse la mano. Mentre lo faceva, un Drago di Fuoco lungo trenta metri emerse ruggendo, gettandosi verso il basso. Con un'esplosione, una nuvola di polvere si sollevò da terra.


Tuttavia, c'era un'area, larga circa trenta metri di diametro, da cui la polvere non si era sollevata. Era chiaramente qualcosa di diverso.


Zhao Shanhe, nascosto dallo scudo, appariva soddisfatto. Si leccò le labbra, e i suoi occhi brillavano mentre si preparava per gettarsi addosso alla preda. Improvvisamente, un'esplosione dall'esterno lo fece sobbalzare. Aggrottò la fronte, alzando lo sguardo, le pupille ristrette.


Anche Xue Yuncui guardò in alto, attonita. Reagì in fretta. Quasi di riflesso, estrasse una spada affilatissima e l'appoggiò sul collo di Xu Qing.


Aveva visto un giovane uomo all'esterno, che indossava una tunica nera da allievo. I suoi occhi brillavano di intento omicida, e mentre sollevava la mano, era riuscita a vedere che un dito era coperto di sangue. Il giovane toccò la superficie dello scudo, e un'esplosione scosse ogni cosa nei paraggi. Aprì la bocca, e una nebbia di fulmini ne uscì, scagliandosi contro lo scudo rosa.


Un'altra esplosione scosse la terra e i cieli, rimbombando lontano. Lo scudo non riusciva a sostenerne il potere, e collassò. Disperata, Xu Qing aprì gli occhi. Rimase a fissare un punto davanti a sé mentre lo scudo si disintegrava. Dietro allo scudo che cadeva a pezzi, vide una persona. L'intento omicida e il desiderio di uccidere ribollivano dal suo corpo. Dietro di lui si divincolava una massa di liane rosse!


Sembrava un Immortale della Morte appena emerso dalle profonde lande gialle dell’inferno, colmo di rabbia e follia. Mentre si avvicinava, un vento fragoroso si sollevò e scosse ogni cosa.


"Voi due… Avete voglia di morire?!" Non sembrava possibile che la sua voce contenesse più rabbia di quanta ne avesse già. Sembrava un ruggito, che riempiva le loro orecchie, come se provenisse dall'inferno stesso!


"Meng Hao…" Disse Xu Qing, sorridendo. Il suo sorriso era bellissimo, privo della solita freddezza. Era un sorriso semplice.


Semplice e felice.


NOTE:


1. Il primo incontro tra Xu Qing e Meng Hao è nel capitolo 1.


2. La scena de “gli sguardi della folla” è nel capitolo 5.


