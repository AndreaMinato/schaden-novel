---
title: Capitolo 153 - Sbarrare la Strada
pubDate: 2025-03-17T11:17:34.792Z
tags:
    - issth
---


L'espressione di Meng Hao cambiò in un lampo. La sua base di Coltivazione roteò, e l’intenso potere dei suoi pilastri Perfetti del Dao si espanse per resistere alla forza gravitazionale.


Sulle prime, Xu Qing non reagì. Ma quando vide l'espressione sul volto del giovane, si fece improvvisamente ansiosa e preoccupata.


Il rumore roboante risuonava attraverso la terra, colpendo tutti i Coltivatori della Stabilità della Consistenza dentro la Terra Benedetta. Ciascuno di loro, a prescindere da quello che stessero facendo, si sedette immediatamente a gambe incrociate a meditare.


Ma in rapida successione, i corpi di molti di loro esplosero, facendo piovere carne e sangue in tutte le direzioni. Solo i loro Pilastri del Dao rimasero intatti. Volarono attraverso l'aria, trascinati verso il luogo dove la forza gravitazionale iniziava.


I pilastri fluttuarono verso quella che si rivelò essere una catena montuosa. Qualche grande forza aveva eroso una sezione delle montagne, facendole apparire incavate. Nella cavità c'era una torre nera.


Sembrava costruita per metà. Non c'erano che tre piani. Da tutte le direzioni, i pilastri del Dao volarono verso di essa e cominciarono ad ammucchiarsi, formando il quarto piano!


Quando questo fu completo, il potere gravitazionale si indebolì, per poi svanire. Più di trenta Coltivatori erano appena morti.


I cuori di tutti gli altri si riempirono di paura. Tuttavia, restavano bloccati all'interno. Non importava dove o come cercassero, non trovavano alcuna uscita.


L'area in cui si era originata la forza gravitazionale era ora circondata da più di mille Discepoli della Setta del Setaccio Nero, che sedevano a gambe incrociate salmodiando dei bizzarri testi. Tutti quelli che erano entrati nella Terra Benedetta, da ogni luogo, si stavano affrettando verso quel punto.


Meng Hao aprì gli occhi, che brillavano di una luce misteriosa. Guardò verso il luogo da cui erano venuti il ruggito e la forza gravitazionale. I suoi pilastri del Dao erano ora stabili. Erano Pilastri Perfetti, per cui la forza gravitazionale non era stata un pericolo per lui.


Nel vederlo così, Xu Qing disse rapidamente, "Questo è il luogo d’incontro per i discepoli della Setta del Setaccio Nero. Sono stati tutti informati prima di venire qui, e sono giunti il più veloce possibile. Quando arriveremo laggiù, dovremo intonare una scrittura, anche se non conosco il motivo.


Conosco un'uscita. Sono già stata qui due volte, inclusa l'ultima. Posso portarti fin là, così puoi andartene. Non puoi stare qui."


Meng Hao non disse nulla. Rimase in piedi, guardando verso il luogo d'origine della forza gravitazionale. Dopo un lungo momento, scosse la testa.


"La forza gravitazionale non mi colpisce tanto. E ho già un modo per andarmene. Ma tu… " Guardo di nuovo verso di lei. "Se la forza gravitazionale non fosse apparsa, andrebbe tutto bene. Ma adesso, i Coltivatori solitari sapranno che c'è qualcosa di strano. Cercheranno i discepoli della Setta del Setaccio Nero per chiedere cosa sta succedendo. Chissà che metodi useranno per ottenere l'informazione. Inoltre, se tu conosci questa uscita, anche altri la conosceranno. La gente della Setta del Setaccio Nero non sarebbe così imprudente." Guardò la donna, che tanto a lungo era esistita nella sua memoria come Anziana Sorella.


"Siamo stati lontani per tanto tempo, e speravo di poter trascorrere altro tempo da soli assieme," disse silenziosamente. "Ma quel tempo non è ancora giunto. Ti accompagnerò al luogo d’incontro della Setta del Setaccio Nero. Laggiù sarai al sicuro."


"Conosci davvero un modo per andarcene?" Chiese Xu Qing in tono serio.


"Davvero," replicò lui in tono altrettanto serio.


Xu Qing lo guardò per un momento, in silenzio, e per un attimo parve che volesse dire qualcosa. Ma prima che potesse, Meng Hao fece un passo avanti e strinse il braccio attorno ai suoi esili fianchi, poi si sollevò nel cielo.


Forti venti si sollevarono, ma la base di Coltivazione di lui bastó a bloccarli. Tutto quello che Xu Qing sentiva era Meng Hao che la sorreggeva. Il viso arrossì ancora.


I suoi capelli neri sventolavano accanto al viso di lui, colmi di una fragranza delicata e indimenticabile. La donna non disse nulla mentre acceleravano. In passato, era stata la sua Sorella Anziana. Ma lui non aveva più le debolezze di quando era un Giovane Fratello. Era un Coltivatore della Stabilità della Consistenza. Il modo con cui aveva abbattuto Zhao Shanhe era un'evidenza degli incredibili cambiamenti che aveva subito durante gli anni.


Mentre Meng Hao respirava il suo dolce profumo, anche lei poteva respirare il suo. La faceva sentire al sicuro, a casa.


Improvvisamente ripensò al monte Daqing, e al giovane allievo Meng Hao. L'aveva condotto via verso la Setta dell'Affidabilità nello stesso modo con cui lui la stava sostenendo, stretta al suo petto.


Un sorriso apparve nei suoi occhi mentre ci ripensava. Guardò verso il profilo del giovane e il tempo parve rallentare.


Non capiva cosa stesse sentendo, ma sapeva che in quel momento, ogni cosa era in pace. Improvvisamente cominciò a sentire che Meng Hao fosse davvero il suo fratello più giovane.


"Sei cresciuto," disse all'improvviso. Non era neanche sicura del perché l'avesse detto.


Meng Hao smise di volare per un momento appena udì quelle parole, e sorrise appena. Il viso di lei era coperto da uno sguardo freddo, di apparente indifferenza, ma era chiaramente una finzione.


"Credo che tu sia più grande di me di qualche anno…" Disse, schiarendosi la voce.


"Di cinque anni!" Disse lei in tono serio. "Sono la tua Sorella Anziana!"


"Non significa nulla." Vedendo gli occhi sgranati, Rise e aggiunse, "Va bene, va bene, non ho mai detto che tu non sia la mia Sorella Anziana."


Il tempo trascorse, abbastanza per bruciare un bastoncino d’incenso. Improvvisamente, otto fasci di luce apparvero di fronte a loro. Prima che i due potessero passare, la gente si accorse di loro.


"Condensazione del Qi… La donna è un discepolo della Setta del Setaccio Nero!"


"Lo è di sicuro. È proprio lei che cerchiamo!" Erano tutti Coltivatori al principio della fase di Stabilità della Consistenza. I loro occhi luccicavano crudelmente mentre gli sguardi passavano dall'uno all'altra.


Un uomo di mezza età che indossava una tunica blu, guardò Meng Hao freddamente e disse, "Compagno Daoista, non c'è bisogno di dirci ciò che la donna vi ha detto. La vogliamo, ora!" Era chiaro che se non avesse obbedito, lo avrebbe attaccato.


Ogni persona di quel gruppo aveva uno sguardo ostile negli occhi. Il potere gravitazionale che era apparso li aveva spaventati, ed erano andati in cerca di discepoli della Setta del Setaccio Nero solitari da cui prendere informazioni.


Ora che ne avevano trovata una, non si sarebbero arresi facilmente.


Xu Qing cominciò ad ansimare nervosa, serrando la presa attorno alla tunica di Meng Hao. Per lei, quegli otto Coltivatori della Stabilità della Consistenza avevano Basi di Coltivazione incredibilmente alte. Non sarebbe mai riuscita ad affrontarne nemmeno uno.


"Sparite!" Disse freddamente Meng Hao. Non smise di volare per un secondo, ma continuò a lanciarsi verso di loro. Xu Qing era sempre più nervosa. Aveva assistito a quando aveva abbattuto Zhao Shanhe, ma in quel momento, stavano affrontando otto persone. Non riusciva a non essere preoccupata.


Quando l'uomo dalla tunica blu udì quelle parole, scoppiò a ridere. Un intento omicida esplose nei suoi occhi. La base di Coltivazione di Meng Hao era al principio dello stadio di Stabilità della Consistenza, proprio come la sua, ma lui aveva sette persone a sostenerlo. Non c'era nemmeno bisogno di combattere, eppure il suo avversario aveva osato gettarglisi contro.


Freddi sorrisi si formarono sui volti degli altri sette Coltivatori. Per loro, Meng Hao stava solo parlando in grande.


Tuttavia, anche mentre l'uomo dalla tunica blu sollevava la mano iniziando un gesto di incantesimo e gli altri sette cominciavano ad estrarre vari oggetti magici, il giovane aprì la bocca. La nebbia di fulmini esplose, e prima che qualcuno degli otto avesse avuto modo anche solo reagire, li avvolse tutti. La terra sotto di loro tremò mentre dodici liane rosso scuro si proiettavano verso l'alto. Gridarono selvaggiamente, nel mezzo della nebbia.


Grida miserabili e trapananti risuonarono dall'interno. Sembravano le grida che si emettevano prima di morire. L'espressione di Meng Hao era la stessa di prima mentre, reggendo Xu Qing tra le braccia, continuava a volare. La nebbia di fulmini imbrigliò le borse dei suoi avversari e gliele porse. Lui le mise via. Le liane si ritirarono sottoterra. Gli otto Coltivatori erano scomparsi.


La scomparsa veloce ed efficiente dei suoi otto avversari non toccò minimamente Meng Hao. Xu King, che invece prese un profondo respiro. Era davvero cresciuto.


Continuò a volare, sempre più veloce. Si stavano avvicinando all'origine della forza gravitazionale. Lungo la strada, incrociavano coltivatori solitari, o in gruppi da tre o cinque. Ne incrociarono dieci al principio dello stadio della Stabilità della Consistenza. Nessuno di loro fu in grado di fermarli.


Presto furono vicini al luogo d’incontro della Setta del Setaccio Nero. Alle spalle di Meng Hao apparvero due fasci di luce che emanavano il potere della fase intermedia della Stabilità della Consistenza. Se quella fosse stata la sua totale estensione, non sarebbe stato un problema. Ma nello stesso momento, prima di Meng Hao, era apparso un altro fascio di luce. All'interno vi era un vecchio, lo stesso con cui era entrato nella Setta del Setaccio Nero. Era nella fase avanzata della Stabilità della Consistenza.


Si arrestò poche centinaia di metri davanti a lui. Lo sguardo freddo si posò sulla donna.


"Compagno Daoista, ho a lungo atteso di incontrare un discepolo della Setta del Setaccio Nero. Consegnami la donna."


I due Coltivatori nella fase intermedia della Stabilità della Consistenza si fermarono tra Meng Hao e Xu Qing che erano ormai completamente circondati. Erano uomini di mezza età, dagli occhi duri, ed emanavano una fredda aura assieme a un forte intento omicida. Erano chiaramente crudeli e spietati.


"Cosa volete sapere?" Chiese il giovane freddamente. "Posso dirvelo io."
Il viso Xu Qing era pallido mentre riposava nel suo abbraccio. Se non fosse stato per lui, sarebbe sicuramente stata catturata e interrogata dai Coltivatori. Lungo la strada, aveva già visto molti altri discepoli della Setta del Setaccio Nero catturati e interrogati con vari metodi.


Ma i Coltivatori solitari erano Coltivatori malviventi. Non cedevano facilmente quando richiedevano delle informazioni. Con quelle, avrebbero potuto salvarsi; offrendole agli altri, avrebbero ridotto la loro possibilità di cavarsela e condotto entrambe le parti alla morte.


"Non sono abituato ad ascoltare cosa gli altri abbiano da dire," Disse con calma il vecchio. "Mi fido solamente dei risultati del mio lavoro manuale." Il potere della fase avanzata della Stabilità della Consistenza fuoriuscì, sommergendo Meng Hao con una forte pressione.
                                
        



