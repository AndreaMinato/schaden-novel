---
title: Capitolo 155 - L'Ultima Persona
pubDate: 2025-03-17T11:17:34.793Z
tags:
    - issth
---


Passarono lentamente quattro ore. Il potere gravitazionale apparve un'altra volta, e durante quel periodo Meng Hao continuò a volare da una montagna all'altra.


Quel luogo era molto strano. Il sole splendeva forte in cielo. Ma guardando da vicino, si poteva vedere al suo interno la vaga forma di una luna. Sembrava che nell'arco di altre due ore, si sarebbero separati.


Dopo un'altra ora di viaggio, apparve in lontananza una vasta pianura, colma di erba alta, tanto quanto la metà di una persona. Si piegava seguendo il vento, facendo somigliare la pianura a un largo mare verde. Non si udiva altro suono che il sussurro del vento. Nel mezzo della pianura, nell'unica area priva di erba, sedevano tre persone a gambe incrociate, due donne e un uomo. L'uomo era di mezza età, abbigliato con una tunica grigia. Il suo volto era privo di espressione, gli occhi chiusi in meditazione. Dal suo corpo si sollevava un'aria glaciale. Era nella tarda fase di Stabilità della Consistenza. Era uno dei tre Coltivatori in quella fase che avevano viaggiato fino a quel luogo con la Bussola Viola del Feng Shui.


Delle due donne, una era di mezza età lievemente in sovrappeso. Aveva un volto ordinario, da campagnola. Veniva dallo stesso gruppo di Coltivatori nella fase avanzata della Stabilità della Consistenza. Un'espressione impaziente colmava il suo volto mentre guardava l'ultima donna. Ella indossava un velo che copriva metà del volto, e oscurava i suoi tratti in una macchia misteriosa.


"Compagna Daoista, mi avete invitata qua solo per farmi sedere in attesa? Non posso credere che la nostra destinazione sia davvero pericolosa come l'antro di un drago o la gabbia di una tigre, come dite voi. Il compagno Daoista Sima ed io non siamo abbastanza?" Rise freddamente. L'uomo apri gli occhi, per la meditazione brillavano mentre guardava la donna velata.


"Compagna Daoista Li, vi chiedo di aspettare solo un altro po'," disse la donna velata, in tono lieve. "Ho invitato cinque persone. Se gli altri non arrivano, non potremo andare avanti. In tre soli avremo molte meno possibilità."


La donna di nome Li arricciò il naso e parve sul punto di dire altro, ma rimase in silenzio.


"Siate paziente solo un altro po'," disse la donna velata. "Il sole e la luna cesseranno di sovrapporsi in circa due ore. Se per allora gli altri non saranno arrivati, non avremo altra scelta se non di tentare da soli."


Passò un'ora circa, e ad un tratto un raggio di luce colorata apparve nella pianura, una striscia viola nel mezzo. Chiunque si stesse avvicinando indossava una tunica di quel colore.


Chiunque fosse, si stava avvicinando alla massima velocità, e giunse a terra nello spazio di pochi respiri. Era un giovane uomo, dal volto affascinante e con un lieve sorriso sulle labbra. La tunica viola bastava a far capire che non si trattasse di una persona ordinaria. Dopo l'atterraggio, i suoi occhi percorsero le figure degli altri tre. Sorrise verso di loro, e li salutò con le mani a coppa.


"Sono in ritardo," disse Xie Jie [1] "Per favore perdonatemi, Compagni Daoisti. Sono spiacente di avervi fatto aspettare, Giovane Sorella Han." Era il discepolo del Conclave della Setta del Setaccio Nero. Guardò la donna velata con un ghigno mentre rivelava la sua identità.


Alla sua apparizione, la donna di nome Li si accigliò appena. Si alzò in piedi, restituendo il saluto. L'uomo, invece, si limitò a un cenno del capo.


La donna velata aggrottò la fronte mentre gli altri due la guardavano. Poi, ridendo appena, rimosse il velo. Il suo viso era bellissimo, delicato, la pelle luminosa come giada. Ogni cosa nelle vicinanze sembrava brillare grazie alla sua bellezza.


"Han Bei [2] saluta tutti voi, Compagni Daoisti," disse "Per ragioni personali, preferivo non rivelare la mia identità, ma sembra che il Fratello Anziano Xie non ne fosse contento, per cui, per il bene di tutti, mi rivelo."


Era Han Bei, e la sua bellezza era perfettamente abbinata con il magnifico sorriso, che rendeva impossibile agli altri irritarsi.


Xie Jie sorrise. "Non ero consapevole che la giovane sorella Han avesse questioni che preferisce tenere per sé. Ho parlato in modo inappropriato, e vi chiedo di non esserne offesa."


"Non importa," sorrise lei. "Per le attività della Setta in questo luogo, la Giovane Sorella temeva che rivelando la sua identità avrebbe causato un'incomprensione, ma finché Fratello Anziano Xie è qua, non ho nulla di cui preoccuparmi. Le nostre possibilità di successo sono molto più vaste, ora."


Li appariva pensierosa, il Coltivatore in grigio si era accigliato.


Le sue parole erano come una palla di cotone con un ago nascosto nel mezzo. Xie Jie stava per dire qualcosa, ma si fermò ad un tratto e voltò la testa. Tutti, eccetto l'uomo in grigio, fecero lo stesso.


Un altro fascio di luce colorata era apparso, accompagnato da un vento ruggente che scosse tutti i fili d'erba. Prese la forma di un uomo anziano: non era altri che Xu Youdao.


Avanzò verso il gruppo, gli occhi che brillavano. Si guardò intorno per un momento, poi puntó gli occhi su Han Bei.


"A quanto pare, l'invito veniva dalla Compagna Daoista Han. Ritengo che voi mi dobbiate una spiegazione riguardo le attività della Setta del Setaccio Nero in questo luogo."


Han Bei sorrise. "Con voi e la vostra tecnica speciale, compagno Daoista Xu, la nostra missione sarà molto più semplice. Per quanto riguarda le spiegazioni, potete stare tranquillo, signore. Presto riceverete una spiegazione completa."


Alla vista di Xu Youdao, Li si prostrò immediatamente con le mani a coppa. Sorridendo, Xie Jie fece lo stesso. L'uomo in grigio si limitò a un cenno del capo. Non sembrava curarsi di nessuno.


"Ci siamo tutti?" chiese sorridendo Xie Jie.


"Ho sentito che c'è un'altra persona," disse la donna di nome Li, sorridendogli in modo ingrato.


"Oh?" sobbalzò Xie Jie serrando gli occhi. I tre erano Coltivatori della fase avanzata della Stabilità della Consistenza, e per quanto ricordava, tra i Coltivatori solitari, non ce n'erano altri. "È possibile che Han Bei abbia invitato qualche altro discepolo della Setta del Setaccio Nero?" Pensò. "Chi mai può essere…? "Guardò verso di lei. "Chi sarà mai questa ultima persona che aspettiamo?" Chiese con un sorriso. "Giovane Sorella Han può spiegarcelo?"


"È vero," si intromise la donna di nome Li. "Anch'io sono molto interessata a sapere chi possa essere questo ultimo Compagno Daoista. Se è qualcuno di importante, mi assicurerò di essere sua amica. Se non lo è, allora posso chiedere perché siamo ancora in attesa?"


Il coltivatore vestito di grigio chiuse gli occhi, ignorandoli. Xu Youdao rimase dov'era, pensieroso.


Han Bei rimase in silenzio per un momento, poi parlò. "Neanch'io so chi sia questa persona, come non sapevo che foste voi prima che arrivaste. Secondo me ora come ora non è una figura importante, ma se non si unirà al nostro gruppo, potremmo benissimo restare a mani vuote alla fine della missione. Con questa persona al nostro fianco, le nostre possibilità di successo aumenteranno." Parlava con calma, ma il tono era risoluto.


"Oh?" chiese Xie Jie. Il suo interesse era aumentato. "E come mai la Giovane Sorella dà tanta importanza a questa persona?"


La donna di nome Li rise freddamente, il volto colmo di sprezzo, chiaramente convinta che Han Bei stesse esagerando. Non credeva che un Coltivatore della Stabilità della Consistenza potesse essere così utile. Se fosse stato un Coltivatore della Formazione del Nucleo sarebbe stato un discorso diverso, ma era impossibile che una persona del genere potesse unirsi a loro.


"Che questa persona sia un coltivatore dello Pseudo Nucleo?" chiese sogghignando. "Compagna Daoista Han dovreste stare attenta. Ci sono molte persone nel mondo che vanno in cerca di fama e complimenti." Non era solo lei che odiava: odiava tutte le belle donne.


"Non lo saprei dire," replicò Han Bei con calma."In ogni caso, è una persona davvero straordinaria. Stanne certa."


Li non disse altro. Improvvisamente, Xie Jie sollevò la testa e guardò verso l'orizzonte, seguitò da Xu Youdao. Presto gli occhi di tutti furono fissi sul raggio di luce che si stava avvicinando.


Era Meng Hao. Fischiava attraverso l'aria, perlustrando la terra con lo sguardo. Presto vide l'area deserta nel mezzo della pianura, sulla quale brillavano il sole e la luna sovrapposti, assieme alle cinque persone in attesa. Li guardò  mentre atterrava. La sua espressione era la stessa di sempre. Si incamminò verso di loro.


Quando lo vide, Xu Youdao cambiò di colpo espressione. Un bagliore luminoso apparve negli occhi di Han Bei, e le sue labbra si allargarono in un sorriso. Sul volto di Xie Jie, invece, si formò uno sguardo freddo.


"Salute a voi, compagni Daoisti," disse con calma. "Sono stato trattenuto lungo la strada, e ho fatto tardi." Squadrò il gruppo, lo sguardo che si fermava per un momento su Han Bei.


"Prima fase di Stabilità della Consistenza?" Chiese Li, accigliando sì. Uno sguardo di dileggio parve sul suo volto. Non vedeva l'ora di controbattere, "Questa è la persona che secondo la Compagna Han sarebbe essenziale? Credere che una misera Stabilità della Consistenza, e alla prima fase oltretutto, è così importante? Ridicolo. Oppure, semplicemente, questo ragazzino della giovane generazione è capitato qui per caso?"


Meng Hao la fissò senza parlare.


“Anche io sono molto curioso," disse sorridendo Xie Jie. I suoi occhi tremarono appena.


Udire quelle parole non fece che aumentare l'arroganza di Li. "È inaccettabile e umiliante che un coltivatore della prima fase della Stabilità della Consistenza sia in mezzo a noi. Han Bei lo avrà anche raccomandato, ma io, Li, lo testerò personalmente e vedrò quali capacità possiede." Cominciò ad incamminarsi verso il giovane. "Fammi vedere ogni frammento della tua base di Coltivazione," disse. "Se sarai in grado di sopravvivere a uno solo dei miei colpi, sarò d'accordo che tu sia qualificato a diventare uno dei nostri. Se non lo sei, la Setta del Setaccio Nero ti ucciderà lo stesso. La morte porrà fine a tutti i tuoi guai!"


Aveva raggiunto Meng Hao nel momento in cui smise di parlare. Alzò la mano destra e una luce arancione, accecante, apparve nel suo palmo e si trasformò in una frusta di colore rosa. La scosse avanti e indietro, con fragorosi schiocchi.


NOTE:


-Xie Jie è apparso nei capitoli 145 e 146.


-Han Bei è apparsa nei capitoli 141, 143 e 146.


                                


                                



