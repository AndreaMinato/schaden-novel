---
title: Capitolo 157 - Un Calderone dalla Forma Quadrata!
pubDate: 2025-03-17T11:17:34.793Z
tags:
    - issth
---


L'immagine scomparve. L'espressione di Meng Hao era la solita, non svelava nulla. Guardò Xu Youdao e gli altri. Le loro espressioni non erano mutate. Sembrava che tutti loro, inclusi Xu Youdao e il Coltivatore in grigio, approvassero ciò che Han Bei aveva detto.


“Possibile che non abbiano notato il calderone di bronzo?” pensò Meng Hao. Dopo essere stati marchiati con il suo sangue, i rampicanti avevano iniziato ad emettere una tenue aura Demoniaca.


Han Bei sorrise. “Compagni Daoisti, ora che vi siete messi il cuore in pace, vi prego di accompagnarmi al luogo del Classico del Tempo. Non importa ciò che accadrà oggi, se otterremo il Classico, allora ciascuno ne avrà una copia”. Fece un inchino verso il gruppo, poi sfrecciò nell'aria e volò lungo la piana.


Xie Jie fu il secondo ad alzarsi in volo, seguito da Xu Youndao e la donna Li. Meng Hao e il Coltivatore vestito di grigio furono gli ultimi dei sei a trasformarsi in raggi di luce colorata che scattarono poi in aria.


Nessuno proferì parola mentre furono in viaggio. Ognuno era perso nei suoi pensieri. Il volto di Meng Hao era inespressivo, ma i suoi pensieri erano pervasi dall'immagine dell'enorme calderone di bronzo. Al momento, era sicuro al settanta, ottanta percento che l'area che aveva visto non fosse un'uscita, ma fosse piuttosto opera di Han Bei.


Non era sicuro che Han Bei sarebbe riuscita ad ingannare gli altri, ma lui aveva il suo ciondolo portafortuna, e dunque si sentiva rassicurato nella situazione attuale. La posizione del Classico del Tempo era di sicuro curiosa e sorprendente; se non lo fosse stato, Han Bei non avrebbe impiegato così tanto tempo e risorse per andarci.


“Mi domando come Han Bei sia venuta a sapere di questo Classico del Tempo...” pensò tra sé e sé, guardando più avanti l'agile figura di Han Bei mentre sfrecciava nell'aria.


D'un tratto, Xu Youdao parlò a gran voce, esponendo quello che Meng Hao aveva appena preso in considerazione. “Compagna Daoista Han, non ci hai ancora spiegato come sei venuta a conoscenza del Classico del Tempo, e nemmeno come hai ottenuto il primo volume”.


Han Bei voltò lo sguardo e sorrise.


“Se il Compagno Daoista Xu freme per avere una risposta, allora ve la darò non appena arriveremo”. Fu in quel momento che raggiunsero il limitare della vasta piana. Improvvisamente, comparve ancora una volta il boato. Era molto lontano, ma fece ancora sentire tutti scossi, ad eccezione di Han Bei e Xu Jie.


Coloro i quali si trovavano allo stadio della Stabilità della Consistenza ruotarono le proprie basi di Coltivazione fino a quando il ruggito e la forza gravitazionale non si placarono. Dopodiché tutto tornò alla normalità, tranne i loro volti che erano di un tono più pallido.


Sul volto di Han Bei comparve uno sguardo dispiaciuto, ma lei non disse nulla. Sollevò la mano e la premette verso il terreno. Si alzò un vento forte all'improvviso, che invase il territorio. Han Bei fece un respiro profondo e poi colpì la sua borsa da trasporto. Tra le mani comparve una bottiglia di giada.


Era di un colore tra il blu e il verde, e non appena comparve il volto di Han Bei divenne piuttosto tetro. La buttò in aria, e tutti la osservarono mentre scendeva verso il basso.


Quando atterrò sul suolo, sulla sua superficie comparvero delle crepe che si espansero rapidamente. Tra le crepe comparve un liquido blu che emanava una tenue aura pungente. Quando l'aura si espanse, il Coltivatore in grigio socchiuse gli occhi.


“Quello è... l'Elisir del Cielo Blu!”


Proprio quando risuonarono le sue parole, la bottiglia blu si frantumò in mille pezzi. Il liquido blu al suo interno si espanse fino a formare una nebbia che avvolse l'area circostante per trecento metri. All'improvviso, scomparve tutta l'erba, come se si fosse trattato di una semplice illusione. La terra attorno a loro era nera come la pece, come se fosse stata colpita da una sorta di maledizione, un incantesimo antico che esisteva da millenni.


“Compagno Daoista Sima, sei senz'altro esperto e informato. Hai ragione, si tratta di Elisir del Cielo Blu. Ottenerne anche solo una goccia ha richiesto innumerevoli difficoltà. È in grado di penetrare in numerose illusioni”. Sorrise all'uomo, poi spostò lo sguardo verso Meng Hao e gli altri.


“Compagni Daoisti, so che avete molte domande. Attualmente ci troviamo sopra un antico portale che conduce ad una zona sigillata all'interno della Terra Benedetta. In pratica, la Setta del Setaccio Nero è venuta a conoscenza di questa Terra centinaia di anni fa. Tuttavia, la persona che l'ha scoperta in realtà non è un discepolo della Setta del Setaccio Nero, ma un antenato del mio Clan.


Per la Terra Benedetta, la Setta del Setaccio Nero ha permesso al mio antenato di unirsi alla Setta, che è il motivo per cui la discendenza Han ha avuto origine lì. Infatti, la mappa utilizzata per entrare in questo luogo fu creata dopo anni di ricerche da parte di uno dei miei zii del Clan. Usò una tecnica magica misteriosa per raffinare e addensare il suo stesso sangue nella mappa. Perché...”. Rimase in silenzio per lo spazio di qualche respiro, e poi continuò, “Perché questa Terra Benedetta un tempo era governata da un signore che era anche un patriarca del Clan Han. Tuttavia, alla fine divenne un tutt'uno con il Dao, e scomparve. Nonostante questo, tra i suoi discendenti appare di tanto in tanto una connessione con questo luogo.


Non so di preciso cosa stia tramando la Setta del Setaccio Nero. Ma prima che si trasformasse nella mappa, quel mio zio del Clan mi raccontò che proprio per la connessione della discendenza con questo luogo, sapeva dell’esistenza di una tecnica segreta del Clan Han. La magia del Tempo in tre volumi. Questa magia può creare un tesoro Danneggia Tempo. Detenere il tesoro può permettere di risucchiare la vita dagli altri. Questo è il motivo per cui richiede un albero della Primavera e dell'Autunno o un oggetto simile alla sua base.


Anche in tempi antichi,” disse, con la voce chiara e delicata, “questo tesoro Danneggia Tempo era stupefacente e raro. Oggigiorno, si potrebbe considerare perso. Se esistesse ancora, allora potrebbe essere solo in questo luogo! Per quanto riguarda il primo volume del Classico del Tempo, beh... questo è un oggetto tramandato di generazione in generazione nel mio Clan.


Devo unire i tre volumi e raffinare il tesoro Danneggia Tempo. È una questione personale, e non voglio che altri membri del Clan Han ne siano a conoscenza. Spero anche di evitare gli sguardi indiscreti della Setta del Setaccio Nero. È per questo che ho invitato tutti voi qui oggi. Riguardo al Fratello Xie, si trova qui per un accordo precedente tra noi due”.


Ognuno di loro ovviamente aveva le sue idee riguardo a quanto ci fosse di vero nelle sue parole e quanto di inventato. Le tecniche che aveva usato all'esterno per riunire il loro gruppo davano alcuni indizi. Gli occhi di Meng Hao passarono velocemente sul gruppo, e, dentro di lui, scoppiò a ridere.


“Sembra che tutti stiano pensando a qualcosa di diverso. Ma oltre a me, sembra che nessuno stia minimamente ascoltando la spiegazione di Han Bei. E lei lo sa. Sembra proprio esserci qualcosa di strano in quello che ha appena detto.


Tuttavia... è molto probabile che il Classico del Tempo sia reale. In questo momento, non dispongo proprio di molti oggetti potenti oltre alle spade di legno. Io ho l'albero della Primavera e dell'Autunno, che è semplice da duplicare con lo specchio di rame. Se riuscirò ad imparare la tecnica del Classico del Tempo, allora il mio problema sarà risolto.


Devo comunque essere cauto. Se qualcosa dovesse andare storto, userò il ciondolo della buona fortuna per andarmene da questo posto immediatamente”. Proprio quando prese questa decisione, Han Bei fece un rapido gesto di incantesimo per aprire l'antico portale sotto di loro.


Dal suo interno risuonò un antico boato arcaico, come se si stesse risvegliando una qualche bestia dormiente. All'improvviso, comparve una luce brillante. Non si espanse di molto; avvolgeva soltanto i trecento metri circostanti.


Quando la luce comparve, Han Bei sollevò lo sguardo al cielo come se stesse calcolando qualcosa. Poi, il suo corpo si mosse velocemente e sfrecciò all'interno del portale. Con un sorriso accennato, entrò anche Xie Jie, seguito poi da Xu Youdao e dagli altri.


Meng Hao perlustrò l'area con il Senso Spirituale per confermare che si trattasse solo di un portale per il teletrasporto. Dopo aver visto che tutti gli altri erano entrati e iniziavano a diventare poco definiti, li seguì. La luce brillante tremolò e poi svanì. Tutti scomparvero.


Quando ricomparvero, il cielo sopra di loro era lo stesso della Terra Benedetta. Tuttavia, la terra era ricoperta di crepe. Lontano, all'orizzonte, si poteva vedere un oggetto. Quando lo sguardo di Meng Hao si posò su questo, brillò intensamente per un istante e poi tornò normale.


Lì davanti c'era un enorme calderone di bronzo!


Il calderone era alto diverse decine di migliaia di metri, svettava così tanto che sembrava sostenere il cielo. Sembrava sia antico che primitivo, come se fosse esistito da innumerevoli anni. Dal calderone veniva sprigionato uno smisurato potere, che provocò una forte sensazione di paura in ciascuno di loro, compresa Han Bei.


Nelle menti dei presenti si susseguirono una serie di pensieri.


“I Calderoni sono gli utensili degli stati. Possono essere forgiati solo da persone con un destino incredibile. Ciò rivela che... un calderone così spaventoso esista in questo luogo!”


“Che tesoro vero! Chi potrebbe essere così audace da forgiare un tale calderone divino?!”


“Il suo motivo arcaico sembra essere ineguagliabile. Deve essere rimasto qui per incalcolabili decine di migliaia di anni. Potrebbe essere stato forgiato da una sorta di antico essere onnipotente...?”


Ansimarono tutti quando guardarono il calderone. Anche l'uomo freddo vestito di grigio rimase senza fiato quando lo vide. Nei suoi occhi tremolò una strana luce.


Xie Jie socchiuse gli occhi, e gli ci volle qualche istante per ritrovare il suo contegno.


Meng Hao lo riconobbe subito; era lo stesso calderone che aveva visto nella connessione con il rampicante prima che morisse in quella cosiddetta uscita. Quando si guardò attorno capì che... ogni cosa era esattamente uguale a ciò che aveva visto nella presunta uscita.


Rise con freddezza tra sé e sé, ma il volto non mutò di un millimetro. Recuperò furtivamente il ciondolo della buona fortuna e fece un rapido controllo per accertarsi che funzionasse ancora. Dentro di sé, non riusciva a trattenere quel po' di ammirazione nei confronti di Patriarca Affidabilità. Non sapeva quanto fosse realmente prezioso questo ciondolo, ma sapeva che in quel luogo ancora funzionava.


Sentendosi più sollevato, tornò a guardare in alto verso l'imponente calderone. Non riuscì a fare a meno di sentirsi sbalordito. Sebbene non fosse la prima volta che lo vedeva, trovarselo davanti in quel momento lo fece sentire piccolo come un insetto.


“Il calderone è crepato...” disse Xu Youdau con un sospiro.


Ciascuno di loro poté notare l’enorme crepa che attraversava l'imponente e maestoso calderone. Sembrava volesse spaccare in due il calderone, eppure non ne era davvero in grado.


Tutti gli altri pensarono tra sé che la crepa fosse stata provocata da una qualche sorta di terribile oggetto magico. Ma quando Meng Hao la vide, ebbe una sensazione diversa. La crepa non era qualcosa provocato da un oggetto magico. Alzò lo sguardo al cielo e ripensò a come era stato essere colpito dal Fulmine della Tribolazione. Quella fu la stessa sensazione che ebbe quando guardò la crepa; doveva essere stata provocata dal Fulmine della Tribolazione!


“Chiunque riuscisse ad entrare in possesso di questo calderone imponente e a utilizzarlo come oggetto magico sarebbe sicuramente in grado di stravolgere il Mondo della Coltivazione”. Le parole di Xie Jie erano dolci, ma colme di passione.
                                
                



