---
title: Capitolo 158 - Coesistere con Ji?
pubDate: 2025-03-17T11:17:34.793Z
tags:
    - issth
---


Han Bei prese un profondo respiro, è uno sguardo eccitato lampeggiò sul suo volto. Alzo la mano destra, e un pezzo di giada antica, dai bordi affilati, emerse dalla sua borsa facendosi sempre più grande. Era di un'intensa tonalità di verde, quasi nero, ed appariva straordinario. Non era il tipo di oggetto che una persona teneva in mano normalmente, ma pareva piuttosto come qualcosa da seppellire in profondità in una tomba per non vedere mai più la luce del giorno. Quel colore così scuro sembrava il risultato dell’assorbimento di una sinistra aura di morte.


La giada emerse dalla borsa ed emise d'improvviso una forte luce che coprì ogni cosa nei paraggi. Il bagliore tremava mentre si proiettava verso la crepa nella superficie del gigantesco calderone, e vi entrava.


"Lì dentro ci sono i due volumi finali del Classico del Tempo!" disse Han Bei. Si librò in avanti, seguita dagli altri.


Anche Meng Hao avanzò assieme a loro. Sei fasci di luce si gettarono in avanti, avvicinandosi sempre di più al colossale calderone. Mentre si avvicinavano, sentirono provenire dalla superficie metallica una forte pressione, che si faceva sempre più schiacciante. Presto furono accanto alla crepa, un enorme canyon nella superficie del calderone. Si fermarono davanti ad essa: Al suo interno fluttuava una sottile ma avvolgente nebbia. Oltre di essa non vi era altro che il buio.


Mentre si avvicinava, Xie Jie colpì la propria borsa. Una luce verde ne emerse e si solidificò nella forma di una bestia verde pelosa. La creatura si gettò verso la crepa, il corpo che lampeggiava. Ma nel momento esatto in cui si scontrò con la nebbia emise un grido di dolore e il suo intero corpo cade a pezzi.


I presenti si fecero cauti.


"Soltanto qualcuno con un incredibile Senso Spirituale potrà sollevare questa nebbia e riparare la crepa," disse Han Bei. "Poi potremo entrare." Alzò lo sguardo al cielo, di nuovo, come calcolando qualcosa. Poi voltò la testa per guardare Meng Hao.


Ma non era sola. Anche lo sguardo di Xu Youdao si posò su di lui. La battaglia con Li e l'intenso potere del suo Senso Spirituale lo avevano davvero impressionato.


"Compagna Daoista Han, ritengo che stiate scherzando," disse in tono aggressivo Meng Hao. "Questo calderone deve essere stato forgiato innumerevoli anni fa. La sua aura è oltre l'ordinario. Non penso di essere in grado nemmeno di toccare quella crepa."


"Vi sbagliate, Compagno," disse in tono secco lei. "Sono senz'altro consapevole che questo calderone non sia qualcosa che la gente con una base di Coltivazione come le nostre può toccare. Possiedo un tesoro ereditato dalla mia famiglia, che è in grado di chiudere questa crepa. Tuttavia deve essere guidato dal Senso Spirituale: solo in questo modo la crepa potrà essere curata." Mentre parlava colpì la propria borsa per far emergere un ventaglio grande come un palmo. Non aveva che tre piume, ma ciascuna era coperta da simboli magici.


"Solo una persona può usare questo tesoro, e il tuo Senso Spirituale è il più potente fra tutti noi. Spero davvero che tu voglia collaborare. Quando saremo entrati, ci saranno altre gare in cui non ti sarà richiesto di contribuire. Questo oggetto è un ventaglio. Quando il suo spirito viene acceso con il Senso Spirituale, rilascia un potere che supera ampiamente le nostre basi di Coltivazione. Il clan Han lo ha forgiato proprio per questo scopo."


Meng Hao guardò il ventaglio per qualche secondo, con calma, e sollevò la mano. Il ventaglio volò verso di lui. Lo esaminò per un momento, senza toccarlo. Alla fine annuì appena.


Han Bei sospirò sollevata nel vederlo accettare. Poi si spostò di fianco, lontano da lui, per impedire qualunque incomprensione. Il viso del giovane era pallido mentre lasciava il suo Senso Spirituale. Mentre lo emanava, Han Bei e gli altri rimasero concentrati, percependo quell'immenso potere e paragonandolo al proprio. Si fecero ancora più cauti.


Meng Hao usò il suo Senso Spirituale per esaminare il ventaglio. Come si aspettava, era marchiato, con un sigillo che lo legava a Han Bei. Alzò la testa verso la crepa nel calderone.


Un attimo dopo sollevò la mano e lo spinse in avanti. Il ventaglio prese fuoco, e le tre piume cominciarono a scuotersi fuori controllo. Attorno al corpo prese forma un turbine.


Mentre la mano si muoveva in avanti, il turbine si proiettò verso la nebbia. Si scagliò contro di essa con un'esplosione. Immediatamente la nebbia prese a tremare e placarsi. Sulle prime sembrava che i due elementi si cancellassero a vicenda. Ma presto, il vortice cominciò a cedere.


"Si può chiudere quella crepa, ma è molto faticoso." Meng Hao rimase a guardare la nebbia che riprendeva forma dentro la crepa, come nata una seconda volta. Rifletté per un momento, poi sollevò di nuovo la mano destra rilasciando più Senso Spirituale. Questa volta, le fiamme del ventaglio si alzarono ancora più in alto. Erano colme di due colori diversi!


Le pupille degli spettatori si strinsero mentre sentivano il potere del Senso Spirituale, che pareva essere due volte il loro, di Meng Hao. Gli occhi di Han Bei erano pieni di paura.


Sembrava che il ventaglio stessa assorbendo, velocemente, il Senso Spirituale di Meng Hao. Il giovane procedeva con cura; se fossero apparsi dei segni di un’eventuale perdita di controllo, avrebbe tagliato immediatamente la connessione tra lui e il Senso Spirituale.


Il turbine apparve ancora, e in un istante la figura di Meng Hao fu impossibile da vedere nel mezzo del vento urlante. Gli spettatori distinsero appena l'immagine di lui che sollevava in avanti la mano. Mentre lo faceva, la prima piuma del ventaglio si trasformò in cenere e la seconda cominciò a sgretolarsi. Il vento si fece più forte e sempre più rumoroso. Si scagliò ancora contro la nebbia, e mentre lo faceva anche la terza piuma del ventaglio fu incenerita.


Il ventaglio cadde a pezzi, facendo tremare appena il cuore di Han Bei. Poi i loro sguardi si fecero più duri: c’era una sola possibilità di successo o fallimento.


Una violenta esplosione risuonò mentre il gigantesco turbine si scontrava di nuovo con la nebbia. Sì mangiarono a vicenda, e presto apparve, nel mezzo della nebbia, uno spazio vuoto. Nello stesso momento, un gelo sinistro scoppiò da dentro il calderone, riversandosi nella nebbia e addosso al gruppo dei Coltivatori. Era come se una porta chiusa da secoli fosse stata appena riaperta. Un'aura sigillata per numerosissimi anni si era finalmente liberata, e si muoveva liberamente fra di loro. Non sarebbe stato nulla di eccezionale, ma nel gelo del Tempo erano racchiusi dei ricordi che si mossero rapidamente addosso ai sei. Presto di fronte a loro apparvero immagini risalenti ad anni prima.


Videro un gigantesco calderone di bronzo nel mezzo della visione. Fluttuava sopra la terra, sotto un cielo rosso. Lampi e fulmini discendevano sulla sua superficie, tagliandola e lacerandola, come desiderosi di farlo a pezzi.


Ma il calderone resisteva, e si sollevava sopra le grida dei fulmini. Apparve un vortice nel mezzo del cielo rosso, oltre al quale si riusciva a malapena a vedere l'immagine di un altro mondo. Il calderone desiderava affrontare i Cieli e attraversarli, dritto verso il vago mondo che si trovava oltre.


A terra giacevano centinaia di migliaia di figure prostrate a terra, cantando all'unisono delle scritture. Il suono delle loro voci si mescolava e rimbombava in ogni direzione. Quando il suono raggiunse le sue orecchie, Meng Hao ripensò alla Setta del Setaccio Nero, e ai suoi discepoli che sedevano a gambe incrociate cantando. Quel suono era simile, anche se lui non riusciva a distinguere i dettagli del canto.


D’improvviso una voce risuonò da dentro il calderone. "Era tuo il desiderio di espansione che ha sostituito il cielo stellato, coperto i miei occhi con la cupola dei Cieli. L'Albero del Mondo non volle arrendersi, e distrusse se stesso nel cielo stellato. Il mio padrone starà dormendo, ma può comunque esistere nello stesso cielo di Ji?!" I fulmini continuavano a cadere, quasi desiderosi di distruggere quel calderone. Improvvisamente la visione scomparve degli occhi di tutti, eccezion fatta per Meng Hao. Tutti i presenti si scambiarono degli sguardi terrorizzati.


Meng Hao vide il calderone che continuava a sollevarsi, e i fulmini che piovevano dal cielo e cominciavano mescolarsi. Era impossibile capire quanti fossero, ma si riunirono e formarono una gigantesca lancia. Sembrava un dente circondato da schiere di fulmini che continuavano a scagliarsi sulla superficie di bronzo del calderone.


Poi un'esplosione risuonò e il calderone tremò appena. Una gigantesca crepa ne percorse la superficie. Il calderone smise di sollevarsi, e piombò a terra. Non appena raggiunse il suolo un'altra voce risuonò. Sembrava sospirare.


"Mi stai impedendo di portare via il calderone. Allora… Riposerò al suo interno per sempre, aspettando il giorno in cui cadrai."


Fu a quel punto che la visione si placò negli occhi di Meng Hao. Prese un profondo respiro e sollevò la testa per guardare verso il calderone. La nebbia e la crepa erano scomparse.


Il viso di Han Bei si fece ansioso. La ragazza si gettò in avanti senza esitare, volando verso la crepa. Il resto del gruppo la seguì in silenzio.


Meng Hao volò assieme a loro. Nel momento in cui entrò nel calderone, sentì lo specchio di rame nella sua borsa farsi caldo. Non era il momento di occuparsene, però. Dentro il calderone vi era un mondo di fulmini e tuoni.


Era largo decine di migliaia di metri, ed era completamente colmo di fulmini che si riversavano in tutte le direzioni come un fiume. Emanavano una luce accecante come quella del sole.


Ma non era il momento di guardarsi intorno. D'improvviso un urlo raggelante risuonò dal loro gruppo.


Li era stata l'ultima ad entrare. E nel momento in cui l'aveva fatto un fulmine era calato su di lei a grandissima velocità, colpendola. La donna gridò mentre il suo corpo si trasformava in cenere. Persino la sua borsa svanì nel nulla.
                                
                



