---
title: Capitolo 159 - Quadrato all'esterno, circolare all'interno, un Fenomeno Celeste
pubDate: 2025-03-17T11:17:34.793Z
tags:
    - issth
---


Il tutto successe così velocemente che il volto di Xu Youdao fu attraversato da un’ombra. Al suo fianco, il Coltivatore vestito di grigio strinse gli occhi e colpì la sua borsa da trasporto per evocare un contenitore di legno.


Questo emise una luce bluastra che sembrava indicare che potesse respingere i fulmini. La luce bluastra circolò intorno al Coltivatore vestito di grigio, che indietreggiò di diversi passi, come se non volesse stare vicino agli altri.


Anche l’espressione di Xie Jie mutò. Nello stesso momento in cui la luce bluastra avvolse il corpo del Coltivatore vestito di grigio, una statua di legno apparve tra le mani di Xie Jie. La statua aveva tre teste e sei braccia. Non appena fece la sua comparsa, si tramutò in un bagliore soffuso e brillante che avvolse Xie Jie.


Han Bei fu ancora più veloce, reagì con più prontezza di Xie Jie e del Coltivatore vestito di grigio. Davanti a lei apparve un trono di fiori di loto tricolore e palesemente era un altro tesoro necessario a respingere i fulmini.


Solo Xu Youdao e Meng Hao sembravano essere sprovvisti di qualcosa del genere. Xu Youdao sbuffò freddamente mentre scartava un tesoro blu che aveva la forma di un elisir medicinale. Dall’elisir scaturì uno scudo blu - verdastro che avvolse il suo corpo.


Al vedere ciò, Meng Hao rise amaramente. Gli altri tre dovevano essersi messi d’accordo, diversamente come avrebbero potuto prepararsi e munirsi di quei tesori per respingere i fulmini? Solo lui e Li erano arrivati impreparati.


“Ottima mossa, Compagna Daoista Han” disse Meng Hao freddamente, guardando i quattro.


“Non mi aspettavo che ci fossero tutti questi fulmini” replicò Han Bei. “Quindi non so di cosa stiate parlando Compagno Daoista Meng. Se non avete un oggetto per respingerli, potete usare questa Foglia Anti-Fulmini. È solo parzialmente efficace, ma è meglio di niente”. Nelle sue mani apparve una foglia traslucida, mentre il suo sguardo si fissava su Meng Hao. In realtà, l’aveva osservato durante tutto il tempo, soprattutto nel momento in cui erano entrati nel calderone. In quel momento, i suoi occhi avevano lampeggiato.


Xie Jie e gli altri due uomini fissavano Meng Hao, anche se era impossibile capire cosa stessero pensando. I loro occhi traboccavano di domande senza risposta.


I fulmini crepitavano attorno a loro, mentre i boati dei tuoni riecheggiavano nell’aria. Era potente e scioccante. Ogni fulmine si abbatteva violento, perfettamente capace di distruggere anche i Coltivatori allo stadio avanzato della Stabilità della Consistenza.


Improvvisamente, un fulmine si abbatté tra di loro. Risuonò un’esplosione mentre esplodeva in innumerevoli archi d’elettricità.


“Non ho nulla che mi permetta di respingere i fulmini, ma conosco una tecnica per attirarli” disse tranquillamente Meng Hao. La nebbia di fulmini li avvolse, per poi solidificarsi a formare lo stendardo del fulmine.


L’elettricità vorticò attorno a loro, contenente tracce della Tribolazione Celeste che Meng Hao aveva raccolto. Era palesemente un oggetto straordinario. I fulmini lì vicino sembrarono contorcersi, come se fossero attirati verso il basso.


Se avesse evocato tutti i fulmini della zona, nessun oggetto per respingere la luce sarebbe stato sufficiente. Si sarebbero tramutati in cenere tanto velocemente quanto Li.


Non appena lo stendardo del fulmine fece la sua comparsa e i fulmini iniziarono a incresparsi, Meng Hao risucchiò lo stendardo in bocca. La convergenza di fulmini si dissipò. Ora, però, era chiaro che se lo stendardo fosse rimasto in zona per qualche tempo e avesse attirato i fulmini, sarebbero tutti morti.


L’espressione di Xie Jie mutò, gli occhi dell’uomo vestito di grigio si strinsero e Xu Youdao sussultò e indietreggiò di diversi passi. I loro occhi si colmarono di terrore nei confronti di Meng Hao.


Percepirono una sensazione di pericolo e il battito del loro cuore accelerò. Delle espressioni sgradevoli apparvero sul loro volto.


Anche il tono di Xie Jie trasudava ferocia mentre commentava: “Compagno Daoista, credo stiate reagendo in maniera eccessiva”. Mentre parlava era incredibilmente circospetto, completamente concentrato su Meng Hao.


Xu Youdao aveva già fatto esperienza della ferocia di Meng Hao due volte. Ora lo fissava con un’espressione complicata, senza dire nulla. Ancora una volta, sospirò involontariamente. Ai suoi occhi, Meng Hao non era più debole di alcuni eccentrici allo stadio della Formazione del Nucleo.


Non aveva bisogno di qualcosa per respingere i fulmini. Con un oggetto capace di attirarli aveva ribaltato la situazione e messo tutti in una posizione di svantaggio.


“Compagno Daoista, cosa significa tutto ciò?” chiese l’uomo vestito di grigio, fissando Meng Hao.


“Oh,nulla.” rispose Meng Hao “Volevo solo ricordarvi, Compagni Daoisti, che Meng Hao può richiamare i fulmini in qualunque momento”. Parlò con calma e lentamente, ritto. Sembrava pronto a estrarre il suo stendardo, se solo un fulmine si fosse diretto verso di lui.


Han Bei non disse nulla per il tempo di dieci respiri prima che un sorriso geniale le spuntasse sul volto.


“Poco fa stavo scherzando, Compagno Daoista Meng. Naturalmente ho qualcosa perché voi possiate respingere i fulmini”. Agitò una mano e una foglia cadde dal trono di fiori di loto. Stava per porgergliela, ma lui scoppiò a ridere e le si avvicinò.


La sua espressione crollò, il cuore si riempì di terrore per i metodi di Meng Hao e, non appena lo vide avvicinarsi, involontariamente fece un passo indietro.


Ma lui era già giunto al suo fianco. “Non c’è bisogno di prendersi il disturbo, Compagna Daoista Han”, le disse con freddezza. I fulmini crepitarono intorno a loro. “Possiamo semplicemente usare il trono di fiori di loto insieme. Non sarebbe più facile? O forse non volete?”


Sul volto della donna comparve un’espressione combattuta, ma, prima che potesse dire qualcosa, il Coltivatore vestito di grigio annuì.


“Sarebbe la scelta migliore” disse.


“Sono d’accordo” aggiunse Xu Youdao, lasciandosi involontariamente sfuggire un sospiro di sollievo.


Gli occhi di Xie Jie brillarono e non fece nulla per esprimere il suo disaccordo.


Han Bei esitò per un attimo, poi rivolse a Meng Hao un sorriso amaro.


“Se questo è il vostro desiderio, Compagno Daoista Meng, come posso rifiutarmi?” strinse i denti, mentre apriva lo scudo del trono di fiori di loto e permetteva a Meng Hao di entrare.


Ora che Meng Hao era all’interno dello scudo al fianco di Han Bei, gli altri tre si sentirono in qualche modo più a loro agio. Le minacce di Meng Hao erano peggio di ciò che si erano immaginati. Anche solo ripensarci faceva loro rizzare i capelli. Meng Hao sapeva essere davvero feroce.


Per un momento, Han Bei osservò profondamente Meng Hao, con un sorriso forzato. Poi gli rivolse un leggero inchino e iniziò ad avanzare. Meng Hao la accompagnò, visibilmente tranquillo. Xie Jie e gli altri li seguirono.


I cinque avanzarono poco alla volta tra le cascate di fulmini. I ruggiti scuotevano l’aria. I fulmini cadevano, abbattendosi al suolo e spedendo scintille tutto intorno.


Chiaramente gli oggetti che respingevano i fulmini erano straordinari e il gruppo sembrava essere completamente al sicuro. Meng Hao li osservò e dentro di sé rise freddamente. Quegli oggetti magici erano chiaramente qualcosa che dei Coltivatori allo stadio della Stabilità della Consistenza non avrebbero dovuto avere. Ognuno di quei Coltivatori evidentemente poteva contare su qualcuno di estremamente potente, che aveva permesso loro di entrare in quel luogo.


“Xie Jie ha solo la Setta del Setaccio Nero” pensò. “E ovviamente l’uomo vestito di grigio e Xu Youdao non sono dei normali Coltivatori solitari. Devono avere conoscenze importanti”. Mentre il gruppo avanzava, i fulmini diventavano sempre più intensi e terrificanti. I ruggiti sembravano non finire mai.  Meng Hao aveva già visto i Fulmini della Tribolazione, ma quei fulmini sembravano essere ancora più impressionanti.


“Questo non è un luogo per Coltivatori allo stadio della Stabilità della Consistenza. Una singola saetta potrebbe uccidere chiunque tra noi. Eppure, nessuno di loro sembra essere minimamente preoccupato. Ovviamente sapevano da tempo che cosa avrebbero affrontato.


Sono stato preso di mira dal Fulmine della Tribolazione a causa del mio Perfetto Pilastro del Dao, la cui esistenza non è permessa. Per quanto riguarda il calderone… lo spirito dei Cieli dev’essere furibondo, smanioso di annientarlo, anche più di me”. Meng Hao guardò davanti a sé. L’accumulo di fulmini era fastidioso per gli occhi e faceva sì che fosse impossibile esaminare i dintorni. L’unica opzione era proseguire.


Nessuno parlò mentre continuavano ad avanzare. Passò circa un’ora e i Coltivatori si erano addentrati di molto. Anche se erano ancora immersi nei fulmini, la loro intensità era diminuita ed ora potevano vedere con molta più chiarezza. Quello che videro di fronte a loro, fece accelerare ogni respiro.


Xu Youdao sussultò. “Quello è…” la sua espressione era scioccata.


Gli occhi di Xie Jie brillavano, mentre il suo respiro si faceva affannoso. Al suo fianco, anche gli occhi del Coltivatore vestito di grigio si illuminarono, guardando direttamente di fronte a lui.


Anche lo sguardo di Han Bei si illuminò.


Più avanti, al centro del gigantesco calderone, c’erano nove enormi statue. Ogni statua rappresentava un uomo di mezz’età. Gli abiti che indossavano non erano come gli abiti moderni, ma molto più semplici, però erano chiaramente delle lunghe tuniche.


Delle nove persone rappresentate, tre avevano una corona sulla testa. Due avevano lunghi capelli che si posavano sulle spalle. Uno addirittura era completamente calvo. Trasudavano un intenso potere, difficile da descrivere. Pareva che ogni statua rappresentasse un qualche Dao potente che mostrava un sentiero del cielo e della terra.


Chiunque avesse visto quelle statue sarebbe rimasto sbalordito e avrebbe percepito una sensazione di antica gloria. Le statue non erano ritte in piedi, ma piuttosto inginocchiate su un ginocchio,con entrambe le braccia tese in avanti e le teste chine.


Sulle loro braccia tese si potevano vedere degli oggetti.


C’erano una sorta di tesoro a forma di ruota, quella che era chiaramente una spada straordinaria e una brillante bottiglia di giada. Ogni statua aveva un tesoro diverso. Il bagliore tremolante creato dai tesori dava vita a diverse immagini residue brillanti. Meng Hao e gli altri non poterono fare altro che rimanere senza fiato.


Tra le mani di una delle statue si potevano vedere due antichi rotoli! I tratti della statua ricordavano molto i lineamenti di Han Bei!


Sulla schiena della statua si apriva una gigantesca crepa, causata sicuramente dai fulmini del Cielo. Era impossibile stabilire quanti anni fossero passati da quando la statua si era fratturata.


Se fosse stato tutto lì, non sarebbe stato un grosso problema. Ma c’era di più. Meng Hao era scioccato e tutti gli altri trattenevano il respiro. In mezzo alle nove incredibili statue c’era l’oggetto verso il quale tutti si inginocchiavano: un calderone circolare di bronzo.


Una voce risuonò nella mente si Meng Hao: “Quadrato all'esterno, circolare all'interno, un fenomeno Celeste!”
                                


                                



