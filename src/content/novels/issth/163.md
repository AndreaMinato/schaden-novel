---
title: Capitolo 163 - Dolce Omicidio
pubDate: 2025-03-17T11:17:34.794Z
tags:
    - issth
---


Un ruggito risuonò nel mondo all'interno del calderone. I fulmini della zona si scatenarono e sembrò che la gelatina di carne fosse spaventata. Ora era completamente concentrata su Meng Hao e gli altri.


Risuonò la voce di Han Bei: “Ora dovrò utilizzare il mio magico lignaggio. Fratello Meng, Xie caro, per favore sostenetemi con tutto il vostro potere”. Si morse la lingua, sputando altro sangue sul filo che si avvolgeva sulla crepa della statua. S’illuminò di un bagliore rossastro.


Si udì un ronzio e tutta la statua iniziò a tremare. Da essa piovvero incredibili quantità di cenere. All'improvviso a Meng Hao sembrò che il filo nella sua mano stesse tirando la sua base di Coltivazione, così come il Senso Spirituale.


I suoi occhi lampeggiarono, ma il volto rimase immobile. Al suo fianco, gli occhi di Xie Jie brillarono intensamente, mentre riversava parte del potere della sua base di Coltivazione e del suo Senso Spirituale nel filo che teneva in mano. Guardò Meng Hao, gli occhi che lampeggiavano di intento omicida. Poi lo sguardo si spostò su Han Bei, addolcendosi. Si poteva dire che i due fossero come “una prugna verde e un cavallo di bambù”, amici d’infanzia nati per stare insieme. Quando erano piccoli, tra di loro c’erano stati dei contrasti, ma al momento sembrava proprio che Han Bei si fosse fatta strada nel suo cuore.


Tutto a un tratto, il ruggito aumentò d’intensità. Il volto di Han Bei si fece pallido. Aveva il controllo dei tre fili, Xie Jie e Meng Hao le stavano semplicemente fornendo potere con le loro basi di Coltivazione e Senso Spirituale. Non avevano modo di influenzare il comportamento della statua. Riversarono la loro energia nei fili, mentre Han Bei utilizzava il potere della sua stirpe.


Utilizzare la sua linea di sangue per mettersi in contatto con lo spirito della statua dell’antenato era qualcosa che solo lei poteva fare. Se qualcun’altro avesse provato a mettersi in contatto con lo spirito della statua, la sua base di Coltivazione si sarebbe prosciugata. Era qualcosa che né Meng Hao né Xie Jie potevano fare.


Passò il tempo di circa dieci respiri. Dei boati risuonarono nel cielo. Improvvisamente dalla statua inginocchiata si levò un ruggito come se… i suoi occhi brillarono come se fosse viva. Il suo corpo… lentamente iniziò a tremare, come se stesse per alzarsi in piedi.


Il volto di Han Bei impallidì ancora di più, gli occhi che brillavano. Sputò ancora più sangue, facendo penetrare il suo Qi del Sangue nella statua, che tremò violentemente, come se fosse scossa da un terremoto. Poi, l’intera statua… si alzò in piedi!


Gli occhi si illuminarono di un bagliore fosco e una misteriosa pressione calò sulla zona. Lentamente, sollevò le mani. Meng Hao osservava, quelle immagini erano marchiate a fuoco nella sua mente in maniera indelebile.


Prese un respiro profondo, continuando a fornirle il potere della sua base di Coltivazione e Senso Spirituale. Il corpo di Han Bei tremò. Non per finta ma per davvero, e il suo volto era pallido quanto il corpo. Ma gli occhi brillavano determinati, mentre sputava ancora sangue.


Boom!


Lentamente la statua allungò la sua mando destra, puntando qualcosa con il dito indice. Il dito sembrava carico di un indescrivibile potere e calò sul calderone circolare posto al centro delle nove statue.


Gli occhi di Meng Hao si strinsero, brillando misteriosi.


“Ho bisogno di più potere!” li esortò Han Bei con tono urgente. Senza esitazione Xie Jie riversò più potere nel filo che teneva tra le mani.
Gli occhi di Meng Hao brillarono mentre faceva lo stesso. Un po’ di colore ritornò sul volto di Han Bei, ma pochi istanti dopo sputò ancora sangue, colmando la statua di altro potere. Il dito si avvicinò ancora si più al calderone, che sembrava potesse aprirsi in qualunque momento.
In quell’esatto momento, però, il dito che scendeva cambiò improvvisamente direzione. Non si dirigeva più verso il calderone circolare, ma contro Xie Jie. Si muoveva ad incredibile velocità, mentre sul volto di Xie Jie appariva un’espressione scioccata.


“Han Bei, cosa stai facendo?” urlò Xie Jie, gettando lontano il filo. I suoi occhi erano colmi di terrore mentre avanzava a tutta velocità. Gli occhi di Meng Hao lampeggiarono. Aprì la bocca, diffondendo la nebbia di fulmini per impedire a Xie Jie di fuggire. Il corpo di Xie Jie si bloccò. Le sue parole riecheggiavano ancora mentre il gigantesco dito calava su di lui.


Il dito lo toccò a malapena e il corpo esplose con un boato, così come il Pilastro del Dao. In un istante era completamente disintegrato, la sua vita era stata spezzata.


Non lanciò urla agghiaccianti, solo un ruggito furioso che riecheggiò dopo la morte. Un filo arancione si avvolse a spirale dove si trovava il volto, per poi entrare nel dito della statua.


La sua borsa da trasporto volò verso Han Bei, che la afferrò e trasse una piccola fiala nera. La ruppe e da essa fuoriuscì una figura spettrale che fluttuava, identica a Han Bei, che la assorbì attraverso le orecchie, la bocca e il naso.


Tutto accadde nel tempo di pochi respiri, anche se è stato lungo da descrivere. Meng Hao osservò tutto con la stessa espressione di sempre, come se si aspettasse che sarebbe successo. Era completamente inespressivo, anche se i suoi occhi lampeggiavano.


“Grazie per il tuo supporto, Compagno Daoista Meng” gli disse Han Bei con un sorriso dolce. Si inchinò leggermente verso di lui.
“Compagna Daoista Han, uccidere il tuo caro Xie è stata una mossa intelligente” commentò freddamente. Non era sorpreso, perché la bussola Feng Shui viola che gli aveva dato non solo non era marchiata, ma conteneva anche un messaggio.


Nel messaggio gli aveva detto senza giri di parole che aveva intenzione di uccidere Xie Jie e che quando fosse successo, non avrebbe dovuto allarmarsi.


“Quando la Setta del Setaccio Nero ha catturato me e i membri del mio clan, sembrava che ci avrebbero trattato bene. Ma, in realtà, non eravamo nulla più che animali in gabbia. Xie Jie è stato il peggiore, fin da quando eravamo piccoli mi ha sempre trattato in maniera orribile. Dopo essere cresciuti, i suoi desideri sono cambiati… ucciderlo era la scelta naturale. Se non l’avessi fatto, tutto quello che avremmo conquistato oggi sarebbe appartenuto alla Setta del Setaccio Nero. Ora possiamo spartircelo tra noi”.


Gli sorrise e continuò: “L’astuzia del Fratello Meng è insuperabile. Non mi azzarderei a tentare di raggirati, è per questo che ti ho lasciato quel messaggio nella bussola Feng Shui. Ho ottenuto tutto ciò che mi ero proposta. D’ora in avanti, non dovrai più fare nulla”.


La sua espressione era sincera, anche se sospirò involontariamente. Tutte e sei le persone che avevano preso parte alla missione avevano le loro idee e i loro piani. Solo Meng Hao aveva interpretato tutto correttamente e superato ogni cosa.


Intorno a lui, tutti erano caduti, ma lui ne era uscito indenne. Ciò aveva suscitato terrore nel cuore di Han Bei, e altrettanta ammirazione. Se fosse stato commesso un qualunque errore durante il percorso, Meng Hao sarebbe morto.


A causa di ciò, aveva il terrore di provocarlo e quindi le sue parole erano sincere e rivelavano le sue vere intenzioni.


L’espressione di Meng Hao era la stessa di sempre. Non disse nulla, annuì semplicemente. In ogni caso, la nebbia di fulmini lo circondò. Se Han Bei avesse fatto una qualunque mossa per minacciarlo, avrebbe richiamato i fulmini, assicurandole la morte.


Han Bei prese un respiro profondo e lo guardò. Abbandonò ogni altra congettura. Il viaggio fin lì era stato difficile e aveva dato fondo a tutti i suoi trucchi. Non voleva nessun altro contrattempo. Agitò la mano per evocare un incantesimo e l’enorme statua tremò, per poi dirigersi verso il calderone circolare.


Quando lo toccò, l’intero mondo del calderone fu scosso. Il coperchio del calderone circolare si inclinò lentamente e del Qi viola iniziò a fuoriuscirne. All'interno, Meng Hao intravide tre pagine di giada che fluttuavano. Il loro aspetto coincideva con quello del Qi viola e non erano emerse del tutto dal calderone, come se potessero affondarvi all'interno d un momento all'altro.


Gli occhi di Han Bei brillavano di un intenso bagliore. Prese un respiro profondo. Con la mano destra colpì la sua borsa da trasporto per evocare un vasetto d’argilla, grande quanto la testa di una persona.


Fluttuò nell'aria , trasformandosi in un fascio di luce che si diresse verso il calderone circolare. Mentre si avvicinava, la sua superficie fu solcata da crepe e poi esplose, spargendo la cenere che era contenuta all'interno.


Nella cenere apparvero dieci figure spettrali. Erano uomini e donne, di età diverse, ma si assomigliavano tutti. Dovevano essere membri di un Clan della stessa stirpe.


Non era una cenere qualunque, ma cenere raccolta durante la cremazione dei vari membri del Clan Han, carica di forza vitale. Le figure si separarono e poi si inchinarono rispettosamente verso il calderone circolare.


“Stirpe del Patriarca Han, secondo l’antico accordo, la stirpe permane, Patriarca, per favore ritorna…” mentre parlavano, i fantasmi entrarono nel Qi viola.


Nel frattempo, la statua del Patriarca del Clan Han aprì il palmo e lo premette sul calderone.


Nel momento in cui le figure entrarono nel Qi viola e la statua premette la mano sul calderone, questo vibrò, emettendo un ronzio che scosse ogni cosa. nel ruggito, le figure spettrali iniziarono a bruciare, mentre la statua tremò violentemente. Partendo dai piedi, un reticolo di crepe iniziò ad allargarsi sul suo corpo. Tutto a un tratto, cominciò a collassare.


Da quel giorno non ci sarebbero state nove statue in quel luogo, ma otto!


Han Bei tremò come se un qualche potere invisibile l’avesse scossa. Indietreggiò di alcuni passi e sputò del sangue. Allo stesso momento, un bagliore viola si diffuse dalla statua che crollava. Meng Hao poteva vedere chiaramente l’eccitazione nel suo sguardo. Immersa nel bagliore viola, si intravedeva una piccola figura dormiente, che si scagliò all'improvviso contro Han Bei, colpendola tra le sopracciglia e fondendosi con lei.


“Ecco perché è venuta qui!” pensò Meng Hao, stringendo gli occhi.


Allo stesso tempo, grazie al sacrificio dei dieci fantasmi del Clan Han, le tre pagine di giada nel Qi viola uscirono dal calderone circolare, volando via. Nel momento in cui successe ciò, dal calderone si udì un suono simile a un sospiro.


Nel momento in cui risuonò, una delle pagine di giada volanti si fermò e tornò velocemente verso il calderone. Le altre due continuarono a volare, allontanandosi.
                                                                



