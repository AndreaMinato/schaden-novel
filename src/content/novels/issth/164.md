---
title: Capitolo 164 – L'Aura di quell'Uccello...
pubDate: 2025-03-17T11:17:34.796Z
tags:
    - issth
---


Il punto tra le sopracciglia di Han Bei si accese di una luce violacea. Ansimando, sfrecciò nell'aria verso una delle pagine. Anche Meng Hao balzò in aria, muovendosi alla massima velocità inseguendo l'altra pagina.


Partirono simultaneamente e in direzioni differenti, schivando i fulmini a destra e a manca. Non appena entrambi furono ad un passo dal mettere le mani sulle rispettive pagine, la gelatina, che li aveva osservati per tutto il tempo, scattò improvvisamente in azione.


Il suo movimento fece sì che l'espressione di Meng Hao si incrinasse e sul volto di Han Bei comparisse del disappunto. Entrambi erano colmi di paura.


L'oggetto in sé non era pericoloso, ma sembrava divertirsi a saltare sulla testa della gente e poi cibarsi dei fulmini. In altre parole, il suo arrivo annunciava la scarica di un mare di fulmini!


“Dannazione!” disse Meng Hao, gli occhi gli si strinsero quando vide la gelatina dirigersi verso di lui. Han Bei, che si muoveva in una direzione diversa, tirò un sospiro di sollievo.


Tenendo d’occhio la gelatina, Meng Hao afferrò la pagina di giada e si ritrasse più in fretta possibile. Ritirò la Nebbia di Fulmini; in questo posto era un mezzo efficiente per minacciare gli altri, ma sarebbe servita solo ad attrarre la gelatina, e quindi, più fulmini. Sfortunatamente, sembrava avesse agito troppo lentamente.


Si ritrasse il più in fretta possibile ma la gelatina era davvero persistente. In un lampo, gli fu di fronte. Sfrecciò verso il basso, era quasi sul punto di atterrare sul capo di Meng Hao.


Prima di farlo, e prima che Meng Hao potesse fare alcunché, la gelatina improvvisamente tremò. Il viso del vecchio apparve sulla superficie ancora una volta. Gli occhi erano spalancati e la sua espressione era al contempo sbalordita e disgustata. All'improvviso, aprì la bocca e parlò.


“Dannazione! Dannazione! Come puoi avere su di te l'aura di quel dannato uccello?” saltò indietro attraverso l'aria, come se fosse completamente nauseato da Meng Hao e non volesse neppure andargli vicino. Volò via e all'improvviso vomitò, come se avesse visto qualcosa di così rivoltante da essere doloroso.


Se fosse stato tutto qui, allora non sarebbe stato un gran problema. Ma poi si vide un lampo di luce e la gelatina apparve improvvisamente di fronte ad Han Bei, che lo guardò, sgomenta, inghiottire la pagina di giada in un sol boccone.


Cominciò a masticare e quando lo vide, i capelli sulla testa di Han Bei si drizzarono. Non poteva fare altro che ritirarsi.


“Disgustoso, disgustoso, disgustoso...” disse il volto sulla gelatina, l’espressione contorta mentre osservava Meng Hao.


Meng Hao aveva una strana espressione in volto mentre guardava la gelatina in fuga, poi gettò un'occhiata alla scioccata Han Bei.


Rimase silenziosa per un momento e poi disse “Congratulazioni per aver acquisito la tecnica della Raffinazione del Tempo del Clan Han, Compagno Daoista Meng. In totale ci sono tre pezzi di giada ma ogni pagina contiene una tecnica che può essere usata da sola.” Uno sguardo complesso le apparve negli occhi. All'improvviso, i fulmini nell'area cominciarono a ruggire.


Crescevano rapidamente d’intensità, ogni saetta traboccante della feroce potenza iniziale. Passò un’ora. Adesso, la mancanza di oggetti anti-fulmine equivaleva a morte certa e a diventare cenere svolazzante.


La coltre di fulmini rabbuiò l'espressione di Meng Hao. Anche Han Bei appariva sconvolta.


“Hai preso l'oggetto, perciò è tuo, Fratello Meng” disse in fretta Han Bei. “Non lo reclamerò. Ma devo chiederti di prendertene buona cura. Per favore non perderlo. La prossima volta che ci incontreremo dovrai darmene una copia. Quello era il nostro accordo.” come queste parole le uscirono di bocca, colpì la sua borsa da trasporto. Una bussala Feng Shui viola le comparve in mano. Si illuminò d'improvviso e il corpo scomparve mentre veniva teletrasportata via. Nello stesso istante, però, la gelatina si gettò avanti, prendendo in prestito parte del potere di teletrasporto per lasciare anch'essa il mondo del calderone.


Meng Hao dette uno sguardo alla vasta zona di fulmini, dopodiché estrasse immediatamente la bussola Feng Shui viola che aveva approfonditamente esaminato in precedenza. Vi immise del Senso Spirituale, attivando il potere di teletrasporto. In un istante, fu teletrasportato via da quel mondo di fulmini.


Quando riapparve, il cielo era scuro e la terra stava tremando. Dei boati echeggiavano ovunque e i suoi Pilastri del Dao divennero instabili all'istante. Tossì subito una boccata di sangue e vacillò in avanti di pochi passi. Si guardò intorno.


Si trovava in una vasta pianura, non lontano dal luogo in cui aveva incontrato inizialmente con Han Bei. Prese un respiro profondo. Han Bei non gli aveva mentito; la bussola Feng Shui aveva fatto ciò che gli aveva promesso.


Alzò la mano dentro cui vi era il portafortuna. Stava per immettervi del Senso Spirituale e lasciare quella bizzarra Terra Benedetta, quando all'improvviso, un’enorme torre cominciò a sorgere in lontananza dalla terra. Tutto quanto tremò e dei ruggiti riempirono l'aria.


Poteva vedere che il pilastro simile a una torre emanava un'aura. L'aura non era quella della fase della Formazione del Nucleo o dell'Anima Nascente, ma quella della Stabilità della Consistenza!


Questa era la Torre dei Cento Spiriti, edificata con i Pilastri del Dao di più di duecento Coltivatori della Stabilità della Consistenza!


Quando vide la Torre dei Cento Spiriti Meng Hao inspirò profondamente. Attorno alla torre vi erano i fantasmi di centinaia di Coltivatori. Emettevano grida acute che si fondevano con un potente lamento. Il suono si alzò fino ai cieli e tutto si fece scuro.


Da varie direzioni, una decina di Pilastri del Dao appena ottenuti volò attraverso l'aria verso la torre e vi si fusero assieme. Il potere propagato dalla torre crebbe ancora più intenso.


“Suppongo che il resto dei Coltivatori della Stabilità della Consistenza solitari venuti qui siano tutti morti...” Era silenzioso, colpito dall'estensione del complotto della Setta del Setaccio Nero. I suoi Pilastri del Dao tremavano dentro di lui. Non fossero stati dei Pilastri del Dao Perfetti non sarebbe stato in grado di tenerli sotto controllo.


“Non posso rimanere oltre...” pensò. Tuttavia, fu in questo momento che piegò la testa e si mise a fissare in lontananza. Gli occhi gli brillarono leggermente e decise di non andarsene. Invece, volò via allontanandosi soltanto.


Volò per il tempo di circa dieci respiri prima di fermarsi. Sotto di lui, nella pianura, vide un gruppo di Coltivatori seduti in meditazione a gambe incrociate. Attorno a loro un incantesimo protettivo sembrava resistere al potere della Torre dei Cento Spiriti.


Uno di loro, non era altri che Lu Tao!


Meng Hao guardava mentre uno dei quattro tossiva un po' di sangue. Il suo corpo esplose all'improvviso e un illusorio Pilastro del Dao volò via nel cielo.


Dopo di ciò, un altro Coltivatore cominciò a tremare. Spalancò gli occhi e fissò Lu Tao. Rise amaramente. “Tu spregevole...” Prima che potesse finire, il corpo venne fatto a pezzi e il suo Pilastro del Dao volò via. Il volto della terza persona divenne pallido mentre anche il suo corpo si disintegrava. Il Pilastro del Dao volò via allontanandosi.


Tuttavia, la morte di queste tre persone rese l'incantesimo protettivo molto più forte di quanto fosse stato finora. Lu Tao sedeva all'interno con il volto pallido, stringendo i denti con volontà implacabile. Il potere di questo incantesimo era la sola cosa capace di resistere alla forza gravitazionale esterna.


Meng Hao guardava in basso. Poteva vedere chiaramente che i tre Coltivatori erano sotto il controllo di Lu Tao. In realtà, i loro Pilastri del Dao erano dei sacrifici di sangue serviti per proteggere Lu Tao. Le loro morti avevano semplicemente rinforzato l'incantesimo.


Col viso pallido Meng Hao discese verso Lu Tao. Atterrò di fianco all'incantesimo e, guardando Lu Tao dall'alto, diede un secco colpo di tosse.


Lu Tao iniziò a tremare. Quando aprendo gli occhi fissò Meng Hao, uno sguardo incredulo gli coprì il volto.


“Così è... il Compagno Daoista Meng...” Aveva il volto pallido e la voce ansiosa mentre lo guardava.


“Bell'incantesimo” disse freddamente Meng Hao. Parlò con moderazione, ma le sue parole fecero sentire Lu Tao estremamente allarmato. Dal suo punto di vista, Meng Hao non sembrava minimamente colpito dalla forza gravitazionale.


“Compagno Daoista Meng, cosa... che cosa volete?” Il suo cuore era colmo di un'ansia profonda. Se Meng Hao avesse interferito con l'incantesimo, questo si sarebbe rotto. Poteva solo immaginare cosa la forza gravitazionale gli avrebbe fatto dopo; il suo corpo si sarebbe frantumato e il suo Pilastro del Dao sarebbe volato nel cielo per unirsi agli altri nell'enorme torre.


“Dimmi cosa realmente fa la Foglia del Tuono” disse con calma, guardando Lu Tao dentro all'incantesimo.


“Ve l'ho già raccontato, Compagno Daoista Meng” disse d'impulso, diventando ancora più nervoso. “La Foglia del Tuono...” Prima che potesse continuare, Meng Hao allungò le braccia e premette sull'incantesimo che circolava attorno a Lu Tao.


Appena lo fece, l'incanto tremò, e una piccola crepa comparve sulla sua superficie. Sul volto di Lu Tao balenò il terrore.


“Fermo, Compagno Daoista Meng, per favore... non ti sto ingannando. La Foglia del Tuono può davvero...”


Meng Hao fece un freddo grugnito e premette di nuovo. Risuonò uno scoppio e altre sette o otto crepe apparvero nell'incantesimo. Lu Tao poté improvvisamente sentire ancora di più la forza gravitazionale all'esterno filtrare all'interno. Il suo Pilastro del Dao tremava instabile. Gli si rizzarono i capelli in testa, al momento era spaventato a morte.


“Le Foglie del Tuono sono rare nel Dominio Meridionale” proruppe, parlando più in fretta che poteva. “Esistono speciali tecniche che possono fonderle negli oggetti magici per aumentarne il potere del fulmine! Compagno Daoista Meng, ascoltami, ho qui un contenitore di giada come prova. Leggi la tecnica nel contenitore e riceverai l'illuminazione!!” Estrasse un contenitore di giada che mostrò a Meng Hao. Tremava tutto e uno sguardo di supplica gli apparve sul viso. Le sue parole suonavano sincere, come se non stesse nascondendo nulla.


“Cerchi ancora di ingannarmi?” Una fredda luce brillò negli occhi di Meng Hao. Il suo indice destro penetrò nell'incantesimo. Un boato eruppe mentre altre crepe riempivano l'incanto. C'era anche un ampio buco in un punto. La forza gravitazionale si riversò dentro. La faccia di Lu Tao si contorse e tossì del sangue. Sembrava come se il corpo potesse esplodere in qualsiasi momento.
                                
                



