---
title: Capitolo 168 – Il Clan Xiao Dona il Lago
pubDate: 2025-03-17T11:17:34.797Z
tags:
    - issth
---


“Lo sai, è sbagliato. È immorale. Non puoi semplicemente gettare le cose a terra. Cosa faresti se colpissi un bambino? Sarebbe un peccato. Anche se non colpissi un bimbo, potresti colpire uno dei pesci del lago, o magari qualche gamberetto. Anche quello sarebbe sbagliato. Ascolta. Tu dovresti togliermi con cura. Dovresti...” Il cappello continuò a parlare senza fermarsi con la sua predica.


Meng Hao si accigliò e Xu Luodi lo fissava esterrefatto. I membri del Clan circostanti fissavano increduli il cappello di Meng Hao. Un momento dopo, il volto di Xu Luodi si fece greve. Aveva la sensazione che questo Coltivatore della prima Stabilità della Consistenza lo stesse facendo apposta.


“Basta!” disse Xu Luodi. “Questo non è luogo dove tu possa andare e venire a tuo piacere. Se non mi dici la verità, mi limiterò a prenderti e a tirartela fuori a forza.” Non riusciva a capire se questo tipo fosse qui per aiutare il Clan Xiao oppure no, ma al momento, Meng Hao era davvero fastidioso. Di maggiore importanza era che la sua base di Coltivazione fosse solo alla prima fase della Stabilità della Consistenza. Sarebbe stato capace di determinare i suoi scopi dopo averlo catturato.


Ancora prima di aver finito di parlare, Xu Luodi si mosse in avanti. Alzò la mano destra e comparve un bagliore rosso scuro, che si condensò in una frusta rossa. La frusta emetteva degli schiocchi mentre fischiava attraverso l'aria e si agitava avanti e indietro. All'estremità finale della frusta apparve un feroce serpente dalla lingua biforcuta, che sfrecciò direttamente verso Meng Hao.


Come Xu Luodi fece la sua mossa, i  membri del Clan Xu dietro di lui apparvero tutti incredibilmente eccitati. Ogni qual volta il Signore del Clan aveva combattuto, aveva sempre vinto; questo era la loro esperienza. Non potevano attendere di vedere il  loro Signore del Clan mangiare la polvere contro un Coltivatore alla prima fase della Stabilità della Consistenza.


Meng Hao dette uno sguardo gelido a Xu Luodi. Durante il tempo passato a proteggere Xu Qing nella Terra Benedetta della Setta del Setaccio Nero, aveva incontrato molti Coltivatori del genere. Alzò la mano, la quale reggeva un frutto di un rosso cupo. Lo lanciò verso il terreno.


Appena il frutto colpì il suolo vi scavò dentro. Immediatamente, il terreno cominciò a tremare. Mentre la frusta rosso scura si avvicinava a Meng Hao, uno scoppio riempì l'aria. Il suolo di fronte a lui eruttò non appena una massa di rampicanti rosso scuro schizzò fuori. Si innalzarono per una dozzina di metri nell'aria, emanando un potere che eguagliava quello della fase intermedia della Stabilità della Consistenza. Nell'istante in cui comparvero si lanciarono contro la frusta.


Risuonò un’esplosione. La frusta non fu capace di sostenere il colpo e collassò in pezzi. I feroci rampicanti aprirono le ampie bocche e scattarono verso Xu Luodi.


La sua espressione si incrinò, e i membri del Clan alle sue spalle guardavano increduli, ancora più sconcertati di lui. Come vide più di dieci rampicanti avvicinarsi, gridò allarmato. Socchiuse gli occhi e premette improvvisamente sulla bocca dello stomaco. Sputò una grossa boccata di sangue che si trasformò in nebbia. La nebbia si condensò in una testa color del sangue, che poi si andò a schiantare nei rampicanti.


Riecheggiò un’esplosione e il sangue scomparve dal volto di Xu Luodi. Barcollò all'indietro di alcuni passi, fino ai membri impalliditi del suo Clan, i quali tossirono tutti sangue.


“Un Coltivatore Sciamano!” ansimò Xu Luodi, ritirandosi ancora di più.


Non fu l'unico ad avere una tale reazione. Gli occhi di Xiao Chang'en si spalancarono all'improvviso. I volti dei membri circostanti del Clan Xiao si agitarono. La giovane donna di fianco a Xiao Chang'en iniziò a respirare rapidamente.


“Anche se sei un Coltivatore Sciamano, il tuo Spirito servitore è solo alla fase intermedia della Stabilità della Consistenza...” I suoi occhi erano pieni di intento omicida. Era perfettamente conscio che quando si aveva a che fare con un Coltivatore Sciamano, la cosa più importante era il suo Spirito servitore. Tali Coltivatori avevano corpi deboli e temevano la decapitazione. Tuttavia, prima che potesse finire la frase smise di parlare, come se qualcosa gli avesse serrato la mascella.


Di fronte a lui piovve altra terra quando apparve un altro rampicante. Questo era colorato di viola e spesso due volti gli altri. L'istante in cui apparve, emanò la potenza di una fase finale della Stabilità della Consistenza.


Il rampicante non era così in origine; tuttavia, poiché Meng Hao l'aveva marchiato col suo sangue era mutato e ora possedeva un fusto che aveva la forza di una fase finale di Stabilità della Consistenza.


“Sparite!” disse freddamente Meng Hao. La sue espressione non cambiò, e in effetti, non era preoccupato. Era appena scappato dalle mani dei Coltivatori dell'Anima Nascente nella Terra Benedetta, perciò, per quanto lo riguardasse, anche Coltivatori dello stadio finale della Stabilità della Consistenza erano una questione insignificante.


Sentendo le sue parole, il viso di Xiao Chang'en si agitò e si sentì ansioso. Stava per parlare, ma vedere il suo sorrisetto lo lasciò temporaneamente senza parole.


Xu Luodi si adombrò e poi si voltò. Con un movimento della manica sfrecciò via in lontananza assieme ai membri del suo Clan. Gli occhi erano pieni di un odio velenoso. L'oggetto del suo odio, tuttavia, non era Meng Hao ma il Clan Xiao. Era ora convinto che Meng Hao fosse stato chiamato per fornire assistenza dal Clan Xiao.


Meng Hao guardò Xu Luodi andarsene con la stessa espressione di sempre. Non richiamò neppure i rampicanti e guardò Xiao Chang'en con la stessa smorfia di prima.


“Compagno Daoista” disse Xiao Chang'en, “molti ringraziamenti per la tua assistenza. Io, Xiao, ero stato messo all'angolo. Per favore accetta le mie scuse per averti causato dei problemi...” Unì le mani e si inchinò profondamente a Meng Hao.


Le persone oneste non avevano bisogno di parlare con parole oscure. Xiao Chang'en parlava in modo davvero diretto, facendo sorridere Meng Hao. Sebbene non fosse sicuro di tutti i dettagli della situazione in cui si era ficcato, aveva qualche indizio, soprattutto l'eccitazione che era apparsa prima sul volto di Xiao Chang'en. Poteva vedere chiaramente di essere stato usato per mettere pressione sul Clan Xu.


Per questo non aveva ucciso nessuno. Invece aveva lasciato scappare Xu Luodi. Questo aveva fatto esitare Xiao Chang'en. Xu Luodi se n'era andato infuriato, arrabbiato non con Meng Hao, ma con il Clan Xiao.


Aveva aiutato, sebbene fosse stato usato. Per il momento aveva rimediato al problema, ma presto o tardi, il Clan Xu sarebbe tornato. Se per allora Meng Hao se ne fosse andato, Xiao Chang'en avrebbe dovuto pagarne il prezzo. Una figlia o un lago non sarebbero bastati.


Xiao Chang'en rise amaramente e poi si inchinò nuovamente a Meng Hao. Al suo fianco, la giovane donna era silenziosa, poi sembrò giungere a una conclusione. Si unì a Xiao Chang'en a inchinarsi a Meng Hao.


“Molte grazie, benefattore” disse con voce fresca e melodiosa.


In quel momento, tutto era silenzioso, eccetto per la voce del cappello sul capo di Meng Hao. “... e poi tu dovresti afferrarmi gentilmente e non calpestarmi sotto i piedi.” In realtà, la voce non aveva cessato di parlare per tutto il tempo. Le parole scaturivano in un flusso incessante.


Meng Hao si corrucciò.


“Compagno Daoista, per favore perdonatemi”disse Xiao Chang'en. “A me non importa se il Clan Xu brama il mio lago dello Spirito o se anche mi deridono per via della mia longevità in declino. Ma loro vogliono inglobare il mio intero Clan. Ai...” Uno sguardo amareggiato gli apparve sul volto. Improvvisamente iniziò a tossire con violenza. La giovane si fece avanti, il viso coperto dall'ansia.


Meng Hao guardò Xiao Chang'en e la spessa aura di morte che emanava.


“Che posto è questo?” chiese freddamente.


“Signore” disse la giovane donna “siamo sul confine tra la Setta del Demone di Sangue e le Setta della Spada Solitaria.” La voce era leggera, ma l'espressione piena di nervosismo mentre guardava Meng Hao.


Avendo ascoltato ciò, Meng Hao colpì la sua borsa da trasporto e recuperò un contenitore di giada. Lo esaminò per un momento, confermando la sua posizione con un fremito. Xiao Chang'en continuava a tenere d'occhio lui e i rampicanti che lo circondavano. Strinse i denti.


“Compagno Daoista” disse, “mi farebbe piacere donarti questo Lago dello Spirito!” Tutti i membri del Clan Xiao, eccetto la giovane donna, lo fissarono scioccati.


Meng Hao alzò la testa e guardò Xiao Chang'en. Non espresse qualsivoglia opinione, e neppure parlò.


“Io sono stato un discepolo  della Setta del Demone di Sangue” disse Xiao Chang'en. “Ma mi infortunai, salvandomi a malapena la vita. La mia base di Coltivazione è impossibilitata ad avanzare e la mia longevità non può più essere aumentata. Temo mi restino solo pochi anni di vita.”


“Questo Lago dello Spirito mi fu dato da un membro della generazione anziana prima di morire. È divenuto l'unica via per far crescere il Clan Xiao. Tuttavia, sempre più persone vi hanno posato sopra gli occhi ultimamente. Non so come mantenerlo nel Clan. L'energia spirituale del lago può sembrare non molto abbondante, ma è di grande beneficio per gli Spiriti servitori. Fare esercizi di respirazione in quest'area è ottimo per loro.”


“Compagno Daoista, per favore accetta il lago.” Le sue parole erano sincere. Sebbene il suo cuore fosse pieno di amarezza, non riusciva a pensare a nessun'altra opzione. La sua connessione con la Setta del Demone di Sangue era stata recisa, e non poteva partecipare a nessuna delle lotte e combattimenti che avvenivano tra i Clan fondati dagli ex discepoli della Setta del Demone di Sangue.


La sua unica alternativa era questo Coltivatore della prima Stabilità della Consistenza di fronte a lui, che per caso possedeva uno Spirito servitore nello stadio finale della Stabilità della Consistenza.


“Per di più” continuo Xiao Chang'en, “ultimamente c'è stato attrito tra le Sette del Demone di Sangue e della Spada Solitaria. Occasionalmente scoppiano grandi battaglie, ma questo posto non è un luogo di scontro, e con l'eccezione di disordini occasionali da parte di altri Clan locali, nessuno vi presta molta attenzione...” Sceglieva con cura le sue parole nel cercare di persuadere Meng Hao a rimanere. Meng Hao sorrise e i suoi occhi luccicarono.


Sebbene non fosse ciò che voleva, era finito con l'oggetto che la Setta del Setaccio Nero cercava nella Terra Benedetta. Non aveva dubbi sull'aver destato le ire della Setta e, sebbene non l'avrebbero annunciato pubblicamente, l'avrebbero senza dubbio cercato.


“Mi chiedo se la Sorella Anziana Xu verrà implicata...” pensò tra sé. “Non penso sia molto probabile.” Per adesso, la sua priorità maggiore era migliorare la sua base di Coltivazione. Gli serviva formare il suo quarto Pilastro del Dao. Quello, unito alla sua Consistenza Perfetta, gli avrebbe permesso di stare testa a testa con i Figli del Dao delle cinque Sette e tre Clan.


A quel punto, sarebbe stato sopra ai Prescelti e sarebbe stato tra le dieci persone più potenti del Dominio Meridionale nella fase della Stabilità della Consistenza. Dopo aver formato sei Pilastri del Dao, era sicuro che avrebbe potuto distruggere anche i cosiddetti Figli del Dao.


“Sfortunatamente, ora che ho una Consistenza Perfetta, non ho modo di assorbire l'energia spirituale di cielo e terra. Anche se dovessi trovare un modo per forzare il processo di assorbimento, sarebbe comunque troppo difficile... l'unica cosa che posso fare è usare gli elisir medicinali. Ma non funzionerà a lungo.” Meng Hao sospiro dentro di sé. Una Consistenza Perfetta era forte, ma aveva i suoi impedimenti. Detto questo, se avesse da fare di nuovo la sua scelta, avrebbe scelto ancora la Consistenza Perfetta.


“Supponiamo che io raggiunga la tarda Stabilità della Consistenza...” pensò, gli occhi brillavano di una luce appena avvertibile. Guardò Xiao Chang'en per un lungo momento, e poi annuì.


“Possiamo parlare dopo del lago” disse freddamente Meng Hao. “Starò qui per alcuni giorni in meditazione solitaria. Per favore non disturbatemi. In più, portatemi per piacere tutte le Pietre dello Spirito che avete nel vostro Clan.”


L'anima di Xiao Chang'en sembrò dapprima sollevarsi, e poi un sorriso amaro gli coprì la faccia. Strinse i denti e annuì in intesa.
                                


                                


Intermezzo


Oltre il Mare della Via Lattea, sul confine delle Terre Orientali, tra le onde che si levavano impetuose, fluttuava un fiasco. Seguiva il movimento delle onde, andando alla deriva.


Aveva attraversato il mare fino al Grande Tang, fino a depositarsi sulla riva.


Il vento soffiò e il sole splendette. Passarono i mesi. Un pescatore che si apprestava a iniziare il suo lavoro mattutino, passò vicino al fiasco. Si fermò all'improvviso, abbassando il capo per guardare la bottiglia che giaceva sulla sabbia.


“Che cos'è?” si chiese sottovoce, sorpreso. Stava per chinarsi a raccoglierla, quando la zona intorno a lui si oscurò. In lontananza vide la figura di un giovane che si avvicinava, incorniciato dal sole nascente. Indossava una lunga tunica da accademico e aveva un’aria arcaica. Camminava in silenzio, avvicinandosi al pescatore. Si abbassò e raccolse il fiasco.


“Signore, questo mi appartiene” disse il giovane, a bassa voce. S’incamminò verso l’orizzonte, portando il fiasco con sé. Alla fine, lo aprì, estraendone il contenuto. Erano passati anni da quando vi aveva messo dentro quella strisciolina di carta.


Ora si era ingiallita e le scritte su di essa erano sfocate. Nonostante ciò, le parole erano ancora leggibili.


“Eminenti Sette del Grande Tang, c’è ancora tempo… A chiunque trovi questo fiasco… Io sono Meng Hao e dalla cima del Monte Daqing vi imploro: donate per la traduzione di I Shall Seal the Heavens!”


NOTE:


L’autore della storia (Er Gen) ricorre spesso a commenti alla fine del capitolo o intermezzi come questo, ma il traduttore inglese non li reputava abbastanza interessanti o rilevanti, quindi non li traduceva. Questo, però, ha attirato la sua attenzione e quindi ha deciso di tradurlo e lo stesso abbiamo fatto noi, ritenendolo piuttosto divertente. Naturalmente nella versione originale Er Gen non chiedeva donazioni per la traduzione, ma per la scrittura, e il traduttore inglese si è preso la libertà di cambiare l’ultima frase per renderla più adatta.
                


                                



