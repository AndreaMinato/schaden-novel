---
title: Capitolo 169 - Caspita, Davvero Non Lo Sai?
pubDate: 2025-03-17T11:17:34.797Z
tags:
    - issth
---


Nel frattempo, all'esterno del villaggio sulla montagna del Clan Xiao, Xu Luodi proseguiva in volo con il volto severo, circondato dai suoi compagni Membri del Clan. Lanciò un'occhiata all'indietro, con gli occhi colmi di rabbia velenosa.


“Xiao Chang'en, se tu puoi cercare aiuto all'esterno, allora lo posso fare anche io! Insignificante Coltivatore Sciamano. Se si potesse rimuovere dall'equazione il suo potente Spirito servo allora lo potrei annientare con facilità. Con questo tipo di Coltivatori, l'unica cosa di cui preoccuparsi davvero è il loro Spirito servo. Gli taglierei la testa in un istante!”. Liberò un grugnito freddo, poi osservò i suoi compagni Membri del Clan. “Voi tornate senza di me. Questa questione non è ancora chiusa!”


I Membri del Clan Xu si sparpagliarono. Xu Luodi agitò la sua manica e si trasformò in un raggio colorato che sfrecciò verso l'orizzonte.


“L'unica cosa che posso fare è andare a chiedere aiuto al signor Sang Luo. Lui era allo stadio finale della Stabilità della Consistenza, con sette Pilastri del Dao. Può pensare lui al Coltivatore Sciamano senza difficoltà. L'unico problema è che ha una personalità molto eccentrica e potrebbe non accettare di aiutarmi... ma considerato il prezzo che è stato pagato per quella questione qualche anno fa, accetterà di sicuro. Ne sarà valsa la pena se riuscirò ad ottenere il lago dello Spirito”. Deciso su come agire, Xu Luodi accelerò.


Volò per circa un giorno prima di arrivare ai piedi di una montagna solitaria. Alcuni avvoltoi vi giravano attorno in alto. Più avanti, c'era un cumulo di legna alto circa sei metri. Sulla cima di questo c'era un cadavere.


Era evidente che il cadavere si stesse decomponendo da diversi mesi in quel punto. La sua vista fu piuttosto raccapricciante. Alcuni avvoltoi erano appollaiati sulla cima del cumulo e stavano beccando il corpo. Lanciarono un'occhiata verso Xu Luodi, con gli occhi che brillavano in modo misterioso.


“Xu Luodi richiede un incontro con il signor Sang Luo”, disse, osservando il corpo senza vita con il cuore che batteva all'impazzata. Nonostante l’immobilità, riconobbe che i resti appartenevano ad un Lord di un Clan locale la cui Coltivazione era allo stadio finale della Stabilità della Consistenza.


Le sue parole riecheggiarono nella montagna solitaria. Trascorso qualche istante, emerse lentamente una voce roca.


“Questo compagno ha disprezzato la mia persona qualche mese fa, così l'ho preso con la forza e l'ho portato qui. L'ho legato come punizione, ma non avrei mai pensato che sarebbe stato così debole. È morto dopo soli due mesi. Tu, cosa ti ha portato qui oggi!?”


Xu Luodi respirò intensamente mentre faceva un inchino profondo in direzione della montagna solitaria.


“Anziano, mi sono imbattuto in qualche difficoltà. Vorrei richiedere l'assistenza del signor Sang Luo per uccidere una persona”. Parlò in modo diretto, sapendo che al Signor Luo non piacevano le spiegazioni prolisse.


“Uccidere una persona... Ahahahahahahaha!”. Risuonò il fragore di una risata acuta. “Visto il rapporto di amicizia che abbiamo instaurato quell'anno, posso aiutarti. Ma ci sono delle richieste. A dire il vero, molte richieste”.


“Capisco”, disse Xu Luodi sollevando la borsa da trasporto. La gettò lontano e prima che potesse toccare il suolo, questa roteò in lontananza, afferrata da una qualche forza invisibile.


“Aspettami per qualche giorno”, disse la voce roca. “Dopo che avrò finito di raffinare le ossa di quest'uomo, allora verrò con te”. All'improvviso gli avvoltoi raccolsero il cadavere e spiccarono il volo verso l'interno della montagna solitaria.


Xu Luodi fece un altro respiro profondo, i suoi occhi stavano brillando intensamente.


“Xiao Chang'en, vediamo come contrattaccherai adesso!”. Con lo sguardo inondato da un istinto omicida, Xu Luodi si sedette a gambe incrociate per meditare.


Nel frattempo, tornando al villaggio sulla montagna del Clan Xiao, anche Meng Hao stava seduto a gambe incrociate in una stanzetta vicino al lago. Era avvolto da un bagliore tenue che gli permetteva di vedere al di fuori della stanza, ma che impediva a chiunque dall'esterno di vederne l'interno.


Questo bagliore era emesso da nove talismani di carta, dipinti dalla giovane donna del Clan Xiao e poi consegnati di persona a Meng Hao. Dopo aver assemblato i talismani, la giovane era andata via con un inchino rispettoso.


Quando se ne andò, Meng Hao sputò la nebbia di fulmini, che si espanse fino a ricoprire l'area. Poté finalmente aprire la sua borsa da trasporto senza preoccupazioni. Tirò fuori l'Elisir di Terra del Setaccio che aveva ottenuto dalla Setta del Setaccio Nero, e lo analizzò attentamente.


Mentre esaminava l'elisir, il cappello di gelatina di carne che aveva in testa iniziò a parlare. “Hey, dove ero rimasto? Vabbé, continuiamo il discorso di ieri. Non puoi farlo. È immorale! Non puoi prendermi e lanciarmi al suolo. È fin troppo esagerato!”


Meng Hao non rispose. La gelatina di carne non aveva affatto smesso di parlare. Era come se riuscisse a parlare di un solo argomento per un giorno intero. Sarebbe stato diverso se non si fosse ripetuta, ma invece lo faceva, e non sembrava nemmeno annoiarsi.


“Che cosa sarebbe successo se avessi colpito un bambino...?”


“E non va bene neanche per l'erba e le piante...”


“I pesciolini e le altre creature sono innocenti....”


Alle orecchie di Meng Hao sembrava come un ronzio. Cercò di ignorarlo, ma la voce del cappello di gelatina di carne sembrava alzarsi sempre di più. Alla fine si trovò ad urlare, con la voce così alta che raggiunse l'esterno oltre lo scudo di fulmini. Quando udirono la voce, i membri del Clan Xiao si scambiarono degli sguardi.


“TACI!!”. Digrignando i denti, Meng Hao afferrò il cappello e lo lanciò a terra.


“Eee? Non avevo finito. Dov'ero rimasto? Oh beh, lascia che cambi argomento. Non puoi farlo. È immorale...”. Meng Hao alzò il capo al cielo, con un'espressione sul volto sempre peggiore. Dopo un istante, si alzò e iniziò a calpestare il cappello.


D'un tratto comparve il volto pedante dell'anziano. Sebbene Meng Hao lo stesse calpestando con violenza, non si lasciò andare ad alcun urlo infelice. Al contrario, sembrava parlasse ancor più con entusiasmo. “Non puoi farlo, è troppo crudele! È troppo immorale!”


“Che cosa vuoi?” disse Meng Hao, facendo qualche passo indietro e serrando la mandibola. “Sei scappato, perché mi segui? Vattene via. Vattene!”


“Eee? Mi sono legato a te come mio padrone. Legarsi ad un padrone significa legarsi per sempre. Non sarò mai, mai così tanto immorale da andarmene. Non farei mai una cosa tanto priva di principi, così priva di...”. Meng Hao sollevò lentamente la testa e fissò l'aria con sguardo assente. Trascorse abbastanza tempo affinché due bastoncini d'incenso potessero bruciare, e tornò finalmente a guardare il cappello.


“...così priva di carattere. Ti ho appena elencato settecentoquarantacinque cose che non fanno parte del mio essere. Hai visto quanto sono educato? Quanto sono sincero? In poche parole, non ti lascerei mai”.


Meng Hao non disse nulla. Improvvisamente sollevò la mano ed evocò un Drago di Fuoco, che sbatté con forza contro il cappello. Questa volta, risuonò un urlo infelice, ma solo per essere poi sostituito rapidamente da un chiacchiericcio senza fine. Il cappello era intatto. Quando Meng Hao lo fissò sulla sua fronte si gonfiarono delle vene. Si era sempre ritenuto  un ragazzo paziente, ma in questo momento stava perdendo le staffe. Saltò ancora sul cappello più volte, calpestandolo.


Ma... qualche istante dopo si fermò. Mentre continuava a parlare a ruota, il cappello ritornò sulla testa di Meng Hao. Questa volta però aveva cambiato colore. Adesso era verde, e il suo aspetto era lievemente più eccessivo di prima.


Il volto di Meng Hao si fece scuro.


“Guarda, ragazzo, non agitarti. Sono una brava persona. Sto cercando di aiutarti. Sei sul cammino dell'immoralità, ma sono disposto ad utilizzare il mio potere per aiutarti. Ragazzo, magari non sei consapevole di quanti giovani facciano un passo falso nella vita, e poi se ne pentano per l'eternità. Ti aiuterò a liberarti dal rancore. Ti aiuterò a liberarti di quel maledetto uccello. Ho fallito nella mia vita precedente, e in quella ancora prima, e anche in quella prima. Quel maledetto uccello spregevole è l'unico uccello che non ho convertito!”. Sembrava che adesso il cappello stesse digrignando i denti. “In questa vita, lo convertirò!”


“Chi è quest'uccello di cui continui a parlare?!” disse Meng Hao scuro in volto. Dentro di lui era emersa una strana sensazione. Questo cappello non poteva essere ucciso e non poteva essere gettato via. Era davvero molto fastidioso.


“Non lo sai?” chiese il cappello, volando all'improvviso lontano dalla testa di Meng Hao. D'un tratto la sua forma tornò ad essere quella della gelatina di carne. Comparve il volto antico, che sembrava incredulo mentre fissava Meng Hao. “Caspita, non sai davvero chi sia quel maledetto, genocida, spudorato...”. La gelatina di carne iniziò a tremare quando si lasciò andare al flusso di insulti. Meng Hao fece un lungo sospiro e guardò in alto. Dopo il tempo necessario ad un bastoncino di incenso per bruciare, tornò finalmente a guardare la gelatina.


La gelatina di carne stava finalmente terminando la sua descrizione: “...dovrebbe essere gettato in una fogna, maledetto uccello? Non sai davvero chi sia?”


Meng Hao lanciò un'occhiataccia alla gelatina di carne prima di dire con calma “Non lo so”.


“Davvero non lo sai?” chiese la gelatina di carne sconvolta. “Tu davvero, davvero non lo sai? Impossibile! Davvero, davvero, davvero non lo sai?”


“Non. Lo. So.!” Meng Hao strinse i denti. Era davvero frustrante cercare di comunicare con questa gelatina di carne.


“Oh cielo! Hai la sua aura sul tuo corpo, ma non lo sai. Com'è possibile? Come puoi non sapere? Caspita, caspita. Davvero, davvero, davvero non lo sai?” i suoi occhi si spalancarono e furono pervasi da uno sguardo del tutto incredulo.


Meng Hao non sapeva cosa dire. Chiuse gli occhi e si sedette a meditare. Con un colpo la gelatina si trasformò di nuovo in un cappello verde acceso e ritornò sulla testa di Meng Hao.


Considerato che Meng Hao indossava gli abiti da allievo, il cappello era davvero evidente. Chiunque lo avesse notato sarebbe sicuramente rimasto senza parole.


Trascorse abbastanza tempo affinché bruciasse un bastoncino di incenso.


“Ma, come puoi non saperlo?”


Due bastoncini di incenso.


“... Inconcepibile! Tu davvero non sai...”


Due ore.


“Perché non dici nulla? Oh, capisco. Ti vergogni. Guarda, non ci sono problemi. Sono una brava persona. Farò il possibile per risollevarti dal cammino dell'immoralità. Io...”


L'espressione sul volto di Meng Hao peggiorava sempre più. Aveva proprio raggiunto il suo limite di sopportazione. Perse le staffe. Gridò, afferrando il cappello e lanciandolo fuori. Diede un colpo alla sua borsa da trasporto, comparvero quasi cento spade volanti e queste sfrecciarono verso il cappello. La mano di Meng Hao si agitò per un incantesimo, comparvero il Drago di Fuoco e la Lama di Vento.


Si propagò un'esplosione in ogni direzione, infondendo paura nei cuori di tutti i membri del Clan Xiao. Xiao Chang'en strabuzzò gli occhi. Sebbene non riuscisse a vedere cosa stesse accadendo, già la sola esplosione fu sconvolgente.


La giovane donna sembrò stordita, poi sul suo volto comparve una strana espressione.


Meng Hao digrignò i denti mentre si avvicinò lentamente, facendo un taglio sul dito e ricoprendolo di sangue. Con un luccichio comparve il Dito di Sangue. Nell'altra mano si palesò rapidamente l'Ottava Maledizione del Sigillo del Demone.


Cielo e terra vennero riempiti da forti esplosioni. Un attimo dopo le onde si placarono. Ogni parte del corpo di Meng Hao emanò rancore quando fissò la gelatina di carne, che stava saltellando a destra e sinistra energicamente.


“È proprio strano. Davvero non lo sai. Com'è possibile? Non lo sai davvero!”
                                                



