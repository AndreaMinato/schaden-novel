---
title: Capitolo 170 - Il solitario Sang Lu
pubDate: 2025-03-17T11:17:34.798Z
tags:
    - issth
---


Meng Hao era in preda al rimorso. Non avrebbe mai dovuto fare quella domanda. Non aveva idea che la gelatina di carne avrebbe parlato così tanto. Prese un profondo respiro, ma prima di poter parlare, l'espressione dell'altro si illuminò.


"Oh, ho capito. Non hai raggiunto la Formazione del Nucleo, per questo non esce. Hahaha! Non può uscire…"


Meng Hao chinò il capo, e guardò la gelatina con un sorriso amaro.


Serró i denti Per un lungo momento prima di dire, "Se non stai zitta, ti riporterò alla Setta del Setaccio Nero!" Voleva dare una voce alla frustrazione causata dal continuo ronzio nelle sue orecchie.


"Va bene. In ogni caso, mi sono legato a un maestro, per cui non ti servirebbe a niente. Raffinare me significherebbe raffinare anche te. Eee?" Uno sguardo annichilito riempì il volto della gelatina di carne. Si fermò a pensare per un momento. "È un'ottima idea! Mi chiedo come ci si senta a farsi raffinare assieme. Fammi pensare." Uno sguardo pieno di aspettativa coprì il suo volto, rendendo Meng Hao ancora più privo di speranza.


"Come ti convinco ad andarcene?" Chiese con un'aspra risata. La sua voce era più morbida stavolta. A quelle parole, la gelatina si fece ancora più seria di prima. Cominciò a parlare, con voce solenne. Meng Hao la ignorò continuando a guardare in aria.


"… In breve, non mi allontanerò mai da te, definitivamente! Devo convertire quell'uccello. Finché non ci sarò riuscito, non me ne andrò!"


Meng Hao aveva sempre considerato se stesso un individuo molto concentrato. Quando puntava la sua mente su qualcosa, era impossibile distrarlo. Ora, si rendeva conto, che questo era stato prima di incontrare la gelatina di carne. Tanto lui quanto qualunque altro esperto, chiunque avesse incontrato quell'oggetto lungo e chiacchierone sarebbe impazzito… Prese un profondo respiro. Ora capiva molto meglio la personalità di quella cosa. Non doveva darle nulla di cui parlare! Abbassò la testa, e dopo un'ora circa riuscì a raggiungere uno stato in cui poteva ignorare le ciance nel suo orecchio. Prese l'Elisir della Terra del Setaccio e cominciò a esaminarlo. Un'espressione assorta apparve sul viso, ma era comunque difficile ignorare quel chiacchiericcio senza fine. Fu soprattutto difficile quando la gelatina saltò via dalla sua testa atterrando di fronte a lui. Pareva offesa dall'essere stata ignorata.


"Non puoi fare così! È immorale!!" Strillò, dando inizio a un’altra tirata.


Presto calò la notte, e Meng Hao era esausto. Un ronzio riempiva le sue orecchie, gli occhi erano iniettati di sangue. Continuava a ignorare la gelatina, aveva scoperto con dolore che anche se non aveva nulla di cui parlare, continuava comunque a farlo.


Fino all'alba. Fino alla notte successiva. La luna brillava forte nel cielo.


E poi, finalmente, parve che la gelatina avesse finito gli argomenti di conversazione. Meng Hao sospirò, e mentre lo faceva, la gelatina di carne volò fino alla riva del lago e… cominciò a parlare con i pesci.


Meng Hao sospiro di nuovo. Estrasse lo specchio di rame e le Pietre dello Spirito dategli dal Clan Xiao. Mise l'Elisir della Terra del Setaccio nello specchio e duplicò una sola copia. Rifletté per un attimo, poi estrasse un frammento di giada. Lo marchiò col suo Senso Spirituale, poi lo lanciò dalla finestra. Pochi momenti dopo, la giovane donna del Clan Xiao apparve nervosamente, portando con sé una scimmia dello Spirito.


La scimmia strepitó mentre si avvicinava. La giovane donna guardò verso la riva del lago per un momento, verso la gelatina di carne a forma di cappello, che continuava a urlare.


"Xiao Caifeng [1] saluta la vecchia generazione," disse, spostando lo sguardo dalla gelatina a Meng Hao e la nebbia di fulmini che lo circondava. Si chinò per salutarlo, poi tirò il guinzaglio cui era legata la scimmia dello Spirito. Meng Hao sbarrò gli occhi. Senza parlare, lanciò l'Elisir della Terra del Setaccio verso la scimmia, che lo consumò immediatamente.


Emise qualche strillo, roteando gli occhi. Meng Hao rimase a osservare con gli occhi che brillavano, avvolgendo la scimmia col suo Senso Spirituale. Improvvisamente, la luce della luna nel cielo cominciò a formare dei filamenti che la scimmia assorbì. Uno sguardo soddisfatto presto riempi il volto dell'animale.


Passarono quattro ore circa, durante le quali Meng Hao rimase a osservarla, e Xiao Caifeng rimase pazientemente in piedi di lato.


Alla fine, Meng Hao annuì.


"Molto bene," disse con calma. La ragazza emise un sospiro di sollievo. Si allontanò assieme alla scimmia, dopo aver salutato Meng Hao con un altro inchino. Era chiaramente molto più potente di prima.


Meng Hao chinò la testa pensieroso. Comincio a duplicare l'Elisir con le Pietre dello Spirito del Clan Xiao. Il nome completo dell'Elisir era Elisir di Madre Terra del Setaccio della Luna, e poteva essere consumato soltanto di notte. Si nutriva di luce lunare e offriva eccellenti risultati.


I costi per duplicarla erano considerevoli, e il clan Xiao non era uno dei grandi. Non avevano la possibilità di fornire un grande numero di Pietre dello Spirito, e presto ne aveva già usate la metà. Aveva duplicato sei Elisir della Terra del Setaccio.


"Ho sprecato un elisir, ma serviva fare attenzione." Sorse l'alba, e Meng Hao guardo gli Elisir che aveva ottenuto. Chiuse gli occhi, chiedendosi quanti di essi sarebbero serviti per sviluppare il suo quarto Pilastro del Dao. Ora che aveva completato il cerchio dei primi tre, non avrebbe dovuto impiegare molto a formarsi.


Il tempo passò lentamente, e presto giunse il pomeriggio. La gelatina di carne era ancora in riva al lago a chiacchierare con le acque. Con il suo senso spirituale, Meng Hao percepì che tutti i pesci fossero nascosti sul fondo del lago. Non ne era rimasto che uno, che continuava a sbattere la testa contro la riva, incapace di sopportare ancora quel supplizio.


Con il cuore colmo di paura, Meng Hao raccolse le pietre rimanenti. Aveva paura di attirare l'attenzione della gelatina di carne e scatenare un'altra ondata di ciance. L'ultima cosa che gli serviva era che scoprisse un nuovo argomento di cui parlare con lui.


Ritrasse il suo Senso Spirituale, e poi improvvisamente la sua espressione cambiò. Guardò il mondo esterno, oltre la nebbia di fulmini.


In quel momento, due fasci di luce colorata apparvero nel cielo sopra il villaggio sulle montagne del Clan Xiao, Poi vi si lanciarono contro urlando. Alla guida vi era un Coltivatore che indossava una tunica nera. Era basso, praticamente un nano. La sua lunga tunica copriva il volto e sventolava in aria alle sue spalle. A primo sguardo non si vedeva nemmeno l'uomo. Sembrava che ci fosse solo una tunica nera che volava nel vento.


Alle sue spalle c'era Xu Luodi, cupo in volto, gli occhi che irradiavano voglia di uccidere. Il nano altri non era che Sang Luo, al quale Xu Luodi aveva chiesto aiuto.


Andavano velocissimo, ed atterrarono nel villaggio in pochi momenti. Il nano parlava con una voce crudele e trapanante, che risuonava come un tuono ricoprendo tutto il Clan. Il volto di Xiao Caifeng impallidì, le pupille di Xiao Chang'en si strinsero, e suoi occhi si colmarono di paura.


Prima che chiunque potesse reagire, un'esplosione colmò l'aria, e il Clan Xiao tremò mentre il suo scudo protettivo cadeva a pezzi. Il cancello principale, proprio fuori dal lago, fu polverizzato. Un vento poderoso spazzò l'area circostante.


Le case del Clan tremarono, alcune crollarono. I membri del Clan che non possedevano la Coltivazione rabbrividirono quando udirono la voce. Pallido in volto, Xiao Chang'en stava conducendo di fretta alcune persone verso l'uscita. Il suo volto si fece attonito quando vide il cancello crollato, e il nano che si lanciava in avanti, la tunica nera che sventolava alle sue spalle. Xiao Chang'en retro.


"È quel selvaggio… Che il giorno del giudizio sia giunto per il Clan Xiao?" da quando il nano era arrivato, non era stato in grado di evocare nemmeno un po' del suo spirito combattivo.


Sang Luo [2] era molto famoso nella regione. Non osava affrontare la Setta del Demone di Sangue, ma non c'era nessuno nei Clan circostanti che osasse provocarlo.


La sua base di Coltivazione era estremamente alta, nella fase finale di Stabilità della Consistenza. Non sarebbe passato molto tempo prima che di raggiungere la fase del Nucleo Nascente. Era iroso e crudele, e se una sola parola fosse stata pronunciata nel modo sbagliato, avrebbe attaccato con crudeltà. Aveva una temutissima reputazione.


Tuttavia, non era in una buona posizione. I Clan nelle vicinanze erano pieni di gente con legami con la Setta del Demone di Sangue.


Tuttavia… Quel Sang Luo era stato un tempo un discepolo della generazione corrente della Setta del Demone di Sangue. Aveva contravvenuto a delle regole, ed era stato espulso. La sua base di Coltivazione era rimasta intatta, e nessuno gli aveva impedito di causare guai una volta uscito. Xiao Chang'en aveva addirittura sentito che aveva un fratello maggiore che non era nano, e dallo straordinario talento latente. A quanto pare era un prescelto della Setta del Demone di Sangue.


"Io, Xiao Chang'en, porgo i miei saluti a Sang Luo," Disse, pallido in volto, mentre lo guardava avvicinarsi, Xu Luodi al suo fianco. Aveva un'espressione soddisfatta negli occhi, tale da farlo sospirare interiormente. Non aveva più tanta speranza in Meng Hao. Il suo servo dello Spirito era potente, ma la sua base di Coltivazione era semplicemente troppo debole.


Sang Luo grugnì fragorosamente, avvicinandosi. Si guardò intorno da sotto la tunica.


"Xiao Chang'en" disse Xu Liodi, "Chiama quel Coltivatore Sciamano che hai invitato!" Rise freddamente. "Hai paura a farti vedere, ragazzo Sciamano? Vattene subito via!" La sua voce risuonava come un tuono, e Xiao Chang'en rimase in piedi, incapace di proferire parola. Alle sue spalle, i compagni del Clan tremarono. Soltanto Xiao Caifeng rimase immobile, pallido in volto ma con occhi pieni di furia.


Sang Luo rimase immobile, godendosi gli sguardi spaventati. Si crogiolava nelle parole di Xu Luodi. Per lui, la vita era desolata come la neve. In cima si stava in solitudine, nel suo cuore albergava il desiderio di trovare qualcuno che potesse sconfiggerlo.


Quello che non sapeva era che nel momento esatto in cui la voce di Xu Luodi aveva superato la nebbia di fulmini, Meng Hao si era alzato in piedi.


Aveva sentito anche la gelatina, che pareva sul punto di concludere il suo discorso. Non sarebbe passato molto tempo prima che tornasse a infastidirlo.


"Devo assolutamente trovare qualcuno che mi liberi da questo tormento," pensò. "Non ne posso più!" Serrando i denti, si allontanò.


L'aria attorno al lago turbinava mentre la nebbia di fulmini si allargava. Meng Hao appariva arrabbiato mentre avanzava. Ai suoi piedi, il terreno si piegò e le liane dondolarono e gridarono.


Gli occhi di Meng Hao erano iniettati di sangue, a causa del fastidio causato dalla gelatina di carne. Guardò verso Xu Luodi, e poi il nano. Decise di puntare a quello alla fase finale di Stabilità della Consistenza, nella speranza che la battaglia durasse maggiormente.


"Ottima prima fase di Stabilità della Consistenza," disse Sang Luo con freddezza mentre lo guardava avvicinarsi. "Xu Luodi, siete ugualmente senza speranza." I suoi occhi sbucarono da sotto la tunica, colmi di orgoglio. Il cuore era invece pieno della potente solitudine della neve.


“Sang Luo, signore, non potete prendervela con me," disse frettolosamente Xu Luodi. "Aiutatemi a liberarmi del servo dello Spirito e basta, tolto di mezzo quello posso fare a pezzi questo ragazzo senza problemi."


Quello che Xu Luodi non sapeva era che la vera crudeltà non colpiva Meng Hao, ma piuttosto il solitario Sang Luo. Sarebbe successo qualcosa che Sang Luo non avrebbe dimenticato per tutta la vita. Gli avrebbe fatto venire gli incubi per il resto dei suoi giorni, avrebbe lasciato un'ombra sulla sua anima… E sarebbe accaduto a breve.


Forse dopo, non sarebbe più stato solo come la neve.


NOTE:


 -Il nome di Xiao Caifeng in cinese è 肖彩凤 xiào cǎi fèng – Xiao è un nome di Clan. Cai significa “Vivace”, Feng significa “fenice”


-Il nome di Sang Luo in cinese è 丧罗 sàng luō – Non è un nome davvero esistente. Sang significa “funerale” o “mattino”. Luo significa “afferrare” o “rete”
                                
                

