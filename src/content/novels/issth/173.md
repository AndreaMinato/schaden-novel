---
title: Capitolo 173 - Respinto dai Cieli? Saccheggio!
pubDate: 2025-03-17T11:17:34.798Z
tags:
    - issth
---


Meng Hao era concentrato sul superare quella fase per formare il suo quarto Pilastro del Dao. Tuttavia, riguardo a ciò che stava avvenendo all'esterno, quello per lui non era una sorpresa. Aveva previsto che si sarebbero avverate tali circostanze. La luce della luna che si riversava a cascata aveva richiamato l'attenzione sul suo aumento di livello. Sebbene questo non avesse catturato l'attenzione di tutti, aveva sicuramente provocato un bel trambusto.


Meng Hao sapeva molto bene che più il tempo passava, più la situazione sarebbe diventata instabile. Il modo migliore per chiudere la questione era terminare di superare la fase il più velocemente possibile.


Tuttavia... una Consistenza Perfetta non poteva assorbire l'energia spirituale di cielo e terra. Poteva affidarsi solo agli Elisir di Terra del Setaccio, e nonostante il loro essere straordinari, il processo si stava complicando. Riusciva chiaramente a percepire che stavano perdendo la loro efficacia.


In base alla sua attuale velocità, non sembravano essere sufficienti per completare il quarto Pilastro del Dao.


Mentre Meng Hao continuava a Coltivare in silenzio, all'esterno, le parole di Xiao Chang'en riecheggiarono tra la luce lunare. In seguito per un istante tutto tacque, poi risuonò una risata fredda. Tre sagome sfrecciarono in avanti.


Nel buio della notte i loro lineamenti erano indefiniti, ma le loro basi di Coltivazione si incresparono, rendendo chiaro che uno dei loro punti di forza era lo stadio intermedio della Stabilità della Consistenza.


Nei Clan di Coltivazione della zona, anche lo stadio intermedio della Stabilità della Consistenza veniva considerato abbastanza potente. Se non fosse stato così, il Clan Xiao non sarebbe stato in grado di occupare per così tanto tempo il Lago dello Spirito. Solo adesso che Xiao Chang'en stava raggiungendo la fine della sua longevità si era presentata tale situazione.


Le tre sagome sibilarono nell'aria in direzione di Xiao Chang'en. Nel momento in cui le quattro persone si scontrarono in battaglia, ci fu un'esplosione. Xiao Chang'en sputò un grumo di sangue. Aveva il volto pallido quando volò all'indietro come un aquilone con il filo reciso. Il Coltivatore allo stadio intermedio della Stabilità della Consistenza rise con freddezza e proseguì.


Gli altri due sfrecciarono verso lo scudo di Meng Hao ridendo.


Sembrava un momento di crisi. Xiao Chang'en era combattuto; sapeva che Meng Hao doveva essere in una fase critica; sfortunatamente, in quel momento non aveva le forze per intervenire. Sarebbe stato inutile anche bruciare parte della sua forza vitale per ottenere ulteriore potere.


I due Coltivatori allo stadio iniziale della Stabilità della Consistenza raggiunsero lo scudo; non appena lo toccarono, si propagò un suono roboante. Nello spazio di due respiri, lo scudo crollò.


Lo scudo era stato creato da Xiao Caifeng, che si trovava solo allo stadio della Condensazione del Qi; il fatto che abbia resistito allo stadio iniziale della Stabilità della Consistenza per lo spazio di tre respiri dimostrava l'eccezionale talento latente di colei che aveva creato il talismano.


Quando lo scudo venne distrutto risuonarono delle esplosioni. Quando i due Coltivatori allo stadio iniziale della Stabilità della Consistenza colpirono la nebbia di fulmini, riecheggiarono delle grida infelici. In un attimo, i loro corpi vennero circondati dai fulmini; si poterono udire degli scricchiolii poiché vennero lanciati all'indietro, con il sangue che sgorgava dalle loro bocche. I loro volti furono ricoperti da espressioni di sconcerto mentre i loro Pilastri del Dao tremarono quasi a crollare.


La nebbia di fulmini divenne torbida; la sua protezione si estese per circa trenta metri da Meng Hao, in tutte le direzioni, creando una terra di nessuno a cui non era possibile accedere.


Xiao Chang’en tirò un sospiro di sollievo. Il Coltivatore allo stadio intermedio della Stabilità della Consistenza con cui si stava scontrando si fermò per un attimo, guardando oltre le sue spalle verso la nebbia di fulmini, con lo stupore che pervadeva il suo sguardo.


All'interno della nebbia di fulmini, Meng Hao aprì gli occhi. Questi brillarono intensamente quando lui aggrottò la fronte e abbassò lo sguardo verso i suoi ultimi tre Elisir di Terra del Setaccio. Per quanto riguardava il suo quarto Pilastro del Dao, questo era completo quasi al novanta percento. Questi elisir non sarebbero stati sufficienti a completare l'ultimo dieci percento.


“Quegli Elisir di Terra del Setaccio non sono molti... Forse non riuscirò a raggiungere lo stadio intermedio della Stabilità della Consistenza....". Nei suoi occhi brillò uno sguardo ostinato. Sapeva che il suo percorso di Coltivazione era diverso da quello degli altri; aveva acquisito un'impressionante abilità di combattimento, ma la Coltivazione che praticava era molto più impegnativa. Proprio mentre rifletteva su queste cose, sentì provenire dall'esterno del frastuono.


“Compagni Daoisti, la Coltivazione di questa persona ha sollevato un potere tale da farmi temere che, una volta uscito, tutti i nostri Clan di Coltivazione saranno alla sua mercé. Approfittiamo di questa opportunità per distruggerlo ora e prevenire problemi in futuro".


“Giusto. Il Clan Xiao è debole. La loro esistenza è priva di significato. Lo sterminio di questi Clan è il corso naturale della vita, non può essere modificato!"


“Attacchiamo insieme. Questa nebbia di fulmini non può resistere contro tutti noi!"


La decina di Coltivatori alla Stabilità della Consistenza all'esterno iniziò ad attaccare la nebbia di fulmini all'unisono.


Tutti loro provenivano dai Clan locali di Coltivatori; quando attaccarono, i rumori dell'esplosione si alzarono fino a pervadere il cielo. La nebbia di fulmini turbinò con violenza.


“Un cuore malvagio rappresenta una vita inutile”. Gli occhi di Meng Hao brillarono gelidamente quando guardò verso l'esterno attraverso la nebbia di fulmini. Velocemente radunò i tre elisir rimasti e li infilò in bocca.


Si dissolsero subito, e la luce della luna che si riversava a cascata divenne più forte, come se nel corpo di Meng Hao si stesse riversando un fiume. Sebbene la loro efficacia fosse in diminuzione, ora il suo quarto Pilastro del Dao si trovava ad un passo dall'essere completo.


Proprio quando il Pilastro del Dao era sul punto di apparire per intero, Meng Hao sentì all'improvviso un ruggito inspiegabile all'interno del suo corpo. L'espressione sul suo volto vacillò quando si rese conto che il corpo stava iniziando ad avvizzire, come se la carne, il sangue e la forza vitale, e anche la base di Coltivazione, in quel momento venissero risucchiate all'interno del quarto Pilastro del Dao.


Si era appena svelato un altro dei segreti della Consistenza Perfetta. Il quarto Pilastro del Dao iniziò con una potenza senza freno e per sua stessa volontà a risucchiare ogni cosa al suo interno.


Il quarto Pilastro del Dao voleva formarsi ad ogni costo, anche se avesse provocato la morte di Meng Hao!


Il suo volto tremò vista la piega improvvisa degli eventi. Non avrebbe mai immaginato che sarebbe accaduto qualcosa del genere. Fu in questo preciso istante che finalmente la nebbia di fulmini crollò sotto l'attacco dei dieci Coltivatori alla Stabilità della Consistenza. Questi si precipitarono al suo interno.


Meng Hao li osservò mentre si avvicinavano, con il volto cupo. Il corpo stava avvizzendo e la forza vitale si stava disperdendo. I capelli sulla testa avevano già cominciato a diventare bianchi. Eppure la base di Coltivazione era ancora lì. Improvvisamente, davanti a lui comparve un Coltivatore allo stadio iniziale della Stabilità della Consistenza. Prima che l'uomo potesse reagire, la mano di Meng Hao emerse e lo afferrò per la gola. Lo strinse con forza, gli occhi del Coltivatore furono pervasi dall'incredulità. Il collo dell'uomo si frantumò in mille pezzi.


Proprio quando morì, il corpo di Meng Hao tremò e i suoi occhi si riempirono di una strana luce. Il corpo senza vita dell'uomo d'un tratto iniziò a restringersi e ad avvizzire. In un batter d'occhio non fu altro che un mero scheletro. La base di Coltivazione dell'uomo si lanciò tra le mani di Meng Hao ed entrò nel quarto Pilastro del Dao.


“Quindi funziona così!”. Gli occhi di Meng Hao brillarono più intensamente. “Io ho una Consistenza Perfetta, ma quando si sono formati i miei primi tre Pilastri del Dao durante il torneo dell'Eredità dell'Immortale di Sangue c'era energia spirituale da assorbire in abbondanza, quindi non sono riuscito nemmeno a percepire la potenza dei Pilastri del Dao. Ma ora è tutto chiaro. Dopo essere arrivato ad un certo punto, il quarto Pilastro del Dao raggiunge una fase in cui solo la morte può fermare il suo sviluppo. Quando ciò avverrà, consumerà anche la mia stessa forza vitale. Il motivo è che non può assorbire energia spirituale dal mondo esterno, ma solo dalla mia carne e dal mio sangue!


La perfezione. La perfezione è così potente! Ma una potenza così è anche un'arma. Sono stato respinto dai Cieli. Dunque, devo depredare gli esseri viventi! I corpi dei Coltivatori sono carichi di energia spirituale che non appartiene a cielo e terra. Quindi può essere saccheggiata! Ora capisco. Sembra che in futuro sarà così ogni volta che formerò un nuovo Pilastro del Dao!


Oggi... comparirà il mio quarto Pilastro del Dao!”


Questi pensieri attraversarono la testa di Meng Hao in un attimo. Allentò la presa, poi diede uno sguardo ai Coltivatori intorno a lui, con gli occhi che sprigionavano un freddo glaciale. Il suo corpo scintillò quando scattò verso di loro.


Risuonarono delle urla infelici. Tutte quelle persone avevano le basi di Coltivazione al massimo al livello intermedio della Stabilità della Consistenza; la maggior parte erano all'inizio dello stadio della Stabilità della Consistenza. Avrebbero potuto competere con Meng Hao? Quando Meng Hao superava ogni persona, nutriva il quarto Pilastro del Dao, risucchiando l'energia avidamente.


Un corpo dopo l'altro, si trasformarono in ossa. In poco tempo, Meng Hao non era più avvizzito, e la carne e il sangue cominciarono a ricostituirsi.


Mentre Xiao Chang'en osservava questa scena, sul suo volto si fece largo il terrore. I Coltivatori che qualche istante prima erano partiti all'attacco, d'un tratto iniziarono a ritirarsi a grande velocità.


Ai loro occhi Meng Hao non era un Coltivatore; si era trasformato in una sorta di demone malvagio. Ovunque passasse si potevano udire delle urla che raggelavano il sangue, lasciava alle sue spalle solo cadaveri ridotti a brandelli. Questi sentirono la testa girare, e sui loro volti comparvero delle espressioni di irrefrenabile orrore.


"Che tipo di magia è mai questa!?!?


“Che cosa sta facendo!?!?”


“Questo ragazzo... sta risucchiando la vita e le basi di Coltivazione di tutti quei Compagni Daoisti morti!?!?”


I restanti venti Coltivatori circa erano terrorizzati e indietreggiavano nel caos. Meng Hao ne catturò uno. Quando mise la sua mano sulla testa dell'uomo, riecheggiò un grido raccapricciante. Il corpo iniziò a rinsecchirsi, e poi morì.


Il volto di Meng Hao non era più pallido ed esangue; adesso era di un rosso vivo e pieno di vita. Fece un respiro profondo, e gli ritornò alla mente la scena della Grotta dell'Immortale di Patriarca Affidabilità, quando Patriarca Affidabilità aveva assorbito i Coltivatori alla Formazione del Nucleo [1].


“La Grande Arte della Vita Demoniaca?” pensò Meng Hao, con gli occhi che tremavano. Sembrava che ciò che stava facendo ora fosse infatti molto simile alla Grande Arte della Vita Demoniaca che aveva utilizzato Patriarca Affidabilità. “O forse questa è una qualche sorta di illuminazione che proviene da una situazione in cui uccidi o sarai ucciso. La Grande Arte della Vita Demoniaca. Vita Demoniaca….”. Meng Hao sospirò tra sé e sé mentre reprimeva il modo di pensare confuciano profondamente radicato in lui. Il suo corpo tremò per il potere del quarto Pilastro del Dao. Sospirò quando le sue mani si strinsero attorno alla gola di un altro Coltivatore. Il quarto Pilastro del Dao risucchiò la base di Coltivazione dell'uomo. Presto, il quarto Pilastro del Dao avrebbe portato a termine il suo ciclo e sarebbe stato completo.


“Il cammino della mia Consistenza Perfetta sarà disseminato di montagne di cadaveri e mari di sangue. Io.... lo capisco". Sospirò ancora, eppure proseguì senza esitazione. Il suo cuore non si addolcì. Il confucianesimo sarebbe sempre esistito dentro di lui e non sarebbe mai stato davvero spietato. Tuttavia, quando le circostanze lo avrebbero richiesto, sarebbe riuscito ad agire senza pietà.


NOTE:


1. Per rivivere la scena in cui Patriarca Affidabilità usa il Grande Potere dell’Arte Demoniaca, andate al capitolo 82.
                                


                                



