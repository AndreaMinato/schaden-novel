---
title: Capitolo 174 - Fase Intermedia della Stabilità della Consistenza Perfetta!
pubDate: 2025-03-17T11:17:34.799Z
tags:
    - issth
---


La luce della luna splendeva sulla feroce scena. Non era soltanto il cuore di Xiao Chang'en ad essere ricolmo di glaciale terrore; anche gli altri membri del Clan Xiao guardavano terrorizzati Meng Hao.


Gli altri Coltivatori nei paraggi arretrarono il più in fretta possibile, consapevoli che la minima esitazione avrebbe potuto condurli ad un'orribile morte. Tuttavia, Meng Hao fu più veloce. Assomigliava a uno spettro, con i capelli che fluttuavano attorno alla testa mentre partiva all'inseguimento. Risucchiò una base di Coltivazione e una forza vitale, poi allentò la presa, facendo cadere a terra il corpo scheletrico ammaccato e tremante.


Alcuni dei presenti avevano tentato di contrattaccare, ma la loro resistenza era stata futile. Per Meng Hao, non erano niente. Anche prima dell'emersione del suo quarto Pilastro del Dao, era stato in grado di affrontare la fase finale della Stabilità della Consistenza. Ora che il quarto Pilastro era quasi completo, era al limite della fase intermedia.


Cosa potevano fare quegli emarginati della Setta del Demone di Sangue per resistergli?!


Trovarsi là quel giorno era stata la loro fine, una scelta mortale da parte loro. Avevano scelto di distruggere la nebbia di fulmini, e nel farlo, avevano scatenato lo spirito della morte!


Meng Hao si era ormai ripreso per più della metà. I suoi capelli non erano più bianchi, e la pelle non più raggrinzita. Tutto quello che il suo Pilastro del Dao gli aveva portato via era ora ritornato.


Il Pilastro emanava un'aura demoniaca, come se desiderasse abbattere e consumare qualunque potere spirituale!


Io sono separato dal Cielo e dalla Terra, e prenderò tutto personalmente! Questa potenza è Perfezione!


Boom!


Meng Hao si era avvicinato a due Coltivatori della prima fase di Stabilità della Consistenza. Si voltarono, ruggendo e scatenando il massimo potere delle loro basi di Coltivazione. Usavano arti magiche e tesori, tentando il tutto per tutto.


Un'esplosione rimbombò, e un attimo dopo Meng Hao era in piedi davanti a loro, il palmo premuto appena sul volto di uno dei due. Un cadavere disseccato piombò a terra.


Il corpo tremò; un altro grido orrendo risuonò. Tutti gli altri ancora vivi tremarono mentre guardavano quell'uomo di mezza età invecchiare. I suoi capelli si fecero bianchi e caddero uno ad uno. La carne e il sangue si rappresero. Gli occhi si annebbiarono; prese un ultimo respiro e piombò a terra morto.


Meng Hao sospirò. Non aveva nulla contro quelle persone. Ma erano apparse di fronte a lui e l'avevano attaccato con l'intenzione di liberarsene e impedirgli di compiere il passo successivo nella sua Coltivazione. Lo stavano puntando solo per via del Clan Xiao, Ma non cambiava nulla. Affrontarlo era il loro destino.


Lui l'aveva capito. I suoi occhi brillarono d’illuminazione, e continuò ad attaccare.


Risucchio la forza vitale e la base di Coltivazione di un vecchio della fase intermedia di Stabilità della Consistenza, e un ruggito fragoroso riempì il suo corpo. Fuoriusciva, riempiendo l'aria, facendo voltare verso di lui tutti quanti.


I Coltivatori in fuga tremavano. Ogni cosa sembrava accadere come in un orribile sogno, un incubo che non avrebbero mai dimenticato per tutto il resto delle loro vite.


L'immagine di Meng Hao era marchiata in profondità nelle loro anime, e sarebbe rimasta con loro fino alla morte.


Mentre l'esplosione si diffondeva, un tremore percorse il corpo di Meng Hao. Improvvisamente cominciò ad emettere una luce dorata. Si allargò, dando l'impressione che fosse coperto da un'armatura d'oro!


Nello stesso momento, il quarto Pilastro del Dao apparve completamente; era proprio da là che veniva il ruggito. In alto nel cielo, nuvole scurissime cominciarono a condensarsi. Sembrava che tra di esse un paio d'occhi invisibili stesse fissando Meng Hao.


Si fece strada in lui una particolare sensazione, simile a quella causata dal Fulmine della Tribolazione tempo prima. Sparì quasi subito, come se lo stesse soltanto osservando, aspettando la Formazione del Nucleo per scatenare il suo castigo distruttivo!


Non c'era vento, ma i capelli di Meng Hao sventolavano attorno alla sua testa. Con l'apparizione del quarto Pilastro del Dao aveva ora raggiunto il livello intermedio della Stabilità della Consistenza.


Con il potere della Consistenza Perfetta, Meng Hao era appena diventato la persona più potente della Stabilità della Consistenza di tutte le cinque Sette e dei tre Clan del Dominio Meridionale!


Nel momento in cui compì il passaggio, il sangue si seccò sui volti dei Coltivatori nelle vicinanze, e i loro corpi rabbrividirono. I Pilastri del Dao dentro di loro presero a tremare. Su alcuni di essi apparvero delle crepe, costringendo i loro possessori a tossire una boccata di sangue.


Sembrava che quei Pilastri si vergognassero di stare a fianco di quelli Perfetti di Meng Hao. Con la sua Consistenza Perfetta, era come un sovrano nella Stabilità della Consistenza. La sua potenza e il suo potere facevano sussultare i cuori di tutti gli altri Coltivatori, e i loro Pilastri del Dao diventavano instabili.


I Coltivatori cominciarono a prostrarsi. Non era una loro idea, ma era la venerazione che proveniva dai Pilastri stessi.


I Pilastri Perfetti potevano scatenare una potente pressione su tutti gli altri. Un Coltivatore che aveva completato il ciclo della Stabilità della Consistenza, ma possedeva Pilastri Spezzati, non poteva fare altro che tremare di fronte a Meng Hao.


Quello… Quello era il potere di quattro Pilastri Perfetti. Era difficile immaginare il potere che Meng Hao avrebbe ottenuto dopo aver creato il quinto, sesto, e anche nono Pilastro del Dao! Che poderosa pressione avrebbe scatenato?!


In quel momento, non importava se avesse affrontato una Consistenza Crepata o addirittura Impeccabile; sarebbero state deboli come formiche di fronte a lui. Dopo aver completato nove Pilastri Perfetti, forse avrebbe addirittura raggiunto la Formazione del Nucleo!


Meng Hao non era in grado di prevedere come sarebbe stato, ma il suo cuore era comunque colmo di aspettativa sempre più crescente.


Fu in quel momento che proprio al di fuori del Clan Xiao, due fasci di luce prismatica attraversarono l'aria. Uno brillava di luce blu, l'altro di bianco. Mentre avanzavano si accorsero di Meng Hao.


"Dunque egli è un Prescelto!" disse il giovane dalla tunica bianca. Il Figlio del Dao corrente della Setta Demone di Sangue abbassò lo sguardo, gli occhi che brillavano. Erano colmi di spirito guerriero, animati da un ardore che pareva eterno. Lampeggiarono come fulmini mentre esaminavano Meng Hao.


Al suo fianco vi era un giovane dalla tunica blu, il fratello di Sang Luo. Mentre guardava Meng Hao, gli occhi si strinsero il cuore si riempì con un indescrivibile senso di pericolo!


Nello stesso momento, in un luogo non troppo lontano, vi era un’enorme cavità nella terra. Ce n'erano ben dieci, ciascuna colma di palazzi riccamente adornati e pagode contenenti un lago.


Da lontano, quel luogo appariva cupo e misterioso. Quella terra non apparteneva ad altri che una delle cinque grandi Sette del Dominio Meridionale… La Setta Demone di Sangue!


Al centro della decima cavità c'era un albero, per metà secco e arido, per l'altra vivo e fiorente. Aveva un aspetto bizzarro è straordinario, un tesoro prezioso per la Setta del Demone di Sangue!


Sotto l'albero sedeva a gambe incrociate una figura indistinta. Improvvisamente, la figura sollevó la testa. La sua visione aveva attraversato ogni cosa fino a raggiungere il Clan Xiao e Meng Hao.


Un sorriso apparve sul suo volto. "Allora non ti ho aiutato invano queste tre volte" mormorò. "Questo ragazzo è cresciuto senza dubbio… Sembra che là in mezzo ci sia anche Yu'er. Forse questa è la tribolazione di cui ha parlato quel Coltivatore in viola il giorno in cui è lei nata?" I tuoni risuonarono in cielo.


"Il Dao dei Cieli non è morto, non entrerò nelle gialle lande dell'oltretomba!" La figura guardò verso il cielo, e il volto emise due raggi di feroce luce rossa. Non era altri che… La figura rosso sangue che era apparsa quell'anno alla Setta dell'Affidabilità.


Era il Lord Demone rosso sangue apparso nel cielo per salvare Meng Hao dalla morte per mano di Lord Rivelazione [1].


Una luce dorata si accese nell'aria sopra il Clan Xiao. I Coltivatori nelle vicinanze rabbrividirono. Meng Hao voltò la testa, spazzando con lo sguardo l'area circostante, e posandolo infine sul Coltivatore vestito di bianco.


Non poteva essere definito che bello. Il suo corpo era coperto da una voluminosa tunica bianca, ed emanava un'aura demoniaca, ma appariva, nonostante tutto, elegante e raffinato. Fluttuava davanti a tutti, e anche se fosse stato accompagnato da un altro uomo, gli sguardi di tutti erano su di lui.


La sua bellezza, unita all'aura demoniaca, lo rendeva più affascinante persino di molte donne.


Mentre Meng Hao guardava il giovane in bianco, i loro sguardi si incontrarono. Riuscì immediatamente a percepire il desiderio di battaglia, in quegli occhi. Accanto al bellissimo figlio del Dao della Setta del Demone di Sangue vi era un Coltivatore vestito di blu. Lo sguardo di Meng Hao cadde su Sang Luo, che giaceva poco lontano avvolto dalla rete nera. Stava per lanciarsi in azione, quando il giovane vestito di bianco allungò una mano per fermarlo.


"Non sei alla sua altezza." Sorrise il giovane in bianco. "Trovo questa persona… Molto interessante." Il suo sorriso era calmo e caldo, avrebbe potuto far impallidire anche i fiori.


Il giovane in bianco fece un passo in avanti. Gli occhi di Meng Hao si strinsero. Si senti come se quel passo fosse atterrato sul suo cuore.


Un'ondata di potere esplose dal giovane in bianco, chiaramente causata dal culmine della fase finale della Stabilità della Consistenza.


"Questi sono i miei Sette Passi del Loto Demoniaco. Ciascuno di loro è indistruttibile. Abbi cura di te, compagno Daoista." Con un sorriso, il giovane in bianco si preparò per fare un altro passo. Il suo potere raggiunse un’altezza mai vista, come se il potere stesso contenesse la sua volontà. Si allargava in tutte le direzioni.


Gli occhi di Meng Hao si illuminarono. Mentre il giovane in bianco si avvicinava, una strana aura sembrava prendere forma nelle vicinanze. Si muoveva in cerchio, emanando un aroma misterioso. Era piacevole, ma poteva confondere tanto da disorientare.


Mentre il secondo passo discendeva, Meng Hao prese a tremare, e il bagliore nei suoi occhi si fece più sottile. Senza smettere di sorridere, il giovane in bianco si preparò per un terzo passo. Non appena lo fece, il potere in quell'area aumentò. Sembrava essere diventato invincibile. Non era che il terzo passo, ma per Meng Hao il tempo sembrava rallentare all'improvviso. Pareva che il mondo intero fosse stato sostituito da qualcos'altro.


NOTE:


1. Le apparizioni del Lord Demone sono nel capitolo 34 e 94.
                                


                                

