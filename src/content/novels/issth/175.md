---
title: Capitolo 175 - Li Shiqi
pubDate: 2025-03-17T11:17:34.799Z
tags:
    - issth
---


Meng Hao percepì una forte sensazione dentro di sé. Era come se l'area circostante fosse isolata da tutto il resto. Gli parve che la sua base di Coltivazione fosse sul punto di collassare per tornare al principio della fase della Stabilità della Consistenza.


Nel frattempo, nella sua mente apparve una visione incredibilmente realistica. Ritornò sul Monte Daqing, nella Provincia di Yunjie, fino alla finestra della sua stanza, illuminata dal chiarore della luna. Vide se stesso, seduto a leggere.


Meng Hao non aveva mai visto una tecnica magica del genere. Era la prima volta. I suoi occhi si strinsero.


Il giovane vestito di bianco stava per fare il quarto passo!


In quel momento, la mente di Meng Hao accelerò e apparvero altre visioni. All'improvviso capì che se il suo avversario avesse compiuto il settimo passo non sarebbe più uscito dallo stato in cui l'aveva indotto. Era il culmine, e quando l'ultimo passo fosse calato, il suo avversario avrebbe potuto esercitare una pressione così intensa da impedirgli di attaccare.


Era una pressione tanto potente da schiacciare la Stabilità della Consistenza!


"Se questa tecnica è indistruttibile, dovrò smuovere la situazione!"


Gli occhi di Meng Hao si illuminarono mentre sollevava il capo. Alzò la mano destra e puntò il dito verso la terra, che parve scuotersi. Eppure non era la terra a essere scossa, ma Meng Hao. Ovunque apparvero immagini spettrali e l'unica cosa a non avere un'immagine spettrale era Meng Hao!


"Questa è l'Ottava Maledizione, il Dito sigilla-Corpo", spiegò freddamente Meng Hao. "State attento, Compagno Daoista!". Levò la mano e puntò il dito in avanti.


Improvvisamente il corpo di Meng Hao smise di vibrare. Le immagini spettrali si sovrapposero e piombarono sul giovane vestito di bianco. Si fusero con il suo corpo e apparve un'evidente immagine spettrale del giovane stesso che quindi non poté completare il quinto passo.


La mente del giovane vibrò. Guardò Meng Hao, con gli occhi che tremavano e un'espressione solenne sul volto.


Meng Hao non attaccò. Lo scontro era più un confronto di tecniche che un duello all'ultimo sangue. Meng Hao rimase indifferente, lo sguardo calmo rivolto al giovane.


Nel tempo di un singolo respiro, il giovane vestito di bianco si era ripreso. Però ormai il potere dei suoi passi provocato dalla sovrapposizione delle figure si era dissipato, annullato da Meng Hao.


I Sette Passi del Loto Demoniaco erano un'arte che utilizzava il potere dell'impeto. Una volta rilasciato, anche i Coltivatori con un'alta base di Coltivazione avrebbero avuto difficoltà a sconfiggerlo. Sin da quando aveva iniziato a distinguersi nel mondo della Coltivazione, il giovane vestito di bianco non aveva mai incontrato qualcuno che, nella fase della Stabilità della Consistenza, potesse sopprimere i Sette Passi del Loto Demoniaco, nemmeno tra i Figli del Dao delle altre Sette e Clan.


Ma quel giorno, in quel luogo, aveva assistito a uno spettacolo senza precedenti. I suoi occhi brillarono di una luce strana mentre fissava Meng Hao. Sul volto comparve un'espressione di rispetto, provava una stima che solo potenti esperti della stessa generazione potevano sentire l'uno per l'altro.


"Ricevere senza dare qualcosa in cambio non è uno dei miei principi", disse Meng Hao freddamente. "Ho anche io un attacco da mostrarvi. Preparatevi, per favore" Sollevò la mano sinistra, usando l'unghia del pollice per aprire un taglio sul medio. Sgorgò del sangue, che tinse il dito di cremisi. Agitò la mano con un movimento casuale, ma i suoi occhi traboccavano di ferocia.


Mentre attaccava, i presenti non si accorsero di nulla di particolare, ma gli occhi del giovane vestito di bianco si strinsero immediatamente. Ai suoi occhi, ogni cosa si era improvvisamente tinta del colore del sangue. La sua espressione cambiò, mentre avvertiva una sensazione di pericolo imminente e fatale. La mano destra volò a colpire la sua borsa da trasporto. Dalla mano sorse un ramo, sul quale spuntarono tre foglie secche e tre rigogliose. Lo agitò davanti a lui.


Non si udiva un suono, ma si potevano vedere delle vaghe onde. Meng Hao sbuffò annoiato e indietreggiò di tre passi. Mentre lo faceva il suo potere diminuiva, quindi si fermò e fece un passo in avanti.


Il piede scese, come se stesse per piombare direttamente sul cuore del giovane vestito di bianco, la cui mente vacillò. Barcollò, come se fosse spinto da una forza invisibile. Indietreggiò di diversi passi, con il volto completamente esangue, nonostante il supporto fornito dal suo oggetto magico. Mentre il colore gli tornava lentamente sul volto, scoccò uno sguardo penetrante verso Meng Hao.


"Anziano, sono Li Shiqi". Il nome del giovane vestito di bianco era in realtà un nome da donna [1].  Fissò Meng Hao mentre gli chiedeva a bassa voce: "Compagno Daoista, potreste dirmi il vostro illustre nome?"


Meng Hao avvertì una strana sensazione mentre guardava il giovane vestito di bianco. C'era qualcosa che non quadrava. Ci pensò su per un attimo, poi rispose: "Meng Hao".


"Fratello Meng, l'uomo che avete imprigionato è un parente del mio Fratello più giovane. Spero possiate liberarlo. Se ha fatto qualcosa che vi ha offeso, vi porgo le mie più sentite scuse".


Meng Hao guardò il giovane vestito di blu che era in piedi vicino a Li Shiqi e che aveva lo sguardo rivolto verso Sang Luo. Meng Hao sollevò la mano destra e la rete si ritirò. Sang Luo, bianco in volto, si allontanò con tutto il potere che riusciva a usare. Meng Hao lo inseguì rapido.


"Eee? Non scappare! Meng Hao, come puoi fare una cosa del genere?" La gelatina di carne ruggì di rabbia, mentre si lanciava all'inseguimento di Sang Luo. "Non puoi farlo, è immorale! Non puoi lasciarlo andare! Non l'ho ancora salvato dalla strada della malvagità..."


Sang Luo tremava mentre si portava al fianco del Coltivatore vestito di blu. Aveva un'espressione terrorizzata sul volto mentre artigliava le vesti del fratello e fissava con orrore il cappello in avvicinamento.


Li Shiqi fissò il cappello scioccato.


La voce della gelatina di carne suonò sorpresa: "Eee? Perché mi fissi? Sei una ragazza? Per i Cieli, sembri un ragazzo, ma sei una ragazza. Strano... strano davvero. Incredibile, incredibile!" Ritornò verso Meng Hao, posandosi sul suo capo e cambiando di nuovo colore, optando per un verde brillante.


Il volto di Li Shiqi si distorse mentre fissava prima il cappello e poi Meng Hao. Tutti i sentimenti positivi di prima sembravano essere spariti.


Meng Hao aveva un sorriso caustico sul volto. Il cappello aveva reso tutto chiaro. In quel momento Meng Hao si rese conto del perché venisse chiamato Massima Irritazione.


Ignorando le espressioni di Meng Hao e Li Shiqi, iniziò a ciarlare ininterrottamente, apparentemente preparandosi a parlare per tre giorni e tre notti senza alcuna pausa. "Strano, molto strano. Sei davvero una ragazza... eh?" Perso nella sua eccitazione, la gelatina di carne sembrava aver trovato qualcosa di interessante. Il suo sguardo si perse in lontananza.


Fu in quell'esatto momento che nella Setta del Demone di Sangue, il Lord Demone tremò, mentre sedeva a gambe incrociate all'ombra dello strano albero. Immediatamente bloccò la visione, tagliando ogni collegamento con il mondo esterno.


"Maledizione!" imprecò l'indistinta immagine del lord Demone, affannato. "Come può essere apparsa quella cosa abominevole? Sua eccellenza non l'aveva eliminata? Eppure eccola lì, attaccata al corpo di un discepolo della Setta del Sigillo del Demone!


Non posso rimanere invischiato in questa cosa. Secondo le leggende fin troppi potenti esperti dei tempi antichi sono impazziti per colpa sua... però sembra debole, non può aver percepito la mia presenza..."


Nel villaggio di montagna del Clan Xiao, la gelatina di carne aveva lo sguardo perso in lontananza. Sembrò persa per un momento, dopo il quale si scosse e tornò a guardare Li Shiqi.


Li Shiqi sbuffò freddamente per poi guardare Meng Hao con rabbia. Senza dire una parola, si voltò e se ne andò. Il Coltivatore vestito di blu tossì seccamente, poi prese Sang Luo e si tramutò in un fascio di luce colorata che si allontanò nel cielo.


"Eee? Te ne vai, ragazzina? Non andartene! Non ho ancora finito di parlare..."


Il volto di Meng Hao s'incupì di nuovo. I Coltivatori lì intorno volevano andarsene. Però i loro Pilastri del Dao tremarono e non furono capaci di muoversi. Fissarono nervosamente Meng Hao.


"Da oggi in poi, non vi è permesso mettere piede nel Clan Xiao" disse freddamente Meng Hao. Agitò la manica, liberando i Coltivatori, che immediatamente si inchinarono profondamente, promettendo di obbedirgli. Poi fuggirono a gambe levata.


Quando se ne furono andati, Xiao Chang'en si avvicinò, con il volto esangue. Congiungendo le mani, s'inchinò profondamente.


"Mille grazie, benefattore!"


Tutti i membri del Clan Xiao si avvicinarono per prostrarsi ai piedi di Meng Hao. Xiao Caifeng lo fissò con sguardo vacuo per un momento, poi annuì.


Meng Hao lasciò vagare lo sguardo sul Clan Xiao. "Non posso restare,” disse gentilmente “tra pochi giorni dovrò andarmene. L’unico aiuto che posso darvi è quello che ho già fatto".


“È sufficiente" rispose Xiao Chang'en inchinandosi profondamente. "Il terrore per il nostro benefattore terrà al sicuro il Clan Xiao per decine d'anni in futuro. Una volta che un altro Coltivatore del Clan Xiao avrà raggiunto la Stabilità della Consistenza la nostra posizione sarà sicura per sempre". L'aura di morte che avvolgeva il suo corpo era diventata più intensa. Probabilmente sarebbe morto nel giro di un anno.


Meng Hao non disse nulla. Dopo un lungo momento annuì, per poi fare ritorno nella nebbia di fulmini.


Tre giorni dopo, Meng Hao decise di andarsene. Prima di partire tranciò due rovi e li lasciò nel lago Spirituale e aiutò Xiao Caifeng a legarsi a essi. In futuro sarebbero appartenuti al Clan Xiao. Xiao Caifeng lo guardò allontanarsi con un sorriso.


I suoi occhi lo seguirono mentre spariva in lontananza. Chissà quanto a lungo avrebbe serbato il suo ricordo nel cuore? Il suo sguardo si posò sul punto in cui era sparito. Dentro di sé era consapevole che non c'era alcuna possibilità che tra loro accadesse qualcosa.


Xiao Chang'en guardò Xiao Caifeng e sospirò. Immerso nella luce del sole nascente, il suo corpo sembrava ancora più debole. Stava invecchiando.


Diversi giorni dopo Meng Hao sfrecciava nel cielo, volando sul confine tra la Setta del Demone di Sangue e la Setta della Spada Solitaria. Aveva il volto cupo a causa del continuo borbottio del cappello. In tutti quei giorni non aveva smesso di parlare per un attimo.


"Una ragazza. Ahahahah! Alla fine era una ragazza. Meng Hao, non pensi che sia strano? Ehi, perché non rispondi? Non puoi fare così, è immorale. Hai combattuto contro una ragazza! Per i Cieli... Sai, sono un anziano della generazione superiore, con un forma che cambia sempre. Come puoi trattarmi così? Questo comportamento è sbagliato, assolutamente immorale..."


Gli occhi di Meng Hao erano iniettati di sangue e sul volto aveva un'espressione disperata. Non sopportava più quel continuo tormento. Le inarrestabili chiacchiere del cappello erano sufficienti a far impazzire qualcuno. Meng Hao cominciava davvero a perdere la pazienza.


Ma attaccare la gelatina di carne era inutile. Maledirla non cambiava nulla. Non poteva essere lanciata lontano. Era appiccicato a lui come la malta sulla pelliccia di un cane, attaccato per il resto della sua vita. Meng Hao non vedeva altra alternativa se non impazzire.


Avanzò stancamente. Improvvisamente i suoi occhi lampeggiarono al vedere otto fasci di luce brillante che si dirigevano verso di lui. Erano tutti Coltivatori allo stadio della Stabilità della Consistenza. I fasci erano tutti del colore del sangue. Diversi Coltivatori mantenevano un incantesimo che dava vita all'immagine indistinta di una specie di bestia del colore del sangue che fluttuava sopra di loro mentre avanzavano.


Al vedere gli otto Coltivatori, gli occhi di Meng Hao lampeggiarono mentre si rivolgeva alla gelatina di carne: "Hai detto che la tua forma cambia sempre? Non ti credo."


"Non mi credi?" urlò la gelatina, furiosa. Sembrava incapace di accettarlo. La sua dignità e il suo onore erano appena state messe in discussione!


NOTE:


Il nome di Li Shiqi in cinese è 李诗琪 lǐ shī qí – Li è un nome comune di Clan. Shi significa “poema”, Qi significa “bella giada”                                


                                



