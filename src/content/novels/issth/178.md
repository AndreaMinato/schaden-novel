---
title: Capitolo 178 - Un Vecchio Amico
pubDate: 2025-03-17T11:17:34.800Z
tags:
    - issth
---


Appena entrò nella maschera, la gelatina di carne emise un grido d'allarme.


"Q-Q-Quella è... una Bandiera dei Nove Funerali delle Fonti Gialle!! Ha già tre ruscelli! Male! Profondo male!" La gelatina di carne si avvicinò al Patriarca Li, immobile a bocca spalancata, dedicandogli uno sguardo offeso. "Vecchio, siete il male incarnato! Vi convertirò, nel nome della Giustizia! Non potete essere così, è immorale. In questo modo finirete male…"


Meng Hao tossì appena, mettendo via la maschera. Sospirò profondamente, e i suoi occhi brillarono.


"Bandiera dei Nove Funerali delle Fonti Gialle?" Perso nei suoi pensieri, era sul punto di allontanarsi in volo nella foresta, ma si fermò. Nascose la sua base di Coltivazione e serrò gli occhi.


La sua base di Coltivazione era nella fase intermedia di Stabilità della Consistenza, e lo rendeva in grado di combattere contro i Figli del Dao. Ma non aveva ragione per farlo. Il luogo in cui si trovava era la regione di confine tra la Setta del Demone di Sangue e quella della Spada Solitaria. Doveva fare molta attenzione a non farsi prendere dal panico. Non doveva dimenticarlo.


Dopo che fu passato lo spazio di dieci respiri circa, numerosi fasci di luce multicolore apparvero nel cielo sopra la sua testa. Si avvicinavano dieci Coltivatori, e ciascuno di loro stava in piedi su una spada volante. Indossavano uniformi identiche, e avevano un aspetto dignitoso. Il loro passaggio emanava il rumore di un ruggito.


Dei dieci, i tre in prima fila erano i più vistosi. Indossavano uniformi bianche e nere. Sulle loro schiene erano appese delle spade foderate. Le aure delle spade sotto i loro piedi emanavano un forte bagliore, e apparivano capaci di tagliare qualunque cosa.


Uno dei tre era un uomo dall'aspetto maestoso, sulla quarantina. Era nella fase finale di Stabilità della Consistenza, e mentre volava, i suoi capelli neri sventolavano attorno a lui, intrecciati con occasionali capelli bianchi. Alle sue spalle vi era un uomo sulla trentina, dalle labbra sottili e con un'espressione disgustata. I suoi occhi erano incurvati verso il basso, come una fenice rossa dallo sguardo freddo. Era affascinante, ma dall'aria crudele. La spada sotto i suoi piedi emetteva una forte pressione. Era nella media fase di Stabilità della Consistenza, e aveva un aspetto potente e rispettabile.


Il terzo uomo appariva sui ventotto anni. Il suo viso era ordinario, ma trasudava un'aria di giustizia. Era nella prima fase di Stabilità della Consistenza, ma qualcosa in lui appariva potente.


Quando Meng Hao si accorse di lui, la sua mente si colmò di ricordi. L'uomo dall'aspetto giusto non era altri che il suo fratello anziano della Setta dell'Affidabilità, che era stato portato via dalla Setta della Spada Solitaria.


Erano passati molti anni. Eppure, di fronte a lui c'era Chen Fan. Gli tornò in mente il giorno in cui si erano separati, sembrava far parte di un tempo molto lontano. La Setta dell'Affidabilità non c'era più, lo Stato di Zhao era scomparso. Meng Hao si chiese se anche Chen Fan fosse diventato un'altra persona [1].


Rimase in silenzio, mentre osservava il gruppo di persone. Venivano tutti dalla setta numero uno del Dominio Meridionale, la Setta della Spada Solitaria. Non c'era nulla di strano nel vederli da quelle parti. C’era un'aria di contesa tra loro e la Setta Demone di Sangue.


Meng Hao sapeva della costante contesa fra le due, nonché delle occasionali schermaglie che si verificavano di quando in quando. Proprio mentre il gruppo di persone stava per sparire in lontananza, la sua espressione cambiò, e alzò di nuovo lo sguardo verso il cielo.


Presto trovò altri dieci fasci di luce che fischiavano attraverso l'aria. Il loro passaggio emanava un forte vento che faceva tremare le foreste sulle montagne sotto di loro. Ma sopra il gruppo dei dieci viene una manciata di enormi creature, che volavano assieme a loro.


I dieci nuovi Coltivatori avevano espressioni cupe, colme di morte. La voglia di uccidere circolava tra di loro e alle bestie sopra di loro, che sembravano trarne nutrimento. Le bestie ruggivano e ululavano.


Quelli erano discepoli della Setta del Demone di Sangue. Passarono sopra la sua testa a incredibile velocità. Sembrava che stessero inseguendo i Coltivatori dell'altra Setta.


Mentre sparivano oltre l'orizzonte, Meng Hao emerse dalla foresta. Guardò verso la direzione dove erano scomparsi i Coltivatori. Anziché volargli dietro, rimase a terra, nascosto dagli alberi.


Attraversò rapidamente la foresta, e dopo poco tempo cominciò a udire delle esplosioni. Accelerò. Non passò molto prima che si accorgesse dei venti Coltivatori che si scontravano in una feroce battaglia. I refoli della loro magia si allargavano attraverso l'aria.


Per i membri della Setta della Spada Solitaria, bastava una sola spada per causare la morte di qualcuno. La magia dei discepoli della Setta del Demone di Sangue era invece molto variabile. Usavano un'infinita varietà di tecniche. Le bestie fantasma che controllavano possedevano una forza straordinaria. C'è n'erano solo tre, ma la loro violenza era tale da rendere impossibile raggiungerle.


Non c'erano esperti della Formazione del Nucleo in nessuno dei due gruppi. Il più forte tra di loro era nella fase dello Pseudo Nucleo. Tutti gli altri erano alla Stabilità della Consistenza. Combattevano con furia selvaggia, circondati da una luce rosso sangue. Meng Hao vide alcuni di loro morire. In quel momento, la Setta del Demone di Sangue sembrava essere in vantaggio. Improvvisamente però gli occhi del Coltivatore dello Pseudo Nucleo della Setta della Spada Solitaria brillarono di una luce fredda.


"Incantesimo della Spada Solitaria!" gridò. I discepoli della Setta della Spada Solitaria, incluso Chen Fan, volarono verso di lui. Le loro spade brillavano alla luce del sole. Si sollevarono in aria, si incontrarono in un punto, e si fusero insieme in un'unica spada gigantesca, lunga quasi trecento metri. La spada si lanciò in avanti, verso le tre bestie fantasma.


Un'esplosione risuonò in ogni direzione. Le bestie fantasma tremavano e ruggivano, poi, una per una, si disintegrarono nel nulla. La gigantesca spada si trasformò in centinaia di fasci luminosi, che si gettarono sui discepoli avversari restanti, e verso terra, dove si trovava Meng Hao.


Il giovane aggrottò la fronte, e si sollevò in aria. Scosse la mano destra, sollevando un forte vento. I fasci di luce che si avvicinavano esplosero in mille pezzi.


Il rumore bastò ad attrarre l'attenzione dei Coltivatori della Spada Solitaria. Soprattutto l'uomo dall'aspetto crudele della media fase di Stabilità della Consistenza, i cui occhi irradiavano uno sguardo glaciale. Il fascio di luce che stava per colpire Meng Hao era appena sfuggito al suo controllo.


"I nostri nemici della Setta del Demone di Sangue architettano piani malvagi," disse freddamente il giovane. "Fratelli Giovani, ascoltate il mio comando. Mettetelo a tacere!" Non sembrava interessato a verificare la sua identità. Il suo aspetto era sufficiente per giudicarlo.


Appena le parole lasciarono la sua bocca, l'uomo della fase finale della Stabilità della Consistenza sulla quarantina si accigliò. Tuttavia non intervenne. Gli occhi degli altri Coltivatori erano glaciali mentre si scagliavano verso Meng Hao.


Tuttavia, in quel momento, anche Chen Fan si accorse di Meng Hao. I suoi occhi si colmarono di gioia.


"Fermi!" gridò, lanciandosi in avanti con tutta la velocità della prima fase di Stabilità della Consistenza. Superó gli altri, volando direttamente verso Meng Hao. "Questo è il mio Fratello Giovane!" gridò eccitato. "Fermatevi tutti quanti!"


La sua espressione era colma di gioia, quasi ipnotica, mentre guardava Meng Hao ripensava al passato.


Anche Meng Hao guardò verso di lui, e sorrise. L'espressione e le parole di Chen Fan erano colme di sincerità, ed ora era certo che non fosse cambiato. Era la stessa persona di sette o otto anni prima.


Meng Hao prese un profondo respiro e parlo, "Salute, Fratello Anziano." Giunse le mani e si inchinò profondamente.


Chen Fan rise. Era diverso d’aspetto, ma la sua personalità era la stessa. Fece un passo avanti per abbracciare Meng Hao.


"Giovane Fratello Chen," disse l'uomo dall'aria crudele con un sorriso ipocrita. "Come mai non ho mai visto questo tuo Giovane Fratello? Non sapevo che la Setta della Spada Solitaria avesse un discepolo come questo." C'era un'accusa sinistra nella sua voce.


Chen Fan aggrottò la fronte, parandosi davanti a Meng Hao in modo protettivo. "Fratello Anziano Zhou, non è un discepolo della Setta della Spada Solitaria. Era il mio Fratello Giovane di quando stavo nella Setta dell'Affidabilità."


Meng Hao non disse nulla, e la sua espressione non cambiò. Voleva vedere in che modo Chen Fan avrebbe gestito la situazione.


"Dunque è un discepolo di una Setta piccola e poco rilevante," disse Zhou, con voce sinistra, eppure seducente allo stesso tempo. "Gente come lui di solito non ha alcun impatto su di noi. Eppure lui è qua e ci spia. Deve prendersi le sue responsabilità!"


I discepoli che li circondavano si scambiarono degli sguardi, poi arretrarono in silenzio. Era chiaro che non era la prima volta che assistevano a un conflitto tra Zhou e Chen Fan.


"Responsabilità?" disse freddamente Chen Fan. I suoi occhi erano freddi mentre si ergeva di fronte a Meng Hao."Zhou Shanyue [2], vorrei sapere, in che modo esattamente vi aspettate che il mio Giovane Fratello si prenda le sue responsabilità? Finché sono qui, chi di voi osa causargli problemi?!" Colpì la propria borsa, e apparve una piccola lama grande quanto una mano. Si mosse in volo attorno alla sua testa, in cerchio.


L'espressione di Meng Hao si fece sorpresa nel momento in cui vide la lama apparire, e così fecero anche i volti dei Coltivatori che li circondavano. Persino l'uomo alla fase dello Pseudo Nucleo sobbalzò.


Il volto di Zhou Shanyue si fece improvvisamente atterrito. Uno sguardo geloso apparve nei suoi occhi. Ma il cuore era colmo di terrore.


La lama emanava il terribile potere della Formazione del Nucleo!


"Attendo la vostra risposta, Zhou Shanyue," disse con calma Chen Fan.


NOTE:


1. Ci sono diversi capitoli in cui Chen Fan appare. Il più importante è il numero 34, in cui lui e Meng Hao diventano amici.


2. Il nome di Zhou Shanyue in cinese è 周山岳 zhōu shān yuè – Zhou è un nome comune di Clan. Shan significa: “montagna” così come Yue.
                                        



