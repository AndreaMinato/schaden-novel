---
title: Capitolo 181 - Incontrare il proprio simile, il Generale incontra il Genio
pubDate: 2025-03-17T11:17:34.800Z
tags:
    - issth
---


La figura di Chen Fan comparve mentre pronunciava quelle parole. Atterrò davanti a Meng Hao, lanciando un’occhiataccia all'uomo chiamato Li, che lo fissò di rimando con una brutta espressione e concentrandosi sul pugnale nero volante.


“Pensi davvero di poterlo proteggere per sempre?" disse con uno sbuffo freddo e il volto pieno di disprezzo mentre guardava Meng Hao. “Non combinerà mai nulla continuando a nascondersi dietro ad altri. Non oltrepasserà la fase intermedia della Stabilità della Consistenza!”


“Fin quando ci sarò, non ti permetterò di torcere un solo capello del mio piccolo Fratello Giovane!” disse Chen Fan con voce calma, ma abbastanza dura da risultare risoluto e deciso.


Li lanciò uno sguardo truce e pieno d’odio a Meng Hao, il suo disprezzo continuava ad aumentare. “Se non fosse per il tuo Fratello Anziano, ti ucciderei con un cenno della mano. Vediamo per quanto ancora riuscirai a nasconderti!” Si girò con uno scatto della manica e scomparve in lontananza.


Meng Hao sospirò guardandolo andare via. Ovviamente aveva decifrato l’espressione dell’uomo, ma non poteva farci niente. Annientarlo sarebbe stato semplice, ma per ben due volte Chen Fan l’aveva protetto, rendendo impossibile iniziare una battaglia.


Chen Fan si girò a guardare Meng Hao, che gli restituì un sorriso sardonico.


Naturalmente Chen Fan fraintese la mimica di Meng Hao. “Non preoccuparti, piccolo Fratello Giovane,” disse confortandolo. “Quel Li vale nulla. Con la mia presenza, non ti infastidirà oltre.” Dalla sua espressione trapelava preoccupazione, lasciando Meng Hao senza parole. “Sfortunatamente il Maestro è andato in meditazione isolata il mese passato e sembra non ne uscirà per qualche altro mese. In ogni caso gli ho lasciato un messaggio. Lo riceverà non appena farà ritorno.


Dopo essere tornati dal Clan Song potrai unirti alla Setta della Spada Solitaria ufficialmente. Così quel Li non oserà provocarti. Sebbene, nel frattempo, dovresti essere un po’ più attento. Beh, sarò comunque al tuo fianco, quindi non importa.”


Chen Fan scaldò il cuore di Meng Hao. “Grazie mille, Fratello Anziano,” disse, serrando le mani ed inchinandosi.


“Cosa c’è da ringraziare? Non essere così cortese! Vieni, vieni. Accendiamo delle candele e parliamo tutta la notte.” E rise di buon gusto mentre spingeva Meng Hao in casa. Una volta dentro colpì la borsa da trasporto estraendo due giare di alcol.


“Il tuo Fratello Anziano non ha molto da offrire qui. Però, quando sono andato dal Maestro ho preso queste due giare di Vino di Spada. È abbastanza buono, mi è davvero iniziato a piacere durante gli ultimi anni.” Diede un barattolo a Meng Hao, aprì il proprio e prese una sorsata.


Meng Hao accettò la giara e bevve. Il suo viso divenne immediatamente un po’ rosso e il corpo si fece caldo e secco di colpo. Iniziò a sudare ovunque. Inspirò profondamente e lentamente espirò.


Sentì come se il suo corpo si fosse appena dissolto. Sudando, continuò ad inspirare ed espirare. Gli occhi sembrarono luccicare un po’ più allegramente. Guardò Chen Fan.


“Che alcol è questo?”


“E’ il Maestro in persona a farlo fermentare. Heh heh. Dai, bevi. Quest’alcol è molto adatto per i Coltivatori, specialmente per quelli nel grado della Stabilità della Consistenza. È comparabile all'elisir medicinale!” Sorrise e bevve ancora. “Bevo questa roba continuamente. Oh, comunque, piccolo Fratello Giovane, ho notato che la tua base di Coltivazione ha raggiunto la fase intermedia della Stabilità della Consistenza. Non dimenticare, noi Coltivatori stiamo costruendo delle montagne; devi formare delle fondamenta stabili.” Le sue parole oneste attirarono l’attenzione di Meng Hao, che poggiò il barattolo per ascoltarlo solerte. Occasionalmente annuiva con la testa per concordare. “Non avere fretta di superare i vari stadi, così trascurerai le tue basi”.


“Prendi me per esempio. Avrei potuto creare il mio quarto Pilastro del Dao ed entrare nella fase intermedia della Stabilità di Consistenza l’anno scorso. Ma il Maestro non lo permise. Dice sempre che creare Pilastri del Dao è come trasformare alberi in barche: non si può tornare indietro. La miglior cosa da fare è lasciarsi trasportare, e esercitarsi con cautela. Creare il quarto Pilastro del Dao non è tanto importante quanto rifinire il terzo. Una volta completo, allora, il quarto Pilastro del Dao può essere creato adeguatamente.”


“Un’altra cosa,” disse Chen Fan, sembrando estremamente serio. “Durante il corso della nostra Coltivazione, siamo costretti a scontrarci con gli altri Coltivatori. Ma non puoi risolvere tutti i tuoi problemi uccidendo! Devi capire che, nonostante tu stia parlando di tecniche magiche o oggetti magici, questi sono tutti modi per proteggere il Dao! Sono una protezione, non il Dao!”


“Cos’è il Dao? La mia base di coltivazione non è abbastanza elevata, quindi, forse, non dovrei nemmeno parlarne. Ma il Maestro mi ha detto che sebbene nemmeno lui riesca a comprenderlo davvero, c’è una cosa che non può essere dimenticata: uccidere e le tecniche magiche servono solo come difesa!”


“Non lasciare che il tuo Dao sia sopraffatto dall'assassinio. Devi ascoltare il tuo cuore e seguire la tua morale.” Chen Fan esaminò Meng Hao. “Sai, pare che tu abbia un’aura omicida piuttosto forte.”


Anche se le parole uscivano dalla sua bocca, si udì un’altra voce, proveniente dalla borsa del Cosmo di Meng Hao.


“Giusto! Giusto! Ho detto che l’aura omicida di questo bambino era troppo forte. Hai ragione. Davvero, ha senso. Le tue parole sono così corrette!” La comparsa della voce così inaspettata lasciò Chen Fan esterrefatto.


Il viso di Meng Hao si fece scuro. Prima che potesse dire nulla, un bagliore colorato uscì dalla sua borsa del Cosmo che si trasformò in un pappagallo. Batté le sue ali volando nella stanza.


Il pappagallo di carne gelatinosa che precedentemente era dentro la maschera color sangue, riprendeva il Patriarca del Can Li. Adesso stava volando in cerchio nella stanza per atterrare sulla spalla di Meng Hao.


“Cos'è quello…?” esclamò Chen Fan, ancora scioccato.


“Me ne sono appropriato, ma poi ho scoperto di non potermene liberare…” rispose Meng Hao. Prima che potesse terminare il pappagallo di carne gelatinosa lo interruppe.


“Figliolo, non potresti essere più corretto,” disse il pappagallo, squadrando energicamente Chen Fan. “L’aura omicida di Meng Hao è troppo potente. E’ sbagliato! Immorale! Dai, dai, discutiamo di qualcosa. Penso mi piacerai.”


Meng Hao prese un respiro profondo e guardò a Chen Fan con comprensione Poteva solo immaginare le torture a cui Chen Fan stava per andare incontro da un momento all'altro.


“Quindi tu sei la creatura dello Spirito del mio piccolo Fratello Giovane,” disse Chen Fan, guardando incuriosito il pappagallo sulla spalla di Meng Hao. “Piacere di conoscerti, signore. Sarei lieto di parlare di qualsiasi cosa con te.”


Vedendo il barlume negli occhi di Chen Fan, Meng Hao sospirò tra sé e sé. Non c’era nulla che potesse fare per salvarlo… ma non poteva starsene con le mani in mano.


“Fratello Anziano, questo uccello…”


“Fratello Giovane, ti sei espresso male,” disse Chen Fan seriamente. “Questo non è un uccello, è un pappagallo. E sa parlare! Puoi vedere dai suoi occhi quanto sia intelligente. È uno Spirito! Devi averne buona cura.


La gelatina di carne sembrò sul punto di piangere dopo aver sentito le parole di Chen Fan. Sembrava che finalmente avesse incontrato uno spirito affine.


“Hai così ragione. Le tue parole hanno senso. Perché non ho incontrato prima te? Aiiii. Non c’è bisogno di tirare fuori quell'argomento. Ora, perché non parliamo del significato della vita?”


“Il significato della vita? Okay!” disse Chen Fan tutto emozionato. “Ho sempre desiderato avere una conversazione sul significato della vita. Ma per ragioni a me ignote il mio Maestro è sempre in meditazione isolata. Di fatti, anche i miei fratelli Anziani e Giovani lo sono sempre. Avevo pensato di parlare con il mio fratello Giovane stanotte, ma se vuoi unirti, prego, fai pure!”


“Una conversazione sul significato della vita deve essere strutturata, però. Per esempio… perché non parliamo del tempo di stamattina? Solo una persona davvero istruita sa parlare del tempo…”


“Huh? Il tempo? Beh… okay. Penso che il tempo sia stato eccellente stamattina. Ma sai, penso sia meglio discutere dell’aura omicida che scaturisce dal mio piccolo fratello Giovane.”


“Eee? Concordo in pieno con quanto hai detto. Hai assolutamente ragione, le tue parole hanno davvero molto senso. Ho sempre detto che che il maltempo può influenzare negativamente l’umore. Cioè, cioè, non pensi che abbia ragione…?”


“Beh, questa è la prima volta che sento una cosa del genere,” disse Chen Fan. “Ma ha senso. Mi ricordo di una giornata, qualche anno fa, in cui il cielo era davvero nuvoloso e la mia Coltivazione non andò bene. Rimasi irrequieto per tutta la giornata. Si, penso che quello che hai appena detto abbia davvero molto senso.”


“Molto senso? Pensi che io abbia ragione?! Cielo! Cielo! In questa vita, e quella antecedente e in quelle precedenti non ho mai incontrato nessuno che abbia detto una cosa simile. Pensi che abbia ragione…” Il pappagallo di carne gelatinosa iniziò a tremare per l’emozione. Volò sulla spalla di Meng Hao per stare di fronte a Chen Fan.


I loro discorsi divennero un ronzio alle orecchie di Meng Hao mentre li guardava confuso. Gli occhi di Chen Fan e del pappagallo iniziarono a risplendere. Avevano entrambi incontrato il proprio spirito affine e, mentre parlavano, divenne palese l’inizio di una sorta di competizione.


Meng Hao rabbrividì improvvisamente e indietreggiò.


Si mosse il più lontano possibile, in un angolo distante dell’edificio, dove si sedette a gambe incrociate per meditare. Aveva paura che se avesse continuato ad ascoltare si sarebbe annoiato troppo. Lo strepitio dell’uccello era già abbastanza, ma ora…


Mentre Meng Hao guardava Chen Fan e il pappagallo di carne gelatinosa, un pensiero gli affiorò in mente: “Incontrare il proprio simile, il Generale incontra il Genio…”


Il tempo passò e Meng Hao fece del suo meglio per ignorare il suono della conversazione. Dopo due ore, finalmente, aprì gli occhi. Aveva pensato che il loro dialogo fosse giunto al termine ma, quando sbirciò, scoprì che in realtà erano impegnati in una discussione animata.


“Giusto? Dimmi, ho ragione o no…?”


“Hai pienamente ragione. Anzi, ciò mi fa pensare a quel giorno l’anno scorso quando…”


“Certamente! È quello che ho detto prima! Giusto, non dovevamo parlare del significato della vita? Pensa: dopo aver finito di parlare del tempo di questa mattina, possiamo parlare della luce del sole di mezzogiorno…”


“Buona idea. Mettiamo da parte il significato della vita per la fine della discussione. La cosa migliore sarebbe aspettare fino al crepuscolo. Il momento perfetto per parlarne è al tramonto.


Le voci ronzavan] nelle orecchie di Meng Hao. Fissava con sguardo assente il viso emozionato di Chen Fan e l’equamente entusiasta pappagallo di carne gelatinosa. Un uomo, un uccello – i loro occhi sprizzavano aspettativa… Ciò causò un brivido in Meng Hao che chiuse di nuovo gli occhi per meditare, temendo di venire coinvolto.


Il tempo passava lentamente…
                                
                



