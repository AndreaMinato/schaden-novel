---
title: Capitolo 182 – C'è Sempre un Uccello Là Fuori Migliore di Te
pubDate: 2025-03-17T11:17:34.801Z
tags:
    - issth
---


L'alba... Meng Hao aprì gli occhi, poi li richiuse immediatamente.


“Che buon amico! Nel corso di molte vite passate ho avuto solo me stesso con cui parlare. Non avevo mai realizzato quanto fosse noioso parlare da solo... E non ho mai compreso perché tutti mi odiassero così tanto. Mi chiamano perfino Massima Irritazione...”


“Giusto! Io non ho avuto una discussione come questa per tutto il tempo in cui sono stato nella Setta della Spada Solitaria.”


“Vieni vieni, ora che abbiamo finito di parlare del Sole di mezzogiorno, parliamo un poco del pomeriggio...”


Tarda mattinata... La luce del giorno filtrava nella casa. Meng Hao aprì gli occhi e fissò con sguardo assente Chen Fan e la gelatina. Sospirò e continuò a meditare.


“Lasciami dire che sono stanco dei pomeriggi. Mi ricordo il pomeriggio di un anno quando io...”


“Hai ragione! È lo stesso per me. Ma l'unica cosa che posso fare in quelle occasioni è digrignare i denti...”


Altre ore passarono e presto fu pomeriggio. Meng Hao aprì gli occhi alcune volte, ma tutto ciò che poteva fare era ridere amaramente e chiuderli di nuovo.


Chen Fan e la gelatina avevano parlato tutta la notte e la mattinata. Uno uomo, uno uccello, virtualmente instancabili e, in effetti, di buon umore.


Meng Hao non poteva che ammirare il Fratello Anziano Chen. Sembrava essere il perfetto compagno per la gelatina.


Meng Hao sedeva quietamente. Voleva alzarsi ma era preoccupato che Chen Fan e la gelatina lo trascinassero nella loro conversazione. Prese un respiro profondo e poi chiuse gli occhi, pretendendo di non sentire nulla di ciò che dicevano.


Alla fine il Sole iniziò a tramontare...


“I tramonti sono ciò che amo di più. Ogni volta che guardo il Sole al tramonto penso a quando ero solo una piccola gelatina, io...”


“Il tramonto è di una bellezza incommensurabile. Sai, davvero non ti rendi conto di quanto sia difficile praticare la Coltivazione. Oh, questo mi ricorda che negli anni ho collezionato un migliaio di differenti storie sul tramonto. Voglio davvero raccontartele tutte. Vieni vieni. Comincerò dalla prima...”


Il Sole era tramontato e la sera era passata. Presto fu di nuovo notte. Uno uomo, uno uccello, chiacchierarono senza sosta per un giorno e una notte. Parlavano, non sembrando minimamente stanchi. Quando giunse la mezzanotte sembrò finalmente che Chen Fan non fosse più in grado di continuare.


“Umm, perché non ci riposiamo un pochettino?”


“Neanche per idea! Non ho molte occasioni di avere una discussione così piacevole e ancora non abbiamo parlato del significato della vita. Ah, il significato della vita. Che magnifico comesichiama fiore. Oh, giusto. Dimenticavo. Prima di parlare del significato della vita, dobbiamo parlare del chiaro di luna...”


“Uh... Va bene. In realtà ho più di tremila storie sul chiaro di luna...”


“Eee? Anch'io ho qualche storia! In effetti, ne ho diecimila. Tu vai per primo e poi io.”


Meng Hao era praticamente al limite del collasso. Gli occhi erano iniettati di sangue e ansimava mentre si sforzava di calmarsi e riprendere la meditazione.


La notte passò lentamente, fuori tutto era quieto. Ma dentro alla stanza, un uomo e un uccello avevano raggiunto il picco della loro conversazione. Ancora una volta, la luce del primo mattino si fece strada nella casa. Il volto di Chen Fan era stanco e aveva gli occhi arrossati.


“Riposiamo un poco... io... io ho dei piani per oggi...”


“Neanche per idea! Non ho ancora finito. Ancora non abbiamo parlato del significato della vita. Ora che ho finito con le mie diecimila storie sul chiaro di luna possiamo continuare la nostra discussione.”


La mattina passò e presto fu mezzogiorno, poi un altro tramonto. L'espressione di Chen Fan era spenta e fissava il pappagallo e il suo incessante torrente di parole. Uno sguardo di ammirazione cresceva lentamente nei suoi occhi.


“Ora che abbiamo messo per bene le fondamenta della conversazione, possiamo finalmente discutere del significato della vita. Eee...? Fuori è buio. Mi sono appena ricordato che quando parlavamo del tramonto ho dimenticato di menzionare trentamila racconti. Non va bene! Non ho spesso di queste occasioni. Ho bisogno di raccontarti quelle storie...” La gelatina si schiarì la gola alcune volte e poi ricominciò a parlare.


Passarono alcune ore, finché la pazienza e la loquacità di Chen Fan si esaurirono. “Io... davvero ho dei piani...” disse Chen Fan alzandosi improvvisamente.


Il suo corpo ondeggiò un pochino avanti e indietro, poi fece alcuni passi all'indietro, il volto prosciugato del sangue. Meng Hao aprì gli occhi e guardo Chen Fan ammirato. Aveva chiacchierato senza sosta per due giorni e due notti...


“Giovane Fratello, io ho dei piani, perciò sto per uscire. Um... sarò di ritorno in alcuni giorni...” Il suo viso era pallido e appariva stordito. A questo punto non guardava la gelatina con ammirazione, ma piuttosto, con paura.


Aveva sempre pensato di se stesso come di uno che sapesse parlare, ma ora realizzava quanto fosse in errore. Lì esisteva un uccello che poteva sorpassare perfino lui! Senza aspettare la risposta di Meng Hao, Chen Fan aprì la porta e scappò.


“Fratello Anziano” Meng Hao gli parlo dietro, “penso tu abbia un'affinità con questo pappagallo parlante, perché non lo porti con te...”


Chen Fan vacillò all'improvviso e il volto gli si contorse. Senza un istante di esitazione il suo corpo si trasformò in un raggio di luce che scomparve in lontananza.


“Che buon compare” disse il pappagallo di gelatina, sospirando con emozione. “Mi piace davvero questo tuo Fratello Anziano Chen. Per anni non ho incontrato qualcuno che potesse sostenere una conversazione così lunga con me. Eee? Non abbiamo mai discusso del significato della vita!”


A Meng Hao si rizzarono improvvisamente i capelli in testa. Essere capace di provocare una tale reazione da parte del Fratello Anziano Chen dimostrava quanto fosse potente questa gelatina. Un tale potere si era visto raramente nel mondo.


“È un peccato che non abbia potuto finire” disse scontento la gelatina. “Avevo appena iniziato a scaldarmi. Ora è tutto finito?” Parlando a vanvera volò sulla spalla di Meng Hao. “Perché non chiacchieri un po' con me, mi sento un pochino solo...”


Meng Hao divenne pallido e prese un profondo respiro. Forzò un sorriso ironico, e la sua mente cominciò a girare, cercando di farsi venire un’idea.


“Penso tu abbia dimenticato qualcuno” disse.


“Chi? Chi? Chi? Chi ho dimenticato? Come potrei aver dimenticato qualcuno?” Datagli la possibilità di avere una conversazione, la gelatina l’avrebbe afferrata immediatamente.


“Ti sei dimenticato del vecchio nella maschera!” disse in fretta Meng Hao. “Non l'hai ancora redento dalla via della perdizione.”


“Eee? Giusto! Quel vecchio non era male davvero. Ma hai ragione. Ho bisogno di farci quattro chiacchiere.” Col volto splendente d'anticipazione, il pappagallo di gelatina brillò, scomparendo all'istante nella borsa del Cosmo di Meng Hao.


Poté a malapena sentire il triste e acuto grido del Patriarca del Clan Li quando la gelatina entrò nella maschera. Non aveva mai sentito prima un tale grido provenire da quell'uomo.


Meng Hao si lasciò a un lungo sospiro e si sedette per terra, ridendo amaramente. Guardò al chiaro di luna all'esterno e sospirò di nuovo, chiedendosi cosa sarebbe stato della sua vita nei giorni a venire. Avere costantemente con se la gelatina era un pensiero spaventoso.


“Deve esserci un modo di controllarlo. Quella dannata gelatina...” Meng Hao digrignò i denti e gli occhi luccicarono vivacemente. “Il suo vecchio nemico... lo specchio di rame... il pappagallo...” Gli occhi gli luccicarono ancora più forte quando pensò alla Formazione del Nucleo. Le sue aspettative raggiunsero nuove vette.


Tre giorni passarono in un lampo, durante questo periodo Chen Fan non tornò mai. Ovviamente era così terrorizzato dalla gelatina di Meng Hao che non osava tornare. Se l'avesse fatto, il pappagallo di gelatina avrebbe potuto coinvolgerlo in un'altra conversazione.


Fu al quarto giorno che fece il suo cauto rientro. Aprì la porta della stanza, poi immediatamente si ritrasse di diversi passi; quando vide che non c'era nessun pappagallo sulla spalla di Meng Hao si guardò attorno nella stanza e si lasciò scappare un sospiro.


Meng Hao poté inviargli solo un sorriso ironico. Cos'altro avrebbe potuto dire?


Chen Fan rimase nervosamente fuori dalla stanza. “Quel... Giovane Fratello, se... se ne è andato?” Appariva molto nervoso.


“Praticamente...” rispose, alzandosi e uscendo.


Chen Fan fece un lungo sospiro e guardò Meng Hao con un sorriso forzato.


“Giovane Fratello, quel tuo pappagallo è... Wow, che pennuto. Lo ammiro veramente. Bene, non c'è davvero bisogno di parlare di lui. Restano ancora pochi giorni prima del banchetto del Clan Song. Ho già preparato tutto, quando verrà il momento possiamo teletrasportarci direttamente lì. Oggi, perché non lasci che ti mostri un po' della Setta della Spada Solitaria? Dopotutto, quando torneremo dal Clan Song, questa sarà la tua Setta, perciò dovresti cominciare a conoscerla.” Afferrò una manica di Meng Hao e lo sospinse fuori dal cortile.


L'espressione di Meng Hao era quella di sempre, ma nella sua mente apparve una mappa del Dominio Meridionale. Il Clan Song si trovava relativamente vicino alla Setta del Fato Viola. Per quanto riguardava la Setta della Spada Solitaria, Meng Hao ci aveva pensato molto durante i giorni trascorsi ed era finalmente giunto ad una conclusione. Aveva deciso di non approfittare dell'offerta di Chen Fan di unirsi alla Setta della Spada Solitaria.


Voleva ancora trovare un modo di travestirsi e unirsi alla Setta del Fato Viola. Voleva imparare il Qi Viola dell'Est e anche l'alchimia. E voleva anche trovare un modo di far disperdere il veleno dal Demone Gran Maestro degli Elisir.


E per quanto riguardava la Setta della Spada Solitaria, Meng Hao non credeva che il maestro di Chen Fan fosse in grado di aiutarlo a disperdere il veleno. Aveva bisogno dell'aiuto di qualcuno, non allo stadio dell'Anima Nascente, ma a quello della Recisione dello Spirito!


Meng Hao era certo di questo. Tuttavia, Chen Fan era così caloroso e ospitale che non sentiva fosse appropriato dirglielo direttamente. Rispetto al Clan Song, Meng Hao voleva molto andare a vederlo; tuttavia, era ancora esitante a causa delle sue preoccupazione riguardo la Setta del Setaccio Nero.


“Ho bisogno di trovare un modo di entrare in contatto con Han Bei...” pensò. “Lei dovrebbe essere in grado di dirmi come è andata a finire con la Setta del Setaccio Nero.” Strofinò la borsa da trasporto e un freddo sorriso gli increspò le labbra. Lì dentro vi era un pezzo di giada che poteva usare per tenere Han Bei al suo posto.


Seguì Chen Fan in giro per la Setta della Spada Solitaria. Gli edifici allineati lungo i sentieri serpeggiati e i ruscelli scorrevano qui e là. L'intero posto appariva al contempo imponente e raffinato.


I due chiacchieravano mentre passeggiavano e presto fu mezzogiorno. Alla fine raggiunsero una grande struttura circolare che era piena di centinaia di energetici discepoli della Setta.


“Questa è l'Arena dei Combattimenti” spiegò Chen Fan, “dove i discepoli della Setta della Spada Solitaria possono combattersi l'un l'altro. Si può ferire, ma non uccidere. Ci sono dure punizioni per chiunque infranga le regole.”


Meng Hao la guardò ed era sul punto di andarsene, quando improvvisamente gli si aggrottarono le sopracciglia. Una voce sinistra risuonò all'improvviso.


“Gli ospiti possono combattere nell'Arena dei Combattimenti per scambiare tecniche con i discepoli della nostra Setta. Io, Li, entrerò nell'arena. Mi piacerebbe invitare questo ospite straniero... a duellare con me, se ne ha il fegato!” Non era nessun altro se non l'uomo di mezza età di nome Li. Un sorriso ipocrita gli copriva il volto mentre usciva lentamente dalla folla, guardando Meng Hao con scherno.


“Ti nasconderai nuovamente dietro al tuo Fratello Anziano? Sei capace di fare anche un solo attacco, tu, perdente buono a nulla? Se non osi combattere, allora è meglio se non mi incontri di nuovo in futuro.”


Gli occhi di tutti si posarono su Meng Hao e Chen Fan.


                



