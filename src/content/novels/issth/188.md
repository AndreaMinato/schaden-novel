---
title: Capitolo 188 - Il Vero Amore non ha Prezzo
pubDate: 2025-03-17T11:17:34.803Z
tags:
    - issth
---


Li Fugui detestava Wang Tengfei, E non gliel'avrebbe mai fatta a passare liscia. Di solito, che si trovassero dentro o fuori dalla setta, diceva sempre cose sarcastiche su di lui. Questo bastava a rendere Wang Tengfei furioso, ma non c'era nulla che potesse fare. Offendere Li Fugui non era un'opzione. Il loro odio non era che una sciocca questione della giovane generazione. Inoltre, Li Fugui era troppo importante per la Setta del Gelo Dorato. La differenza di importanza tra l'uno nella Setta e l'altro nel Clan Wang, era impossibile da misurarsi.


Ciccio si arrampicò sul tavolo, mettendo in imbarazzo tutti i compagni di Setta, che non poterono fare altro che restare a guardare, tossendo di vergogna, mentre il ragazzino gridava, "Ah, il vero amore! Compagni Daoisti, potrei non vedere qualcosa del genere? È senza dubbio vero amore. Come potrei io, Li Fugui, fare qualcosa per separare una coppia così affettuosa? Lo farei mai, solo per il mio amico buono a nulla Wang Tengfei? Disturberei una scena di vero amore? Mai! Non potrei mai fare una cosa del genere! C'è un detto, fra noi, che racconta di un amore in grado di trascendere una cosa o l’altra, non ricordo. Me ne hanno parlato, una volta. Me ne ha parlato il migliore amico che abbia mai avuto la persona che più di tutte al mondo io ammiro. Mi ha detto che l'amore è la cosa che al mondo vale di più, anche più di milioni di Pietre dello Spirito!" Mentre parlava, lasciava intravedere due mascelle costellate di denti incredibilmente grandi. Verso la fine, la sua voce si incrinò e si fece più acuta.


A quella vista, i membri del Clan Song cominciarono a sorridere in modo imbarazzato, e i Coltivatori della Setta del Demone di Sangue guardarono Ciccio con strane espressioni. Li Shiqi si accigliò, ma non disse nulla. Anche Wang Youcai rimase in silenzio, ma un sorriso appena accennato apparve sul suo volto.


"Dunque," proseguì Ciccio sempre più eccitato, "Ho fatto finta di non averli nemmeno visti. Eppure, avevo la sensazione che Wang Tengfei non fosse altro che un inutile Nessuno. E come se non bastasse, è completamente privo di vergogna. Chiunque potrebbe vedere che si tratta di vero amore. Se fossi al suo posto sorriderei e cederei senza indugio la bellezza. Quello sconosciuto Coltivatore, sia per l'aspetto fisico che per base di Coltivazione, per qualunque cosa, è chiaramente ben oltre Wang Tengfei. Tristemente…"


Improvvisamente si udì un urlo infuriato.


"LI FUGUI!!! " Un desiderio sfrenato di uccidere ribolliva in Wang Tengfei mentre si staccava dal gruppo e fluttuava a mezz'aria. Tutto il corpo assomigliava a una spada affilatissima, pronta per tagliarlo in due. Ma prima ancora che potesse avvicinarsi, i discepoli della Setta del Gelo Dorato alle sue spalle si lanciarono in avanti con incredibile rapidità. Uno di loro, un uomo magro, ma robusto, strinse la mano in un pugno e lo sollevò in aria. Dei filamenti di energia si allargarono in ogni direzione, un poderoso boato riempì l'aria. Il volto di Wang Tengfei tremò.


Wang Xifan si lanciò in avanti come un felino, e in un istante fu di fronte a Wang Tengfei, sporgendo in avanti entrambe le mani.


Un'esplosione risuonò. Il volto di Wang Xifan impallidì mentre afferrava Wang Tengfei e arretrava. Si voltò all'indietro più volte, squadrando con crudeltà il grosso uomo della Setta del Gelo Dorato.


"Compagni di Clan, per favore, comportatevi con dignità," disse con freddezza l'omaccione. Il potere della sua base di Coltivazione alla fase della Formazione del Nucleo si diffuse a tutti.


Il gruppo di persone di cui faceva parte Meng Hao scese fino a terra. Il giovane aveva una strana espressione in volto, e tossì appena. Guardò Ciccio, che si nascondeva dietro l'omaccione. Le cose che aveva detto erano abbastanza imbarazzanti, e lo facevano sentire un po' in colpa.


"Vedi, adesso?" Disse piano. "Li Fugui non è un personaggio qualsiasi nella Setta del Gelo Dorato. Ora che ci penso, la situazione di Wang Tengfei mi fa quasi dispiacere per lui. Avete visto Chu Yuyan, Giovane Fratellino? Sono molto curioso di sapere da quale setta venga il Coltivatore che è rimasto invischiato con la Compagna Daoista…"


"Uh… Sì, l'ho già vista…" disse in tono esitante, incerto sul da farsi.


Chen Fan sospirò. "Spero davvero di poterlo incontrare, un giorno. Deve essere davvero brillante per essere capace di fregare Chu Yuyan da sotto il naso di Wang Tengfei. Che grande capacità. Un uomo di carattere."


"Grande capacità, grande capacità…" Meng Hao si sentiva ancora più in colpa. Arretrò lentamente, tenendo la testa bassa. Guardò verso la folla. Improvvisamente notò Wang Youcai, e rimase a guardarlo, sorpreso. Wang Youcai sedeva in silenzio, evitando il suo sguardo.


"Osi davvero attaccarmi, Wang Tengfei?" diceva intanto Ciccio, allungando la testa da dietro il grosso uomo in direzione di Wang Tengfei. "Tua nonna!" Ruggì. "Osi davvero attaccarmi? Secondo le regole delle Cinque Sette e dei tre Clan, io sono il tuo Maestro. Fai il prepotente con i tuoi superiori?" Ciccio colpì la propria borsa e ne trasse una Pietra dello Spirito; poi se la infilo in bocca, e rumori profondi rimbombarono mentre la faceva a pezzi.


Dopo. Ciccio allungò la mano. Con un sorriso forzato, l'omaccione estrasse una bottiglia di giada e la porse al ragazzino, che la cacciò in bocca.


"Li Fugui, siete troppo eccessivo!" Wang Tengfei digrignava i denti. Mentre le parole uscivano, Ciccio chiuse gli occhi.


"Ciò che esiste fra di loro è vero amore," disse. "Capisci cosa sia il vero amore? Il vero amore esiste fra vostra moglie e un altro uomo. L'ho visto con i miei stessi occhi. Come potresti interferire con esso?" La gente nei paraggi aveva cominciato a ridere, facendo diventare ancora più furente il volto di Wang Tengfei. "Se solo potessi capire. Vero amore, il vero amore non ha prezzo! Ammiro davvero quel Compagno Daoista. È molto capace. Ha gestito ogni cosa alla perfezione…" Mentre Ciccio continuava il suo discorso, Meng Hao continuò ad arretrare, ma non fu abbastanza veloce. Si accorse d’improvviso che Zhou Daya lo stava fissando, il viso coperto da un'espressione incredula e attonita.


Il cuore di Meng Hao prese a battere forte. Aveva iniziato lui stesso quella situazione, intenzionalmente, ma non avrebbe mai immaginato di vedere una scena come quella. Voleva nascondersi, ma improvvisamente Zhou Daya alzò la voce.


"È lui!" gridò, indicando Meng Hao. “È lui! È il coltivatore che ho visto assieme a Chu Yuyan!"


Zhou Daya meritava davvero il proprio nome, il quale significava “bocca grande”. Non soltanto gli piaceva spettegolare, ma aveva anche una voce molto forte. Risuonò in modo chiaro, facendo sì che tutti seguissero la linea del suo dito e guardassero Meng Hao.


Il viso del giovane tremò. I discepoli della Setta della Spada Solitaria nei paraggi lo fissarono atterriti, arretrando senza rendersene conto. Presto non erano rimasti che lui e Chen Fan.


Ma anche il suo amico lo stava fissando a bocca spalancata. Presto ritrovò le sue maniere, ma alla fine anche lui si allontanò. Non voleva causare alcuna incomprensione. Si sarebbe lanciato in azione in qualunque momento se qualcuno avesse osato fare il prepotente con Meng Hao, ma quello che stava accadendo in quel momento era uno scandalo romantico...


Mentre arretrava, i suoi occhi cominciarono a brillare, e uno sguardo allo stesso tempo incredulo e d'ammirazione li riempì.


Tutti quanti stavano guardando Meng Hao: tutti i discepoli della Setta della Spada Solitaria, e i Coltivatori del Clan Wang, del Clan Song e della Setta del Demone di Sangue.


Tra questi ultimi, Li Shiqi aveva una strana espressione in volto. Si era accorta di Meng Hao momenti prima, ma ora aveva voltato la testa e si era girata per ignorarlo. Wang Youcai, al contrario, lo fissava.


Wang Tengfei era rimasto in silenzio, gli occhi fissi su Meng Hao. Le vene si erano gonfiate sul volto, e delle strisce di sangue erano apparse negli occhi. Ripensò all'eredità del Drago Volante delle Tempeste, all'allenamento della Fazione Interna della Setta dell'Affidabilità. Ripensò ai suoi sentimenti nella grotta del Drago Volante delle Tempeste. La sua umiliazione e rabbia arrivavano ai cieli e oltre.


Ogni cosa era immersa nel silenzio, gli occhi di tutti erano fissi su Meng Hao. Nei giorni passati, le voci su come Chu Yuyan fosse stata vista assieme ad uno strano uomo si erano diffuse nelle cinque grandi Sette e i tre grandi Clan. Era tutto iniziato nella Setta del Gelo Dorato. Ogni cosa in quelle dicerie aveva senso e appariva vivida. Nessuno sapeva, e tutti se lo chiedevano, chi fosse quello strano uomo. Ora era stato indicato, davanti agli occhi di tutti. Ciccio rimase immobile per un momento, poi si strofinò vigorosamente gli occhi. Appariva molto eccitato.
Proprio mentre stava per lanciarsi in avanti, una dozzina circa di fasci di luce colorata apparvero da lontano. Mentre si avvicinavano fu chiaro che si trattasse della Setta del Fato Viola!


Chu Yuyan non era tra di loro, ma c'erano due persone che riconobbe. Erano Qian Shuihen e Lu Song [1], e si trovavano ora nella prima fase di Stabilità della Consistenza. Volavano accanto a un giovane uomo dall'espressione impassibile. Il corpo irradiava il potere della fase finale della Stabilità della Consistenza, e sembrava occupare una posizione di grande rispetto accanto agli altri discepoli.


Nello stesso momento apparvero altri dieci fasci: quella era la Setta del Setaccio Nero. Fra di loro c'era la bella Han Bei [2], abbigliata con abiti da uomo, che chiacchierava e rideva con un membro del Clan Song mentre volava verso la piazza.


L'arrivo delle Sette del Fato Viola e del Setaccio Nero avrebbero normalmente fatto avvicinare vari membri delle altre Sette per cercare degli amici tra loro. Ma l'aria era ora colma di una strana atmosfera, e molti dei presenti si limitarono a guardare momentaneamente i nuovi arrivati.


Appena Zhou Daya si accorse della gente in arrivo, gridò ancora più forte: "È lui! È il Coltivatore che ho visto assieme a Chu Yuyan. Lei indossava i suoi vestiti…". I Coltivatori della Setta del Fato Viola si fermarono a mezz'aria per squadrare Meng Hao.


Come potevano non essere consapevoli delle voci che riguardavano la loro compagna di Setta? Anche Qian Shuihen e Lu Song sbarrarono gli occhi appena si accorsero di Meng Hao. Poi, sui loro volti apparve un'espressione di odio.


Erano passati anni dall'ultima volta che l'avevano visto, ma il colpo che avevano ricevuto quell'anno era stato enorme. Anche quel giorno la gente continuava a parlare di ciò che era accaduto. L'odio si era ormai radicato nelle loro ossa: era la peggiore umiliazione che avessero mai ricevuto in tutte le loro vite.


Qian Shuihen fissò Meng Hao, e questi cominciò a respirare affannosamente. Il desiderio di uccidere cominciò a pulsare negli occhi di Lu Song.


"Dannazione, sei tu!"


"Sei tu, dunque!"


I due ruggirono, atterrendo ancora di più gli spettatori. I dettagli della questione non erano ancora chiari, ma la rabbia intensa dei discepoli della Setta del Fato Viola era chiaramente qualcosa su cui non si poteva scherzare. Odiavano Meng Hao fino al midollo.


NOTE:


1. Qian Shuilhen e Lu Song sono i due che pagarono un numero esorbitante di Pietre dello Spirito e tesori per ottenere l’ordinaria lancia di ferro di Meng Hao. Questo è accaduto nel capitolo 55.


2. Han Bei appare nel capitolo 164.
                                
                        



