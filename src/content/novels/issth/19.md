---
title: Capitolo 19 - Il Vento Soffiava di Nuovo
pubDate: 2025-03-17T11:17:34.752Z
tags:
    - issth
---


Meng Hao aprì gli occhi e vide Ciccio trascinare, eccitato, un giovane uomo. Basso, giallastro ed emaciato, creava abbastanza contrasto con il pallido, paffuto Ciccio.


Meng Hao lo riconobbe. Era uno dei membri del gruppo che era stato portato alla Setta dell’Affidabilità quel giorno e trascinato con Wang Youcai nell'Alloggio della Servitù su una Montagna differente.


A quel tempo, gli era apparso forte e di buon carattere, ma ora sembrava tetro e in povere condizioni. Inoltre, c’era una certa durezza nei suoi occhi che raccontava di alcune indimenticabili esperienze nella Fazione Esterna della Setta dell’Affidabilità.


Per di più, aveva osato entrare nell'Area Pubblica con solo il primo livello di Condensazione del Qi.


“Saluti, Fratello Anziano Meng,” disse il giovane, apparendo un po’ eccitato. Ma poi questa sensazione sfumò e porse un saluto di profondo rispetto a Meng Hao con le mani giunte.


“Sei appena entrato nella Setta?” gli chiese Meng Hao, ripensando con un sospiro ai suoi primi giorni.


“Da circa un mese,” disse, sollevando la testa.


“Che mi dici di Wang Youcai?”


“È morto,” disse il giovane, sul suo viso un’espressione intontita. Dopo aver pronunciato le parole, uno sguardo di dolore apparve nei suoi occhi.


“Wang Youcai è morto?” disse Ciccio in stato di shock. Meng Hao mantenne il silenzio.


“Nell'Alloggio della Servitù, eravamo responsabili del prelievo dell’acqua,” spiegò. “Il Fratellone Youcai pensava che io fossi troppo giovane, così mi aiutò molto. Una volta, su una strada di montagna, una potente raffica di vento ci colpì e lo spinse giù da un precipizio. Ho cercato il suo corpo per due mesi, ma ho potuto trovare solo alcune ossa rotte… sarà stato mangiato da animali selvatici.”


Uno sguardo di tristezza apparve sul volto di Ciccio e Meng Hao emise un sospiro. Quattro di loro erano arrivati nello stesso momento, ma in meno di un anno, uno era già morto. Meng Hao si sentì male, e anche peggio quando ricordò che Zio Wang il carpentiere aveva solo un unico figlio.


“Piccola Tigre, unisciti a noi. Con Meng Hao intorno, nessuno oserà tiranneggiarti.” Ciccio diede una pacca sulla spalla del giovane con fare emotivo.


“No, va tutto bene, sto… sto bene.” Il giovane sembrava esitare, e Meng Hao poté ipotizzare solo che lui stesse pensando a qualcosa. Alla fine, egli scosse la testa e rifiutò l’offerta di Ciccio. Li salutò con le mani giunte, poi prese la sua strada allontanandosi dall'altopiano.


“Che problema ha?” chiese Ciccio, ancora sotto shock.


“Tutti hanno dei segreti,” disse Meng Hao lentamente. “Forse ha avuto un colpo di fortuna di cui non vuole parlare. Altrimenti, perché sarebbe venuto qui con solo il primo livello di Condensazione del Qi?” Meng Hao sembrava essere perso nei suoi pensieri mentre osservava il giovane scomparire in lontananza.


“Anche se Piccola Tigre ha dei segreti, potremmo sempre scoprirli per conto nostro se lo volessimo. Sta abbassando lo sguardo su di noi.” Ciccio rimuginò. Aveva una personalità aperta e schietta, e non pensava in modo schematico. Offrire qualcosa a qualcuno in buona fede ed essere rifiutato in questo modo ovviamente aveva sollevato la sua indignazione.


Nelle regioni minori delle terre del Paradiso Meridionale, l’inverno era breve ed era passato quasi in un istante. Il calore della Primavera era arrivato, e i fiori sbocciavano. Era di nuovo Aprile. Era passato un anno da quando Meng Hao era arrivato nella Setta dell’Affidabilità.


Con l’aiuto di Ciccio, aveva accumulato un bel po’ di Pietre dello Spirito nell'Area Pubblica di Basso Livello, e anche altri elisir medicinali ed elementi magici. Sarebbe andato spesso sulle montagne selvagge per dare la caccia alle bestie demoniache.  Aveva anche vagato vicino alla montagna oscura nel corso della sua ricerca, ma era sempre risalito a mani vuote. I ruggiti che provenivano dalla regione della montagna oscura crescevano sempre più intensi, sicché Meng Hao non aveva osato entrarvi.


Egli possedeva un Nucleo Demoniaco di terzo livello che aveva duplicato molteplici volte con lo specchio di rame. Col tempo, la sua base di Coltivazione aveva raggiunto la metà del quarto livello. Ma poi, i suoi progressi erano praticamente cessati. Non contava quanti elisir medicinali avesse consumato, l’unica cosa che aveva ottenuto era l’aver reso la sua energia spirituale un po’ più pura.


Era arrivato ad un punto morto e non era in grado di raggiungere il quinto livello e la sua molto desiderata tecnica della Camminata del Vento.


Con l’aiuto di Meng Hao, Ciccio aveva raggiunto il secondo livello di Condensazione del Qi, che lo faceva sentire abbastanza temibile.


Quell'Aprile, tutti i discepoli della Fazione Esterna della Setta maggiori del quinto livello, come Sorella Anziana Xu e Fratello Anziano Chen, erano stati spediti fuori dalla setta. Ognuno di loro tornò con due o tre giovani che possedevano talenti nascosti, i quali poi divennero servitori.


Una volta all'anno. Quella era la regola della Setta. Questo era l’unico modo per assicurare la prosecuzione dell’esistenza della Setta.


Il vento di primavera soffiava attraverso la regione, portando il freddo con sé. Il calore era ritornato. In breve, arrivò l’autunno, e poi fu Ottobre. Durante questo periodo di tempo, due cose importanti erano accadute nella Setta dell’Affidabilità. La prima era relativa a uno dei Grandi Anziani della Setta. Oltre al leader della Setta, che tutti dicevano avesse già raggiunto la Fase della Formazione del Nucleo, c’erano altri due Grandi Anziani che avevano raggiunto la Stabilità della Consistenza. Uno di loro, che aveva raggiunto il limite della sua longevità, si era spento mentre meditava, a circa centocinquanta anni d'età. Quando Meng Hao ne sentì parlare, chiese in giro ed ebbe conferma che quello non fosse il Grande Anziano Ouyang.


Quando i Coltivatori raggiungono la Stabilità della Consistenza, essa espande la loro longevità a centocinquanta anni. Sembra tanto tempo, ma in realtà è un periodo molto intenso. Se il Coltivatore non riesce a raggiungere la Stabilità della Consistenza, allora negli anni successivi può solo stare seduto in meditazione, avvizzendo, con il sangue e il Qi che si dissipano lentamente.


Comunque, dopo aver raggiunto la Stabilità della Consistenza, la longevità viene poi duplicata fino a trecento anni.


A causa della morte del Grande Anziano durante la meditazione, la Setta dell’Affidabilità fu posta in cattiva luce. Era già in una condizione di debolezza nello Stato di Zhao, e ora era ancora più in pericolo. Improvvisamente, i Coltivatori delle altre Sette cominciarono ad apparire vicino ai confini della Setta dell’Affidabilità.


Sembravano essere in cerca di qualcosa, così la Setta dell’Affidabilità dispose incantesimi difensivi intorno alle montagne. Ogni cosa nel raggio di diverse migliaia di metri calò sotto la loro protezione. Nuvole di tempesta artificiali apparvero, scure e dense, opprimendo l’intera Setta.


La maggior parte dei discepoli nella Fazione Esterna della Setta aveva le proprie congetture. Alcuni di loro erano più informati di altri, e ricevevano briciole e pezzi d’informazione. Le notizie si diffusero, e ben presto una diceria riportò che il mondo della Coltivazione dello Stato di Zhao fosse in subbuglio a causa di Patriarca Affidabilità, scomparso per quattrocento anni.


Sui dettagli, nessuno dei discepoli della Fazione Esterna della Setta era sicuro.


Durante questo periodo, la base di Coltivazione di Meng Hao continuò ad essere bloccata a metà del quarto livello. Nulla di ciò che fece sembrava sortire effetto, e infine arrivò ad accettare che fosse bloccato ad un punto morto.


Sedette a gambe incrociate nella Grotta dell’Immortale, accigliato. “Sorella Anziana Xu mi ha detto che sfondare dal picco del quarto livello al quinto livello avrebbe comportato un punto morto. Ma perché il mio stallo è in anticipo… Davvero è soltanto perché ho consumato troppi Nuclei Demoniaci?


Se fosse quello il caso, necessiterei di alcuni elisir medicali progettati appositamente per superare i punti fermi. O forse ho bisogno di alcuni Nuclei Demoniaci di livello superiore.” Aveva una bella collezione di Pietre dello Spirito, ma mancavano gli elisir medicinali appropriati. Era fiducioso che se solo avesse avuto gli elisir medicinali corretti, sarebbe riuscito a raggiungere il quinto livello di Condensazione del Qi.


L’ansia nella Setta dell’Affidabilità era palpabile. Molti discepoli camminavano avanti e indietro con il cuore agitato, cercando di fare del loro meglio per nascondere i propri sentimenti. Anche Meng Hao avvertiva il nervosismo, e ovviamente aveva a che fare con la sua questione critica.


La sola persona che sembrava essere felice era Ciccio. Lui era anche più entusiasta riguardo al suo stare sull'altopiano con Meng Hao. Anche quando Meng Hao non aveva voglia di andarci, avrebbe portato il cartello lì da sé per fare affari.


Tre giorni dopo, le campane risuonarono. Il Giorno della Distribuzione di Elisir era arrivato. Quando Meng Hao e Ciccio arrivarono nella piazza, Meng Hao colse lo sguardo di un vecchio col vestito dorato sulla piattaforma, dietro al quale stavano in piedi Sorella Anziana Xu e Fratello Anziano Chen.


Vedendo questo, il cuore di Meng Hao cominciò a martellare, e un fuoco arse nei suoi occhi.


“Nell'ultimo anno e mezzo, l’Istruttore Shangguan è apparso solo tre volte, e ogni volta è avvenuta per una Distribuzione Individuale di Elisir. La mia base di Coltivazione è bloccata in un punto morto nel quarto livello da quasi un anno. Se ci fosse un elisir medicinale di alto livello…” Gli altri discepoli della Fazione Esterna della Setta avevano pensieri simili, e in breve, i discorsi ronzarono nell'aria. Naturalmente, alcuni discepoli stavano pensando, “Per favore, non darmelo.”


Questo accadde soprattutto perché, dopo ciò che Meng Hao aveva fatto del suo elisir quel giorno, la Setta aveva creato una nuova regola che proibiva di regalare gli elisir medicinali della Distribuzione Individuale ai membri della Fazione Interna della Setta.


“È… È un Elisir dello Spirito Secco!”


“Lo è! Un Elisir dello Spirito Secco. Ce n’è stato uno distribuito lo scorso anno, e ora un altro. Uno all'anno! Solo questo dimostra quanto valore abbia!”


“Se potessi metterci sopra le mani, senza dubbio farei un passo in avanti nella mia base di Coltivazione.”


Un ronzio più rumoroso delle chiacchiere eccitate si sollevò quando il vecchio vestito dorato alzò in aria lo splendente, purpureo elisir.


Quando apparve l’elisir, gli occhi di Meng Hao scintillarono con una luminosa intensità. Prima di allora non aveva mai desiderato un elisir medicinale così tanto. Nei suoi occhi, non era un elisir medicinale, ma la sua sola speranza di raggiungere il quinto livello di Condensazione del Qi.


Ora era un membro della Setta già da un po’, quindi aveva familiarità con i vari discepoli. La Fazione Interna della Setta aveva Sorella Anziana Xu e Fratello Anziano Chen, entrambi erano al settimo livello di Condensazione del Qi. Secondo le voci avrebbero raggiunto il prossimo livello molto presto.


Al di sotto di loro c’era Wang Tengfei, che era bloccato al picco del sesto livello di Condensazione del Qi. A lui, un elisir dello Spirito Secco poteva essere di scarso aiuto. Dietro di lui, c’era un altro discepolo del sesto livello, il discepolo numero due Han Zong.


Meng Hao lo aveva visto due volte, e lo aveva etichettato come selvaggiamente arrogante, come qualcuno che riteneva tutti essere indegni della sua attenzione. Sebbene fosse lì, non avrebbe lanciato nemmeno uno sguardo all'Elisir dello Spirito Secco, solo per mostrare che possedeva una raccolta di elisir medicinali addirittura migliore.


Mentre per i discepoli del quinto livello di Condensazione del Qi, ce n’erano quattro nella Fazione Esterna della Setta e avrebbero potuto essere considerati come dei capi. Si vedevano raramente, poiché spesso si ritiravano in meditazione o viaggiavano sulle montagne selvagge per l’addestramento.


Non c’erano molti discepoli del quarto livello. Compreso Meng Hao, ce n’erano sette in totale. Mentre quelli al di sotto del quarto livello, avrebbero potuto benissimo essere considerati come degli insetti.


“Molto bene, acquietatevi tutti.” La voce raggrinzita di Shangguan Xiu si riverberò, sorprendentemente potente e soppressiva come sempre. Comunque, rispetto all'anno precedente, Meng Hao non ne era così potentemente scosso. Anzi, i suoi occhi brillavano con determinazione.


“Nei due anni passati, durante i quali io ho presieduto alla Distribuzione di Elisir, in genere ho preferito scegliere un nuovo discepolo. La ragione è che se potessimo continuare a guadagnare nuovi discepoli, la nostra setta prospererebbe.” Sorrise, e i suoi occhi perlustrarono dall'alto la folla. Solo quando sembrò aver preso la sua decisione, i suoi occhi caddero su Ciccio, che era in piedi accanto a Meng Hao e si stuzzicava i denti con la spada. Il suo viso appariva indifferente.


Sembrava rotondo come una sfera, e tutti coloro che per la prima volta colsero il suo sguardo mentre si limava i denti, avrebbero trovato molto difficile decidere se ridere o piangere. Shangguan Xiu lo fissò con stupore, poi rise.


“Non importa,” disse. “Darò l’elisir a te.” Oscillò la mano destra, e una luce purpurea guizzò mentre l’Elisir dello Spirito Secco si dirigeva verso Ciccio. Con uno sguardo scioccato, istintivamente l’afferrò, guardandolo come se non sapesse neppure cosa fosse appena successo. Poi, la sua espressione cambiò e cacciò un lamento. Il suo corpo cominciò a tremare mentre sbiancava in volto. Sembrava come se stesse per piangere.


“Questo… Io… Merda, perché dovevo essere io?”
                                


                                



