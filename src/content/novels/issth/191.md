---
title: Capitolo 191 - Una Sconfitta dopo l'Altra!
pubDate: 2025-03-17T11:17:34.804Z
tags:
    - issth
---


Il Coltivatore dell'Anima Nascente del Clan Wang voltò la testa e guardò l'Eccentrico Song. Meng Hao continuava ad avanzare verso Wang Tengfei in fuga. Sollevò la mano e lo afferrò per il dito indice.


"Allora è questo il dito che quella volta ho deturpato," disse freddamente. Gli occhi del suo avversario si accesero d'odio, nonché di sorpresa soddisfatta. Aveva sviluppato quel dito velenoso a caro prezzo. Avrebbe potuto farsi ricrescere un dito normale in qualunque momento, ma piuttosto aveva perseverato e sopportato il dolore necessario per averne uno velenoso. La considerava una metamorfosi. Era giunto a quella conclusione in una vera e propria illuminazione: avrebbe trasformato la sua sconfitta in una brillante gloria.


Il dolore lo aveva tormentato, molto e a lungo, ma l'aveva superato, e il suo dito velenoso era per lui come un tesoro.


Wang Tengfei sapeva che tutti, nella vita, dovevano prima poi affrontare una sconfitta. Ma era trasformare la sconfitta in un tesoro che rendeva la vita davvero gloriosa. Forse aveva ragione, ma alle volte il destino poteva essere crudele. Quel giorno, ad esempio, aveva incrociato Meng Hao.


C'erano cose che Meng Hao non era solito fare di proposito. Ma che gli piacesse o meno, il Giglio della Resurrezione a tre colori non l'aveva soltanto reso immune a qualunque altro veleno, ma aveva reso il suo stesso corpo molto tossico.


Quando Wang Tengfei vide che il suo avversario afferrava il dito indice, prese a ridere fragorosamente. Nella risata c'erano odio e soddisfazione allo stesso tempo. Riusciva già a immaginare come, in pochi e brevi momenti, il suo nemico si sarebbe ridotto a una pozza di sangue.


Tuttavia, mentre la risata continuava a risuonare, si interruppe di scatto. Uno sguardo incredulo si fece largo sul volto. Il dito scomparve nella mano di Meng Hao, e nello spazio di pochi respiri si udì il rumore di uno scoppio soffocato.


D’improvviso apparve una nebbia nera, dall'aspetto senziente, e tremò, come se avesse avuto paura ad avvicinarsi a Meng Hao.


La sua presa si allentò. Il corpo di Wang Tengfei fu scosso da un tremito, e il sangue schizzò dentro la bocca. Ripensò improvvisamente alla scena di sette od otto anni prima, quando era stato sconfitto. Era sempre stato convinto di essere un Prescelto, e che il suo avversario non fosse altro che un misero insetto. La sua sconfitta precedente era stata solo un inciampo, ed ora aveva anche raggiunto la Stabilità della Consistenza. Il suo avversario era assai inferiore a lui.


Ma quel giorno…


"Hai ragione, tu ed io non siamo arcinemici," disse Meng Hao in tono indifferente. Nella sua espressione c'era un po' della vecchia timidezza mentre guardava il volto pallido dell'altro. "C'è un significato troppo forte in questa parola. Essa non si adatta alla nostra relazione."


Uccidere Wang Tengfei sarebbe stato facile, ma in quel momento avrebbe causato troppe complicazioni.


Il punto più importante di quella questione era che Meng Hao sembrava ogni volta ritrovarsi con in mano degli oggetti appartenuti a Wang Tengfei. Era una strana sensazione, e lo faceva sentire ancor meno desideroso di ucciderlo. Ogni cosa nei paraggi era immersa nel silenzio. La donna invisibile stava guardando teneramente verso Meng Hao. Un sorriso apparve sul volto, e non appena il dito velenoso si sciolse, apparve uno sguardo amoroso.


Nel vedere il sorriso timido di Meng Hao, la donna rise e scosse la testa. Il suo sguardo si fece ancora più affettuoso.


"Quel ragazzo è sempre stato uno stratega…" disse in silenzio. "È impossibile che a una ragazza non piaccia. " guardò verso Han Bei e Li Shiqi, come in cerca di una potenziale nuora.


"La linea di sangue del clan Han… non è al mio livello. Non va bene. L'altra, invece… Sembra interessante. Perlomeno è potente abbastanza."


Meng Hao tornò al suo posto di fianco a Chen Fan, sorridendo timidamente. Ciccio corse nella sua direzione, facendogli l'occhiolino.


Wang Tengfei, ancora più pallido di prima, tornò in silenzio al suo posto di fianco a Wang Xifan. Sorrise amaramente, apparentemente privo di voglia di combattere. Wang Xifan non disse nulla. Guardò Meng Hao da sopra la spalla, gli occhi che irradiavano desiderio di uccidere.


Meng Hao alzò gli occhi, incrociando lo sguardo con quello di Wang Xifan. Quando anche il suo sguardo incontrò il suo, il giovane ripenso all'anno in cui si era seduto sulla cima della Montagna Orientale della Setta dell'Affidabilità. Quel giorno, tuttavia, non era qualcuno che Wang Xifan avrebbe potuto uccidere con un solo sguardo.


"Mi chiedo se sarò in grado di combattere contro la fase della Formazione del Nucleo dopo aver formato il mio nono Pilastro Perfetto del Dao?!" Era da un po' di tempo che se lo chiedeva. Dopo aver visto l'incredibile potere dei suoi Pilastri Perfetti, lo aveva reso ancora più impaziente per il nucleo perfetto. Voleva sapere anche se sarebbe stato meno in grado di combattere contro la Fase di Formazione del Nucleo finché si trovava ancora alla Stabilità della Consistenza.


Non era sicuro. Ma quel giorno, aveva deciso che Wang Xifan doveva morire.


Vedendo lo sguardo freddo negli occhi del suo avversario, la voglia di uccidere di Wang Xifan si fece ancora più intensa. Era certo che se non l'avesse ucciso presto, avrebbe perso l'occasione per sempre.


"Questo tipo sta progredendo troppo in fretta…" Era costretto ad ammettere di averlo sottovalutato.


Fu allora che le campane suonarono in tutta la capitale. D’improvviso, fasci di luce multicolore riempirono il cielo. L'intero Clan Song passò dalla notte al mattino.


Nel mondo esterno, era notte. Mentre il cambiamento avveniva, l'energia spirituale nel Clan Song si fece improvvisamente più spessa. Tuttavia, nessuno esclusi i membri del clan erano in grado di assorbirla tramite semplici esercizi di respirazione. Nessuno eccetto Meng Hao. I suoi occhi brillavano. Non aveva bisogno di fare nulla per assorbire l'energia spirituale, che scorreva naturalmente nel suo corpo, una striscia dopo l'altra, rigonfiando lentamente i suoi quattro Pilastri Perfetti del Dao. Inoltre anche la sagoma del quinto cominciava a formarsi.


Non era ancora possibile, però, solidificare completamente il quinto Pilastro. Non poteva avvenire in così poco tempo. Ma forse, se fosse rimasto a lungo presso il Clan Song, sarebbe apparso.


Le campane suonarono ancora, e la luna e il sole scambiarono le loro posizioni. Mentre la notte e il giorno si mischiavano, un bagliore colorato apparve nell'aria. Tre figure emersero dalla luce.


Numerosi membri del Clan Song guardarono verso la luce con sguardi reverenti. Anche i Coltivatori delle altre Sette e degli altri Clan guardarono in quella direzione.


Le tre figure si fecero gradualmente più distinte. Sembravano solidificarsi dal nulla. Il primo era un vecchio, abbigliato con una tunica bianca. Il suo sorriso non rivelava alcun timore per ciò che era appena avvenuto nel Clan Song. Accanto a lui vi erano due uomini di mezza età. Erano affascinanti in volto, e le loro basi di Coltivazione erano profonde.


Fu il vecchio a parlare per primo, "Sono grato che tutti voi abbiate accettato di unirvi al Clan Song nella nostra ricerca di un genero! Per favore, possiamo cominciare!" Emise una risata cavernosa, e scosse la mano destra. Tutta la piazza tremò, e innumerevoli tavoli da banchetto apparvero dal nulla. Il tempo parve ruotare attorno ai presenti, che improvvisamente non erano più nella piazza e nemmeno nel Clan Song, ma fluttuavano da qualche parte nel cielo.


Erano circondati dalle nuvole, e ogni cosa appariva celestiale. C’erano delle cameriere, i volti sfocati, ma dalle figure aggraziate. Si mossero come in una danza, volando in giro mentre deponevano alcol e Frutta dello Spirito sui tavoli in modo reverente.


I rumori del vento, dell'acqua che scorreva e dei versi degli uccelli riempivano l'aria. Nessuno dei Coltivatori della Stabilità della Consistenza, nemmeno Meng Hao, Aveva mai visto qualcosa del genere. Alcuni si guardavano intorno, altri tenevano lo sguardo fisso sulle cameriere.


Il Coltivatore dell'Anima Nascente che guidava tutti si profuse in sorrisi e parole d'ammirazione. "La base di Coltivazione dell'anziano Song Tian è profonda [1]. Questo spostamento del tempo cosmico è senz'altro del più alto livello di perfezione."


Il vecchio non era altro che il Patriatca Song Tian del Clan Song. Secondo quanto si diceva, aveva raggiunto già da molto tempo la fase di Recisione dello Spirito. Ma era impossibile per chiunque esserne certo.


Il patriarca rise e si sedette a gambe incrociate, seguito dai due uomini di mezza età.


Il Coltivatore dell'Anima Nascente del Clan Wang scosse la manica. Si sedette accanto al patriarca, cupo in volto, guardando fisso verso l'Eccentrico Song. Era chiaramente ancora offeso dall'essere stato osteggiato proprio da lui poco prima.


Meng Hao sedette a uno dei tavoli di fianco a Ciccio. Una volta arrivato lui, il ragazzino si era rifiutato di sedersi assieme alla Setta del Gelo Dorato, richiedendo invece di sedersi accanto a lui. Chiacchierò energicamente delle sue esperienze presso la Setta del Gelo Dorato. Sembrava lo stesso ragazzino che aveva conosciuto nella Setta dell'Affidabilità. Ogni tanto tirava fuori una Pietra dello Spirito e la faceva a pezzi tra i denti.


A un certo punto Ciccio tirò fuori una spada volante dall'aspetto straordinario. Brillava vivacemente mentre la usava per pulirsi i denti.


"Uno dei miei amici nella Setta mi ha dato questa spada per proteggermi," disse. "Ma quando la uso per pulirmi i denti non è un granché. Se la vuoi, te la do". Porse la spada a Meng Hao.


Era coperta della sua saliva…


Meng Hao esitò. Di fianco a Ciccio, Zhou Daya sbarrò gli occhi. "Piccolo Patriarca," disse, "questa spada è un'arma magica dell'Eredità della Diciannovesima Linea di Sangue…"


"Che fastidio! Un'arma magica è un'arma magica. Ma non importa. A quanto pare questa non posso dartela. Ma ho altre cose." Estrasse un'altra grande arma magica, il cui bagliore attirò subito l'attenzione di molti.


"Questa ti piace?" chiese Ciccio soddisfatto. La sua espressione fece sorridere anche Meng Hao.


Chen Fan sospirò, guardando Ciccio con sguardo invidioso. Sapeva quanto il ragazzino fosse importante nella Setta del Gelo Dorato. Ma non poteva fare altro che scuotere la testa.
Han Bei fluttuò verso di loro nei suoi abiti da uomo. Sorrise appena verso il ragazzino.


"Compagno Daoista Li, vi dispiace spostarvi? Vorrei davvero sedermi qua."


Ciccio guardo prima l'una, poi l'altro. Abbassò la voce, "Meng Hao, Questa ragazza ha una pelle bellissima. Secondo te chi è meglio tra lei e Chu Yuyan?"


Meng Hao bevve un sorso di alcol, poi si schiarì la voce.


Ciccio rise fragorosamente, spostandosi per fare posto a Han Bei. La donna si sedette, chiaramente non offesa. Poi guardò verso Meng Hao, sbatté le palpebre, e rise.


Strisciò più vicina a lui, poi sussurrò gentilmente nel suo orecchio, "Fratello Meng, come mi ringrazierete per la questione di Xu Qing?"


NOTE:


1. Il nome di Song Tian in cinese è宋天 sòng tiān – Song è un nome comune di Clan. Tian significa “paradiso” o “giorno”.
                                


                                



