---
title: Capitolo 198 – Il Numero Uno nella Stabilità della Consistenza!
pubDate: 2025-03-17T11:17:34.806Z
tags:
    - issth
---


I Coltivatori dell'Anima Nascente non poterono mantenere la calma. Uno per uno iniziarono a parlare, gli occhi di ognuno risplendevano di una luminosità senza precedenti.


“Quello è... quello è decisamente il potere di una delle tre grandi scritture classiche. Il bagliore dorato... è un segno delle Sacre Scritture dello Spirito Sublime!!”


“Quel ragazzino coltiva con le Sacre Scritture dello Spirito Sublime. Quelle scritture si ritenevano perse da anni. C'erano rimasti solo dei frammenti. Come ha fatto questo poppante a ottenere la scrittura completa!?!?”


“Da quel che sembra, ha acquisito il Manuale di Condensazione del Qi delle Sacre Scritture dello Spirito Sublime. Apparentemente, era apparsa alcune centinaia di anni fa nello Stato di Zhao ed era stata usata da un uomo chiamato Patriarca Affidabilità. La sua base di Coltivazione era imperscrutabile...”


I loro occhi erano su Meng Hao, ma ciò a cui stavano prestando davvero attenzione erano le Sacre Scritture dello Spirito Sublime!!


Ognuno di loro poteva schiacciare Meng Hao tra le proprie dita come se niente fosse e lui non sarebbe stato in grado di opporsi minimamente. Chiunque tra loro avesse messo le mani su Meng Hao, avrebbe acquisito le Sacre Scritture dello Spirito Sublime.


Un tale testo sarebbe stato indescrivibilmente utile per qualsiasi Setta. Chiunque l'avesse acquisito sarebbe stato nella posizione di spazzare via il Dominio Meridionale con impunità.


Quella Setta sarebbe diventata impareggiabile e padrone del Dominio Meridionale!


Come avrebbero potuto questi Coltivatori dell'Anima Nascente non essere eccitati? Anche se Meng Hao fosse riuscito a divenire un genero del Clan Song, l'avrebbero comunque inseguito senza sosta, incuranti di tutto!


In ogni caso, Meng Hao non era al momento un membro del Clan Song, ma solo un partecipante tra tanti.


Al momento non era appropriato fare una mossa, ma una volta uscito, tutte le Sette e i Clan del Dominio Meridionale avrebbero voluto acciuffarlo. In tutto ciò, la sua vita non sarebbe stata importante. Pur di ottenere le Sacre Scritture dello Spirito Sublime, non vi era un solo Coltivatore dell'Anima Nascente che avrebbe esitato ad usare la Ricerca dell'Anima su Meng Hao per estrargliele.


Il risultato di una tale Ricerca dell'Anima l'avrebbe ucciso!


Non appena apparirono le Sacre Scritture dello Spirito Sublime, Meng Hao divenne immediatamente la preda di tutte le super Sette del Dominio Meridionale!


Era ovvio quello che tutti stessero riflettendo. Gli occhi dei Coltivatori dell'Anima Nascente brillarono. Questo era il Clan Song, ma presto o tardi, qualcuno avrebbe fatto una mossa. Tutti guardarono il Patriarca del Clan Song.


Meng Hao aveva rivelato pubblicamente il suo segreto. Avrebbe senza alcun dubbio risvegliato il desiderio di ogni Setta o Clan. Tuttavia, in termini di posizione, il Clan Song deteneva un chiaro vantaggio.


Mentre i Coltivatori dell'Anima Nascente osservavano il Patriarca del Clan Song, recuperarono in modo discreto dei contenitori di giada per le comunicazioni, e li ruppero tra le dita. Questo inviò istantaneamente la notizia alle loro varie Sette e Clan.


L'Eccentrico Song guardava la scena con sorpresa. Il resto dei membri del Clan Song sembravano stupefatti. All'improvviso il Patriarca del Clan Song scattò in piedi. Gli occhi gli brillavano misteriosamente e respirava pesantemente. Tuttavia, richiamò alla mente ciò che era successo prima all'interno dal Clan, insieme con l'avviso trasmesso dal Patriarca della Riserva del Dao e i suoi occhi si riempirono di determinazione.


“Questo Meng Hao...” disse, “non deve essere provocato! Chiunque gli causi dei problemi cerca la propria morte!” Agitò la manica. “Signore e signori, siete nel Clan Song!” Le sue parole echeggiarono come il tuono, congelando i volti dei Coltivatori dell'Anima Nascente. Sangue colò dagli angoli delle loro bocche. Gli occhi gli scintillavano di paura mentre fissavano il Patriarca del Clan Song.


“Indipendentemente da quali obbiettivi possiate avere, questa è la ricerca di un genero del Clan Song” disse, gli occhi che luccicavano. “Chiunque abbia successo diverrà un figlio del Clan Song. Ci sarà tempo per la vostra avidità quando saranno emersi tutti quanti. Tuttavia, se Meng Hao dovesse divenire un figlio del Clan Song, dovrà essere considerata come la volontà dei Cieli.”


“Anziano Song, naturalmente ci atterremo alle vostre parole.” disse sorridendo il Coltivatore dell'Anima Nascente della Setta del Setaccio Nero.


Lentamente tutti gli altri Coltivatori dell'Anima Nascente acconsentirono, pretendendo di non prestare nessuna attenzione a Meng Hao. Tuttavia, nei loro cuori, si stavano preparando all'arrivo dei loro compagni di Setta.


Il Patriarca Song Tian era ovviamente ben conscio di ciò. Sospirò internamente e non disse nient'altro, continuando a fissare il mondo dorato dentro al vortice delle nuvole.


Simboli magici apparivano nel bagliore dorato che si diffondeva da Meng Hao. Questi non erano altro che le Sacre Scritture dello Spirito Sublime.


Gli osservatori erano in grado di distinguere i dettagli dei simboli magici, ma erano incapaci di fissarli nella memoria. L'unica cosa che erano in grado di ricordare era una macchia indistinta.


Nel Dominio Meridionale c'erano tre scritture classiche. Solo una di loro emetteva un bagliore dorato... le Sacre Scritture dello Spirito Sublime!


Non c'erano documenti sull'origine delle scritture o su chi le avesse create. Però, c'erano molte leggende. Una sosteneva che fossero state create da un Coltivatore estremamente potente allo stadio della Ricerca del Dao, che aveva camminato lungo il sentiero della Nona Montagna e del Mare.


Tuttavia, una tale idea sembrava troppo colossale. Perciò, molte persone rifiutavano di credere in quella leggenda.


Indipendente da ciò, ognuno dei sette manuali delle Sacre Scritture dello Spirito Sublime poteva essere considerato un prezioso tesoro. In effetti, il motivo per cui la Setta del Fato Viola era diventata una delle grandi Sette era perché aveva acquisito un frammento del manuale della Stabilità della Consistenza delle Sacre Scritture dello Spirito Sublime.


Appena un frammento di uno dei manuali poteva dare vita a una grande Setta; questo da solo dimostrava il potere illimitato delle Sacre Scritture dello Spirito Sublime!


Praticare la Coltivazione delle Sacre Scritture dello Spirito Sublime faceva sì che, alla fine, il corpo raggiungesse un punto in cui emettere le scritture magiche. Questa era una speciale condizione, un segno speciale!


Una tale condizione era raggiungibile solo dopo aver formato nove Pilastri del Dao. Al che sarebbe diventata visibile. Tuttavia, dato che Meng Hao possedeva una Consistenza Perfetta, era nella posizione unica con i suoi cinque Pilastri del Dao. Ecco perché il segno si era palesato ora.


Ovviamente, questa svolta degli eventi eccedeva le capacità predittive di Meng Hao e l'avevano colto completamente alla sprovvista. Il cuore si fece subito attento, e tirò fuori immediatamente il portafortuna preparando l'attivazione.


Mentre le scritture fluivano fuori dal suo corpo e il bagliore dorato riempiva il mondo, i Prescelti delle varie Sette lo guardavano increduli e scioccati.


Ciccio sussultò e iniziò a mormorare a se stesso “Quello è Meng Hao per te. Era incredibile nella Setta dell'Affidabilità. Poi viene nel Dominio Meridionale e seduce Chu Yuyan. Ora sfoggia ancora più potere...”


Wang Youcai fissava senza parole la luce dorata. Dentro, simili ondate di ammirazione gli riempivano il cuore.


Per quanto riguardava Wang Tengfei, si sentiva come se fosse stato colpito da un fulmine. Il corpo gli tremò. Un senso di riluttanza gli sorgeva dentro, eppure era costretto ad ammettere che Meng Hao... non fosse più qualcuno che poteva permettersi di guardare dall'alto in basso.


In realtà, la paura cominciò a farsi strada nel cuore di Wang Tengfei; neppure dieci anni erano passati dal loro ultimo incontro. Dopo altri dieci anni, quanto l'avrebbe ulteriormente sorpassato? Wang Tengfei non osava nemmeno pensare a cosa sarebbe potuto accadere se, un giorno, fosse stato ancora nella fase della Stabilità della Consistenza e Meng Hao avesse raggiunto la Formazione del Nucleo. Se si fossero incontrati ancora in quel tempo, cosa sarebbe accaduto...?


Lo scalpore in atto sorpassava di molto il recente spettacolo di quando Meng Hao aveva scalato l'albero.


Ansimò quando degli intensi boati riempirono il suo corpo. Superavano di molto il frastuono che aveva sperimentato quando aveva creato il suo quarto Pilastro del Dao nel Clan Xiao, così tanto che il cuore di Meng Hao tremava e i muscoli guizzavano.


Sentiva che il suo quinto Pilastro del Dao veniva completato. Passato lo spazio di pochi respiri, la testa gli si riempì all'improvviso di un enorme boato. Finalmente, il suo quinto Pilastro del Dao era apparso completamente!!


Il suo quinto Pilastro del Dao Perfetto!


Con questo suo quinto Pilastro del Dao, la sua base di Coltivazione aveva scalato nuove vette. Un'abbagliante luce dorata scaturiva da lui e i simboli magici delle Sacre Scritture della Spirito Sublime gli ruotavano attorno in cerchio. Sembrava come se si stessero prostrando a Meng Hao.


Ogni respiro che prendeva faceva sì che i simboli sventolassero come una bandiera. Ogni battito di ciglia faceva risplendere la luce dorata ancora più accecante. La sua base di Coltivazione salì ancora di più e così la prodezza in battaglia. Meng Hao si stava trasformando in una maniera senza precedenti!!


All'improvviso, delle nubi della Tribolazione comparvero sulle montagne del Clan Song, e vi rimasero per qualche tempo, prima di dissiparsi.


I lunghi capelli di Meng Hao gli fluttuavano attorno, il suo corpo era pieno di una potenza indescrivibile. Mentre i boati continuavano a echeggiare, il cuore iniziò a battere più veloce. Prese un profondo respiro e lasciò che tutte queste sensazioni scorressero via. La crescita esplosiva della sua base di Coltivazione aveva fatto sì che la sua prodezza eccedesse di molto il suo picco precedente.


Meng Hao era ora convinto di poter, al momento, spazzare via con facilità l'intero stadio della Stabilità della Consistenza. Indipendentemente da Prescelti o Figli del Dao; tutti loro erano sotto di lui. Possedeva una Consistenza Perfetta e cinque Pilastri del Dao; era invincibile all'interno della fase della Stabilità della Consistenza!!


Di fronte a lui, tutte le Consistenze eccetto quelle Impeccabili, potevano essere schiacciate dalla sua Consistenza Perfetta.


Allo stesso tempo, però, una profonda sensazione di pericolo si faceva strada dentro di lui. Sapeva che all'esterno lo stavano guardando tutti quanti. I simboli della scrittura che gli stavano fluttuando attorno erano ovviamente quelli delle Sacre Scritture dello Spirito Sublime.


Nonostante la sensazione di pericolo, la determinazione colmava gli occhi di Meng Hao. Toccando con le dita il portafortuna, scattò in avanti. Questo luogo era ormai privo di energia spirituale, così sfrecciò verso la vetta dell'albero, circondato dall'alone dorato.


“Per ora nessuno mi sta inseguendo. Decisamente, non mi è rimasto più molto tempo...” Meng Hao era nervoso, ma anche restio ad andarsene di già. Il suo obbiettivo, la Perla Cubica, era ancora lì per essere presa. Poi sarebbe potuto scappare con il portafortuna.


“Se il portafortuna poteva tirarmi fuori dall'antica Terra Benedetta, allora neppure questo luogo sarà un problema!” Il portafortuna necessitava di tempo per la preparazione, così mentre vi inseriva dentro la propria base di Coltivazione, si lanciò in alto. Utilizzando la forza dei suoi cinque Pilastri del Dao Perfetti sfrecciò attraverso gli ultimi tremila metri arrivando sulla vuota sommità.


L'anziano vestito di grigio era lì. I nove sentieri di fronte a lui erano stati influenzati dal bagliore dorato e ora apparivano come sentieri d'oro.


Questa era la terza volta che Meng Hao stava qui. Gli occhi balenavano intensamente. Il tempo di fare la sua scelta finale era giunto. La scelta che fece... era una che solo Meng Hao poteva fare!!







