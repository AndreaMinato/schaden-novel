---
title: Capitolo 200 - Omicidio nella Notte Piovosa
pubDate: 2025-03-17T11:17:34.807Z
tags:
    - issth
---


Nel momento in cui le cinque Sette e i due Clan apparvero all'esterno delle montagne del Sole e della Luna del Clan Song, Meng Hao era nel mondo del vortice delle nubi, fluttuando in alto. Gli occhi di tutti erano puntati su Meng Hao, che teneva stretto tra le mani il ciondolo portafortuna, riversando al suo interno il potere della sua base di Coltivazione.


Aveva iniziato a prepararsi da tempo, quindi, nel momento in cui iniziò a riversare nel ciondolo la sua energia spirituale, nel cielo sopra di lui comparve un enorme buco nero. Tutti i Prescelti e gli eccentrici allo stadio dell'Anima Nascente videro ciò che stava succedendo.


Il vortice che turbinava sembrò trasformarsi in una bocca spalancata che inghiottì Meng Hao all'istante. Dal basso, i Prescelti delle varie Sette guardavano verso l'alto a bocca aperta, scioccati. I Coltivatori allo stadio dell'Anima Nascente non poterono fare nulla se non guardarlo svanire davanti ai loro occhi. Come avrebbero potuto prevedere una cosa del genere?


Al vedere Meng Hao che spariva, i Coltivatori allo stadio dell'Anima Nascente non riuscirono a mantenere la calma. Immediatamente scattarono in piedi e volarono verso il vortice di nubi. Patriarca Song Tian sospirò involontariamente. Non aveva altra scelta se non dire le parole che aveva appena pronunciato. Però, anche se si trovavano nel territorio del Clan Song, sarebbe stato difficile resistere alle cinque Sette e i due Clan. La fuga di Meng Hao era la cosa migliore.


Al momento, Song Tian non poteva fermare i tentativi di inseguire Meng Hao dei Coltivatori allo stadio dell'Anima Nascente ma, dopo pochi istanti, i loro volti si distorsero in smorfie sgradevoli. Potevano vedere chiaramente che Meng Hao aveva utilizzato una qualche potente magia per teletrasportarsi lontano.


"E così un insignificante Coltivatore allo stadio della Stabilità della Consistenza come lui è in possesso di un prezioso tesoro per teletrasportarsi. Chissà quali altri misteri nasconde Meng Hao?"


"Le Sacre Scritture dello Spirito Sublime, un prezioso tesoro per teletrasportarsi. La Setta del Fato Viola riuscirà a mettere le mani su di lui!"


I Coltivatori allo stadio dell'Anima Nascente tornarono indietro, mentre i rappresentanti delle cinque Sette e dei due Clan venivano loro incontro. Il ciondolo portafortuna di Meng Hao l'aveva teletrasportato lontano. Nel frattempo...


Nella Setta del Setaccio Nero, sulla prima montagna, situata esattamente al centro delle Centomila Montagne, volute d'incenso si levavano da un enorme braciere. In quel momento, decine di Coltivatori si alzarono e svanirono nel fumo.


Più in basso, Patriarca Setaccio Viola e la bella donna di mezz'età rimanevano fermi, tristi, osservando i Coltivatori che iniziavano a sparire.


Patriarca Setaccio Viola si accigliò e disse: "Sta usando quel ciondolo portafortuna che lo rende difficile da rintracciare. Se inviamo i discepoli allo stadio della Formazione del Nucleo o utilizziamo oggetti che sfruttano il potere della Formazione del Nucleo, interferiremmo con il Braciere del Triplice Nero, rendendo difficile la localizzazione delle increspature del teletrasporto. Un minimo errore e ci troveremmo a centinaia di chilometri di distanza dal punto scelto. Oltretutto il Braciere del Triplice Nero può essere utilizzato solo una volta al mese".


"Non ha importanza" rispose freddamente la bellissima donna. "Non possiamo contare sui discepoli allo stadio della Formazione del Nucleo, ma tra i discepoli allo stadio della Stabilità della Consistenza che abbiamo inviato c'è Zhou Jie [1]. Considerando la sua base di Coltivazione e la sua posizione di Figlio del Dao, sarà in grado di distrarre Meng Hao. Deve solo trattenerlo per un po'. Gli altri prepareranno l'incantesimo e saremo lì in un istante. A quel punto Meng Hao non potrà scappare, nemmeno se avesse le ali".


"Non dimenticare, non sappiamo quante volte potrà usare ancora quel ciondolo portafortuna. Se fosse completo, potrebbe usarlo sette volte in tutto". Mantenne lo sguardo fisso, pensieroso, mentre l'ultimo dei discepoli svaniva nel fumo del Braciere del Triplice Nero.


"Non preoccuparti" replicò la donna, sorridendo. "Meng Hao è solo nella fase intermedia della Stabilità della Consistenza. Basandomi sulle informazioni degli antichi documenti ho fatto alcuni calcoli. Data la sua base di Coltivazione, per attivare il ciondolo portafortuna Meng Hao impiega il tempo necessario a due bastoncini d'incenso per bruciare. Se Zhou Jie e gli altri riescono a trattenerlo così a lungo e a preparare l'incantesimo, il destino di Meng Hao è segnato. Non è null'altro che un insignificante Coltivatore nella fase della Stabilità della Consistenza. Non preoccuparti, Fratello Anziano Setaccio Viola. In poco tempo, metteremo le mani su Meng Hao".


Mentre continuavano a discutere, in una zona sconosciuta del Dominio Meridionale al di sopra di una catena montuosa composta da centinaia di montagne, nel cielo si ammassavano cupe nuvole, dalle quali precipitavano dei fulmini. Un ruggito riecheggiò nel cielo, facendo tremare le bestie selvatiche di quei monti desolati, apparentemente intimoriti dai Cieli.


Gocce grosse come fagioli caddero dal cielo, riversandosi sulla terra in una pioggia torrenziale. Era il tramonto, ma il sole era completamente celato dalle nubi, rendendo tutto oscuro e confuso.


Un fulmine solcò il cielo e all'improvviso nell'aria apparvero delle increspature che aprirono la cortina di pioggia. Apparve un enorme buco nero vorticante dal quale sbucò Meng Hao, con il volto pallido. Subito si guardò intorno.


Il buco nero scomparve e la pioggia si abbatté su Meng Hao, che sembrò non accorgersene nemmeno, occupato a esaminare i dintorni. Alla fine si lasciò sfuggire un sospiro di sollievo.


Dalla sua mano provenne un rumore come di qualcosa che si spezzava. Abbassò lo sguardo e si accorse che un'altra grossa crepa era apparsa sulla superficie del ciondolo portafortuna. Sembrava che avrebbe potuto usarlo solo poche volte ancora prima che si frantumasse.


“È un tesoro salvavita,” pensò “non posso usarlo a cuor leggero..." Esitò per un momento e poi prese un respiro profondo. Tutto a un tratto, il suo corpo vibrò. L'acqua piovana si scagliò lontana da lui e i vestiti si asciugarono.


"Immagino che in questo momento tutte le sette e i Clan mi stiano cercando". Si accigliò. Non si aspettava il bagliore dorato delle Sacre Scritture dello Spirito Sublime e, naturalmente, non aveva avuto altra scelta che fuggire.


"Per fortuna ho ottenuto la Perla Cubica. Mi chiedo se riuscirò a eliminare il veleno del Giglio della Resurrezione tricolore...?" I suoi occhi si illuminarono e decise di andare alla ricerca di un luogo tranquillo nelle montagne in cui scavare una Grotta dell'Immortale e provare a eliminare il veleno. Aveva fatto solo un passo quando la sua espressione mutò.


Il luogo in cui pochi istanti prima era apparso il buco nero era già tornato alla normalità. Eppure, all'improvviso, vide che si apriva un altro buco nero come la pece, il cui potere allontanò la pioggia dalla zona.


Gli occhi di Meng Hao si illuminarono di intento omicida. Decise di non fuggire. Dopotutto, l'improvvisa apparizione di quel vortice non poteva essere una coincidenza. Qualcuno lo stava seguendo e doveva aver percepito le tracce del suo teletrasporto.


Però decise di non fuggire. Una luce gelida, minacciosa e determinata, apparve nel suo sguardo. Avrebbe potuto fuggire per il tempo di circa dieci respiri, ma invece decise di restare e combattere.


Mentre questo pensiero prendeva forma nella sua mente, iniziò a lanciarsi in avanti. Agitò la mano ed apparvero un enorme Lama di Vento e un Drago di Fuoco, che si scagliarono contro il buco nero, colpendolo in pieno.


Non appena il ruggente Drago di Fuoco colpì il buco nero, nell'aria risuonò un boato e il buco nero iniziò a distruggersi. Fu in quel momento che nel buco apparvero le sagome di decine di Coltivatori, che si facevano via via più definite, come se stessero per emergere.


Senza esitazione, Meng Hao sollevò la mano e si morse un dito. Subito la tecnica del Dito di Sangue si abbatté sul buco nero, indebolendolo.


Boom!


Il potente boato che ne derivò coprì il rumore dei tuoni e il buco nero tremò, per poi esplodere in mille pezzi. Non ci furono urla agghiaccianti, ma delle decine di Coltivatori che erano sul punto di uscire, solo metà sopravvissero.


L'altra età venne spazzata via nella distruzione del buco nero!


Fu un omicidio senza spargimenti di sangue e fu possibile solo grazie alla risolutezza di Meng  Hao. Se avesse esitato o fosse fuggito, senza fare nulla, avrebbe dovuto affrontare decine di nemici, il doppio di quelli che si trovava davanti.


La decina di persone emerse con tutto il potere dello stadio avanzato della Stabilità della Consistenza. Uno di loro era un uomo dai lunghi capelli scuri. era alto, slanciato e bello, con labbra sottili e occhi illuminati da uno strano bagliore. La sua base di Coltivazione era al termine del circolo della Stabilità della Consistenza, allo stadio del Pseudo Nucleo!


"La Setta del Setaccio Nero!" Meng Hao strinse gli occhi, riconoscendo all'istante gli abiti dei Coltivatori. La sua furia omicida crebbe ancora di più. Ora che sapeva che erano della Setta del Setaccio Nero, tutto acquistava senso. Non disse una parola. Da quel momento avrebbe attaccato con risolutezza, senza la benché minima esitazione.


Fece un passo in avanti, con i cinque Pilastri del Dao Perfetti che ruotavano, senza spandere nemmeno una stilla di potere. Le gocce di pioggia intorno a lui vibrarono mentre si avvicinava al Coltivatore della Setta del Setaccio Nero più vicino.


L'uomo sbuffò freddamente. Sollevò la mano e apparve l'immagine illusoria di un'enorme mano, che si scagliò contro Meng Hao. Senza aggiungere altro, tutti i Coltivatori attaccarono Meng Hao.


Solo il Coltivatore allo stadio dello Pseudo Nucleo non si mosse. In lontananza, diede un colpetto alla borsa da trasporto per evocare un braciere delle dimensioni di una mano. Lo strofinò e il braciere si accese.


Fili di fumo si sollevarono nell'aria, dando forma ad anelli concentrici di simboli magici. Assomigliava a un portale per il teletrasporto.


Nel momento in cui apparve il portale, Meng Hao era bloccato dal Coltivatore della Setta del Setaccio Nero che aveva evocato la mano illusoria. Il Coltivatore sorrise feroce. Per quanto lo riguardava, pensava che stessero esagerando, facendo una montagna di un cumulo di terra sopra la tana di una talpa. Dato che era nella fase avanzata della Stabilità della Consistenza, poteva sconfiggere facilmente un Coltivatore nella fase intermedia della Stabilità della Consistenza. Spazzarlo via sarebbe stato facile.


"Io, Xie, mi prenderò il merito per questo!" disse, ridendo. Si scagliò in avanti e, mentre lo faceva, una moltitudine di spine brillanti emersero dalle sue spalle. Chiaramente pianificava di colpire direttamente Meng Hao.


L'espressione di Meng Hao era la stessa di sempre. Sollevò la mano e premette il dito sulla mano illusoria che si avvicinava. Risuonò un boato e la mano esplose in innumerevoli schegge. Il Coltivatore di nome Xie della Setta del Setaccio Nero fissò scioccato Meng Hao che si scagliava contro di lui.


Boom!


Da Meng Hao provenne un'enorme pressione e all'improvviso fu davanti al Coltivatore. Le sue mani si scagliarono in avanti e circondarono il collo dell'uomo. Con sguardo gelido, strinse.


Si udì il suono di qualcosa che si spezzava e il Coltivatore morì strabuzzando gli occhi.


Fu un omicidio nella notte piovosa!


NOTE:


Il nome di Zhou Jie in cinese è 周杰 Zhōu jié – Zhou è un nome comune di Clan. Jie significa “eccezionale” o “eroico”.





