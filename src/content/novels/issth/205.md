---
title: Capitolo 205 - Sbarazziamoci del Veleno con la Perla Cubica!
pubDate: 2025-03-17T11:17:34.811Z
tags:
    - issth
---


La pioggia continuava a cadere, ma l’orizzonte non era più nero cupo. La luce della luna traspariva attraverso le nuvole e in lontananza cominciava a intravedersi il bagliore del sole mattutino. La notte cominciava a svanire, e la luce ad avanzare.


Mentre la luna lasciava posto al sole, la pioggia cadeva e Meng Hao procedeva, l’espressione rilassata come se nulla fosse accaduto. La giornata piovosa gli riportò alla mente la neve nello Stato di Zhao.


Non era sicuro in quale parte del Dominio Meridionale si trovasse esattamente. L’unica cosa che riusciva a vedere era una catena montuosa che si distendeva in lontananza. La sua unica compagnia erano la pioggia battente e il vento freddo.


La sua battaglia contro Zhou Jie era servita a conferma delle prodezze dei suoi cinque Pilastri del Dao. Sarebbe sicuramente riuscito a sconfiggere i Figli del Dao, i più potenti all'interno dello stadio Stabilità della Consistenza!


“Sfortunatamente, ho ancora molte carenze per quanto riguarda la tecnica. Ho problemi simili con gli incantesimi, altrimenti l’avrei annientato completamente”. Camminava nella pioggia, perso nei suoi pensieri. Il mondo della Coltivazione era molto diverso dalla vita da studioso. Pian piano, stava imparando a riconoscere i suoi punti deboli. Non poteva permettere alle debolezze di essere la causa della sua morte nella battaglia successiva.


“Non c’è molto che io possa fare riguardo le tecniche di magia. Unirmi alla Setta del Fato Viola aiuterebbe, se solo riuscissi a trovare un modo …per quanto riguarda le armi magiche …” Meng Hao aggrottò la fronte.


Tutte le sue armi le aveva conquistate in battaglia. Tuttavia, più potere acquisiva la sua base di Coltivazione, meno efficaci diventavano le sue armi magiche. La spada di legno, la Nebbia di Fulmini e la piccola rete nera crescevano tutti con lui, ma il ventaglio, l’arco e altre armi stavano diventando sempre meno utili.


“Non tutto è perduto però. Conosco due metodi per forgiare armi magiche. Potrei andare nelle Terre Nere a cercare la Larva della Neve Gelida. Se la nutro con la Foglia del Tuono di Gelso di Rete del Setaccio, si trasformerà in una Larva Cieca, in grado di produrre fili di seta indistruttibili! [1]


Ho anche la pagina di giada degli antenati di Han Bei, che può essere usata per fabbricare il tesoro del Tempo. Uno di questi due metodi potrebbe risolvere il mio problema. Sfortunatamente, sono entrambi estremamente complessi e non possono essere portati a termine in breve tempo. Certo, c’è anche la bandiera a tre nastri, anche se con la mia base di Coltivazione attuale non posso nemmeno toccarla…”. Scosse la testa, guardando la pioggia che non accennava a smettere. Anzi, sembrava intensificarsi. Il corpo di Meng Hao fu attraversato da un fremito, e mirò in direzione della catena montuosa adiacente. Mosse rapidamente la mano e una spada saettò attraverso il cielo e scavò una Grotta dell’Immortale nel pendio della montagna.


In un battito di ciglia, leggero come un usignolo, volò nella Grotta dell’Immortale, dove sedette a gambe incrociate a meditare. La sua base di Coltivazione emanava onde di potere, e il calore proveniente dal suo stesso corpo faceva scomparire l’umidità della Grotta appena creata. Lanciò la Nebbia di Fulmini, che si estese fino a ricoprire l’intera grotta, inclusa l’entrata. Poi chiuse gli occhi e fece ruotare la base di Coltivazione. Dopo poco tempo, riaprii gli occhi e lasciò cadere senza troppi riguardi la sua borsa da trasporto. Quando la sollevò, la mano stringeva la Perla Cubica.


A prima vista appariva di forma quadrata, ma se la si esaminava più da vicino, in realtà non lo era. Era alquanto insolita. Meng Hao guardò la perla e prese un respiro profondo, gli occhi brillanti di eccitazione.


Tirò fuori lo specchio di rame e fece una copia. Sfortunatamente non gli rimanevano molte Pietre dello Spirito. Dopo un momento di esitazione, decise di non fare altre copie.


“Spero che questa perla possa disperdere il veleno del Giglio della Resurrezione” disse guardando la perla con occhi scintillanti. Non era sicuro di come funzionasse la pietra esattamente, ma non era più lo stesso Coltivatore di prima. Era potente, come chi si trova all'ultimo stadio della Stabilità della Consistenza. Senza un attimo di esitazione, gettò il suo Senso Spirituale nella perla. Poco dopo aggrottò la fronte, poi si morse la punta della lingua e sputò un po’ di sangue sulla perla. In un battibaleno, quella assorbì il sangue, e improvvisamente cominciò a sciogliersi.


Fasci di luce bianca si librarono in aria, insieme a un profumo delicato e purificante. Gli occhi di Meng Hao si illuminarono. Dopo un lungo momento, fece un gesto con la mano e la Grotta dell’Immortale tremò. Si aprì una crepa nel suolo, e improvvisamente affiorò un rampicante. Sotto la guida di Meng Hao, il rampicante si allungò fino a raggiungere i fasci di luce bianca e cominciò ad assorbirli. Immediatamente, i fasci di luce bianca mirarono verso il rampicante, penetrandone il gambo. Meng Hao continuava a guardare, gli occhi che brillavano.


Dopo circa una decina di secondi, il rampicante cominciò a cambiare colore: in breve tempo, non era più di color rosso scuro, ma di un bianco immacolato, e irradiava un senso di purezza.


Passò altro tempo. Meng Hao guardava pensieroso la perla sciogliersi e le scie bianche che si libravano da essa. Prese a respirare profondamente, gli occhi pieni di determinazione. Le scie volarono verso di lui, entrando nel corpo attraverso naso e bocca.


Chiuse gli occhi, e dopo circa una decina di secondi, il suo corpo cominciò a tremare. Le vene sul viso presero a pulsare, gli occhi si aprirono di scatto. All’interno delle pupille si vedevano facce demoniache che piangevano e ridevano. Improvvisamente, sopra alle facce demoniache apparvero strati e strati di scie bianche. Sembrava che le scie bianche stessero cercando di purificare il Giglio della Resurrezione all’interno di Meng Hao.


Il tempo scorreva rapidamente. Era già passata un’ora. Il sudore sgorgava a fiotti da Meng Hao. Il suo viso era pallido, ma i suoi occhi emanavano determinazione. Inspirò, e altre scie bianche fluttuarono nel corpo attraverso naso e bocca. Mentre esse entravano, le facce demoniache nelle pupille cominciavano ad aggrovigliarsi e deformarsi.


Grida indistinte riecheggiavano nella mente di Meng Hao, si sentiva come se il suo corpo stesse per essere fatto a pezzi. Sembrava che dentro di lui fosse in corso una battaglia all’ultimo sangue. Ora le facce demoniache erano ancora più deformate. Comparvero visioni di fantasmi, e un’aura nera cominciò a riversarsi dalla testa di Meng Hao. L’aura nera si deformò e si plasmò a formare… un Giglio della Resurrezione tricolore!
La Perla Cubica sembrava sul punto di scurirsi, come se stesse per rilasciare tutto il potere della sua aura. Adesso era grande la metà della dimensione originale. Presto avrebbe esaurito l’efficacia e che le scie bianche sarebbero scomparse.


Gli occhi di Meng Hao si illuminarono. Senza esitazione si sporse in avanti e afferrò la Perla.


Questa volta non inalò le scie, bensì ingoiò la Perla intera.


Il suo corpo fu scosso da un potente ruggito, quasi a volersi armonizzare con il tuono che rombava all’esterno. Il Giglio della Resurrezione sulla sua testa si contorse, come scosso da un potente vento. Finalmente mostrava segni di dispersione.


Grida acutissime gli riempivano la testa, e la sua faccia era deformata in una smorfia. Tuttavia, senza esitazione, sollevò la seconda Perla Cubica e, digrignando i denti per la perdita di altre Pietre dello Spirito, fece un’altra copia. Dopo aver fatto la seconda copia, rimase a corto di Pietre dello Spirito. Con lo sguardo carico di determinazione, sollevò entrambe le Pietre Cubiche e se le mise in bocca.


Un tremendo e fragoroso ruggito invase Meng Hao non appena le pietre entrarono nella sua bocca. Il ruggito fu così incredibile che si espanse fino a scuotere le montagne circostanti. Scie bianche si diffondevano dai pori di Meng Hao, arricciandosi a circondargli il corpo.


Il Giglio della Resurrezione tricolore sulla sua testa improvvisamente tremò. Sembrava che stesse svanendo, come se potesse dissiparsi completamente in qualunque momento. Meng Hao sedeva avvolto dalla nebbia bianca, mentre le facce demoniache nei suoi occhi emettevano continuamente immagini di fantasmi, e cominciavano a svanire lentamente. Sembrava che la Perla fosse davvero in grado di disperdere il veleno.


Dopo circa un’ora, l’immagine del Giglio della Resurrezione sulla testa di Meng Hao era quasi invisibile. Non vi era più alcuna traccia delle facce demoniache nei suoi occhi. Ma…


Ad un tratto, la nebbia che aveva fatto disperdere il Giglio della Resurrezione si diffuse verso l’esterno. Poi, le scie bianche presero a fremere, rapprendendosi sopra la testa di Meng Hao. In mezzo ad esse apparve una striscia rossa, seguita da una di un giallo brillante, e infine una azzurra come il cielo. I tre colori si mischiarono nella nebbia in subbuglio, unendosi per creare… un Giglio della Resurrezione a quattro colori!


Apparentemente, il Giglio della Resurrezione non poteva essere distrutto. Anche se moriva, riappariva come se si fosse reincarnato.


Una smorfia sgradevole apparve sul viso di Meng Hao mentre osservava il Giglio della Resurrezione a quattro colori. I suoi occhi furono attraversati da un velo d’oscurità, ma poi improvvisamente risplendettero.


A ben guardare, sembrava che il Giglio della Resurrezione a quattro colori, che ricordava una faccia demoniaca, non avesse un’aura più potente del precedente Giglio tricolore. In effetti, il Giglio aveva cominciato a tremare.


“Non c’è un quarto colore!” pensò Meng Hao stringendo gli occhi. Dopo aver ripensato al Giglio della Resurrezione a quattro colori che aveva visto durante il torneo dell’Eredità dell’Immortale di Sangue, si rese conto che il suo Giglio era diverso [2].
“Se avesse davvero sviluppato un quarto colore, avrei perso i sensi e mi sarei trasformato io stesso in un Giglio della Resurrezione. Ma io non mi sento per nulla strano. Inoltre, il colore di questo quarto petalo…”


Improvvisamente, il tremolio del Giglio crebbe fino a trasformarsi in spasmi. I petali andarono in pezzi, che poi si trasformarono in una splendente luce bianca. La luce si diresse verso i petali blu, e il Giglio della Resurrezione fu scosso ancor più violentemente per alcuni secondi. Meng Hao continuava ad osservare, gli occhi sfavillanti. Guardò i petali blu contorcersi e poi sparire. Ora, il Giglio della Resurrezione era composto da solo due colori. A guardare più da vicino, i petali blu non erano scomparsi completamente, ma erano ancora visibili, anche se a malapena. In realtà, sembrava proprio che ricomparissero gradualmente.


Il Giglio della Resurrezione bicolore appariva più debole, eppure allo stesso tempo emanava un’aura pura. A quanto sembrava, dopo aver assorbito la Perla Cubica, il Giglio della Resurrezione aveva perso uno dei suoi colori. A parte questo, sembrava che il potere anti-veleno della Perla Cubica non avesse avuto alcun effetto sul Giglio della Resurrezione.


Il Giglio bicolore ebbe un fremito. Meng Hao era completamente impotente mentre il fiore affondava di nuovo dentro di lui attraverso la cima della sua testa. Tuttavia, l’aura era molto meno potente. Dopo un istante di esitazione, lo sguardo tornò risoluto.


“In qualche modo, la Pietra Cubica si è dimostrata efficace. Tuttavia, se voglio liberarmi completamente dal veleno, non ho altra scelta che infiltrarmi nella Setta del Fato Viola. Lì potrò mettermi alla ricerca di un metodo per sbarazzarmene del tutto. Questa cosa è fastidiosa come una lisca in gola!”.


<strong>NOTE:</strong>


1. La Larva Cieca è stata menzionata nel capitolo 165.
2. Meng Hao ha incontrato il Giglio della Resurrezione a quattro colori nel capitolo 125 e in quello seguente. Tuttavia, non vengono specificati i colori dei petali.


&nbsp;
                                


                                



