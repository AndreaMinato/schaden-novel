---
title: Capitolo 208 - Non chiedere ai Cieli come Abbattere il Fiore
pubDate: 2025-03-17T11:17:34.816Z
tags:
    - issth
---


Disperazione e amarezza ribollivano nel cuore dell’uomo robusto con la tunica viola. Immediatamente, perse tutta la voglia di difendersi. Essendo al primo stadio della Stabilità della Consistenza, semplicemente non aveva il coraggio di provare a mettersi contro qualcuno del cerchio della Stabilità della Consistenza.


Vedendo Meng Hao avvicinarsi con aria tranquilla, arretrò di parecchi passi. Senza esitazione, giunse le mani e salutò.


“Salute, Signore” disse. Poi, rivolgendosi agli altri: “Ehi, voi! Perché non avete ancora reso omaggio al Superiore?”.


Balbettando e tremando, il Secondo Fratello Huang si affrettò a salutare Meng Hao con un profondo inchino. Il suo cuore fremette di paura. Come avrebbe potuto immaginare che colui che aveva creduto essere un debole agnellino si sarebbe potuto trasformare nel giro di pochi istanti in una bestia infernale in grado di farlo a pezzi centinaia di volte?


Il Terzo e il Quarto Fratello, così come l’uomo vestito di giallo, si unirono immediatamente all'uomo con la tunica viola. Tremando, tutti e cinque i Fratelli si inchinarono ripetutamente al cospetto di Meng Hao. Più di tutti, certo, l’uomo vestito di giallo era pentito e pieno di rimpianti…
Egli lanciò un’occhiata in direzione dell’uomo vestito di viola e lo sorprese con lo sguardo fisso carico di odio profondo e velenoso. Gli occhi dell’uomo con la tunica gialla furono attraversati da un lampo di oscurità, ed egli fu sul punto di perdere i sensi per la paura.


Meng Hao, seduto sul trono di cristallo, tossì leggermente. I cinque uomini si trovavano ora dove fino a pochi momenti prima era stato lui…


L’anziano pittore lo fissava pieno di terrore reverenziale.


Il cuore dell’uomo vestito di viola era pieno di preoccupazione, e la sua testa era indolenzita. “Signore…” Solo in quel momento stava iniziando a capire cosa era accaduto. Il suo corpo era scosso da tremiti.


Meng Hao lo guardò e disse: “Vedo che hai problemi con la tua base di Coltivazione. Da anni sei fermo a un solo Pilastro Dao. Ho un elisir medicinale che potrebbe portarti molti benefici. Che ne dici?”. Sollevò la mano, al cui centro c’era un elisir medicinale.


Era un elisir estremamente comune per lo stadio della Stabilità della consistenza. Tuttavia, la sua efficacia era un po’…


“Quante Pietre dello Spirito sei disposto a pagare per averla?” chiese Meng Hao freddamente.


“Uh…”. L’uomo vestito di viola digrignò i denti, poi tirò fuori la sua borsa da trasporto e la porse a Meng Hao. Meng Hao aggrottò leggermente la fronte, cosa che indusse il tremante uomo vestito di viola a lanciare uno sguardo feroce in direzione degli uomini dietro di lui. Ognuno di loro tremava nei propri stivali. Uno ad uno tirarono fuori tutti i propri averi. Infine, l’uomo dalla tunica viola radunò tutti gli oggetti e le ricchezze che avevano accumulato nel corso degli anni nella Grotta dell’Immortale e, insieme alla Grotta stessa, li offrì a Meng Hao. Il tutto in cambio di un elisir medicinale.


Meng Hao raccolse le numerose ricchezze con espressione invariata.


Lanciò un’occhiata all'uomo vestito di giallo, che rispose con uno sguardo vuoto, e poi guardò il Secondo Fratello Huang.


“Ti ho sentito menzionare che qui c’è un portale per il teletrasporto, dico bene?”


“Sì, sì, c’è” rispose il Secondo Fratello Huang. Senza osare tralasciare informazioni, fornì una breve descrizione. “In realtà non siamo stati noi a portare qui il portale. È una caratteristica naturale della Grotta che abbiamo scoperto per caso. Funziona, ma ti teletrasporta in un solo luogo preciso”.


Si sentiva come in agonia, e covava assoluta ostilità nei confronti dell’uomo vestito di giallo.


“Maledizione, Quinto Fratello!” pensò “Chi è costui che hai portato con te? È una specie di Patriarca!”


Meng Hao annuì. Aveva già usato il Senso Spirituale per accertarsi del luogo del teletrasporto.


Tornando a guardare i cinque uomini, ad un tratto agitò un braccio. Incapaci di opporre resistenza, tutti e cinque furono immediatamente spazzati via. Mentre entravano nel mondo della Maschera di Sangue riposta all’interno della borsa del Cosmo di Meng Hao, tutto quello che riuscirono a vedere fu una macchia indistinta.


Tutto era color sangue. La gelatina era impegnata a educare il Patriarca del Clan Li, che sedeva lì, emaciato, lo sguardo perso nel vuoto dell’agonia. Sembrava più morto che vivo, il corpo debole.


La gelatina vide immediatamente Meng Hao apparire con i cinque uomini del Clan Huang. I suoi occhi si riempirono di trepidazione, ed egli lasciò immediatamente da parte il Patriarca del Clan Li.


“Criminali!” esclamò volando verso di loro “Sento odore di criminali! Sono tutti criminali! Tutti privi di moralità!”. Volò alcune volte in circolo attorno ai cinque uomini del Clan Huang, evidentemente smarriti e terrorizzati. La gelatina si stava entusiasmando sempre di più.


Meng Hao si schiarì la voce e disse: “Signore, questi sono i criminali che qualche giorno fa avevo promesso di portarti. Hanno bisogno di essere educati da te per allontanarsi dal sentiero del male.”


“Eccellente, eccellente” approvò la Gelatina con un cenno del capo. “Hai mantenuto la parola, e così farò anch'io. Innanzitutto permettimi di contare”. Con un frullio d’ali si sistemò sulla spalla dell’uomo vestito di viola.


“Uno…due…tre” contò la gelatina, cominciando dall'uomo vestito di viola e proseguendo con il Secondo e il Terzo Fratello. Quando il suo sguardo si posò sul Quarto Fratello, improvvisamente spalancò gli occhi sorpresa. “Uno…due?”. Raggiunse l’uomo vestito di giallo sbattendo le ali. All'improvviso, un’espressione colma di rabbia e umiliazione si dipinse sul suo volto. Si girò e guardò Meng Hao di traverso. “Bugiardo!”.


Meng Hao guardò la gelatina a bocca spalancata.


“Guarda!” ruggì la gelatina in preda alla furia. “Uno, due, tre, uno, due!! Mi hai portato due criminali e io ne avevo chiesti tre! Volevo tre criminali!”. Si credeva davvero vittima di un raggiro.
Meng Hao spalancò gli occhi. Improvvisamente tutto divenne più chiaro. Quella dannata gelatina sapeva contare soltanto fino a tre!


Senza esitazione, Meng Hao spazzò via rapidamente l’uomo vestito di giallo e il Quarto Fratello, che scomparvero immediatamente.


“Si è trattato solo di un errore da nulla” si affrettò a dire Meng Hao. “Perché non provi a contare di nuovo?”


La gelatina si mise a contare di nuovo con attenzione. “Uno, due, tre… haha! Sono tre! Tre criminali! Eccellente, eccellente”. Di nuovo trepidante, sbatté le ali e volò ancora un po’ in circolo. Improvvisamente sprigionò una luce simile a un lampo in direzione di Meng Hao.


Meng Hao non si scostò. Il lampo lo colpì in pieno, fondendosi con il suo Senso Spirituale.


“Questa è la mia volontà fulminea” disse la gelatina, che era già atterrata sulla spalla dell’uomo vestito di viola “Puoi usarla per cambiare forma una volta sola. Assicurati di portarmi altri attaccabrighe!”. Guardò l’uomo vestito di viola con aria amichevole: “Ehi, ciao. Il mio nome è Massima Irritazione. Qual è il tuo?”.


L’uomo robusto vestito di viola lo fissò sgomento. Senza aspettare che rispondesse, Meng Hao se ne andò rapidamente dalla Maschera di Sangue. Poteva solo immaginare cosa sarebbe accaduto dopo che l’uomo avesse risposto… un mare di sofferenze lo attendeva.


Tornato nella Grotta dell’Immortale, Meng Hao si sedette con aria pensosa.


“La gelatina sa contare soltanto fino a tre… Molto utile”. Dopo un attimo, lanciò uno sguardo in direzione dell’anziano pittore, che se ne stava seduto con un’espressione indecifrabile sul volto.
“Signore, da quale villaggio vieni? Posso riportarti a casa” gli chiese con dolcezza.


L’uomo sembrava spaventato. Dopo un momento di esitazione, parlò con voce tremante: “Ma il mio dipinto non è ancora finito… Ti dispiace se dipingo te?”. I suoi occhi brillavano di aspettativa.


Meng Hao rimase sorpreso per un momento. Poi strinse gli occhi per guardare l’uomo più da vicino. Da qualsiasi parte lo guardasse, l’uomo sembrava un mortale. Dopo un momento, Meng Hao annuì. “Grazie infinite, signore” disse, restando seduto sul trono di cristallo.


Il vecchio prese un respiro profondo, poi sollevò il pennello con mano tremante. Guardando Meng Hao, cominciò a dipingere.


Il tempo passò lento. Ci vollero all'incirca quattro ore, durante le quali Meng Hao attese pazientemente. L’uomo lo ritraeva fedelmente, e Meng Hao stava in piedi senza muoversi.


Dopo un po’, il vecchio posò il pennello. Guardò il dipinto che aveva di fronte e i suoi occhi si riempirono di soddisfazione. Poi alzò lo sguardo verso Meng Hao e sorrise.


“Finito” disse. “Perché non dai un’occhiata? Ti somiglia?”
.
Meng Hao sorrise. Si alzò e andò a posizionarsi accanto al vecchio. Quello che vedeva sulla tela era un giovane che sedeva dritto su una sedia, circondato da montagne. Non si poteva dire che il dipinto non fosse bello, ma aveva qualcosa che non sembrava del tutto giusto. Somigliava decisamente poco a Meng Hao.


“Molto bello” disse Meng Hao sorridendo con un cenno del capo. “Cosa sono questi due segni?”. Sollevò la mano per indicare un punto del dipinto in cui si potevano vedere due segni lunghi e spessi. Meng Hao non era sicuro del loro significato.


“Che cosa c’è sopra di noi?” chiese il vecchio, sorridendo.


Meng Hao lo guardò sorpreso. “Il cielo” disse a bassa voce.


“Pensaci un momento” disse il vecchio guardando Meng Hao. Il suo sorriso sembrava contenere un significato recondito. L’uomo appariva completamente diverso rispetto a pochi minuti prima.


Meng Hao pensò per un momento e poi sollevò lo sguardo. I suoi occhi brillarono quando fece scivolare lo sguardo fuori dalla Grotta dell’Immortale per guardare il cielo.


Dopo un po’ di tempo, Meng Hao abbassò la testa. In quell’istante, le sue pupille si contrassero. L’uomo non si vedeva più da nessuna parte!


Una voce che sembrava provenire dal passato invase improvvisamente la Grotta dell’Immortale facendo tremare Meng Hao. Il suo Senso Spirituale andò in frantumi.
“Grazie alla volontà dell'Albero del Mondo antica di diecimila anni, ciò che resta di me è qui oggi. Era destino che io dipingessi per te oggi. Io ho sigillato la forma più pura del Giglio della Resurrezione, rifinito le sue doti naturali per poi fonderlo con il tuo spirito. Finché resta sigillato non può farti alcun male. Inoltre, potrai sfruttare il talento naturale del Giglio relativo alle piante e alla vegetazione. Quando sarà trascorso abbastanza tempo potrai gettare via la mia volontà residua che tiene il fiore sigillato. Ogni diecimila anni, memorizzo una persona. Coloro che esistono nella mia memoria non possono essere sterminati dalla Recisione del Karma della dinastia Ji”.


Dopo un lungo istante, Meng Hao fece un respiro profondo. Si voltò a guardare nuovamente il dipinto con gli occhi che scintillavano luminosi. Sospirò e spalancò gli occhi meravigliato. L’immagine del dipinto non era quella di Meng Hao, bensì di un Giglio della Resurrezione!


Appariva selvaggio, riluttante, perfino pazzo. Sembrava intrappolato nel dipinto. L’immagine era estremamente verosimile.


C’erano anche alcune parole scritte sul dipinto:


Il giorno in cui il Giglio della Resurrezione sboccerà in sette colori, il fiore cadrà, Ascensione Immortale, mille anni. Il Karma è nascosto nella Montagna Immortale. Non chiedere ai Cieli come abbattere il fiore.


Dipinto nel Dominio Meridionale, Pianeta del Cielo Sud, per il mio giovane amico.


Shui Dongliu [1]


NOTE:


1. Shui Dongliu è stato precedentemente menzionato nei capitoli 194 e 197.


                                



