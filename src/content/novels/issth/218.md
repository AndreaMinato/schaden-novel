---
title: Capitolo 218 – Primo Turno, Primo Posto!
pubDate: 2025-03-17T11:17:34.855Z
tags:
    - issth
---


Gli occhi dell'uomo di mezza età erano rosso sangue mentre fissava la pianta medicinale di fronte a lui. “Mi sono unito alla Setta vent'anni fa” disse, “Sono stato un alchimista apprendista per metà della mia vita. Pensi davvero di poterti comparare a me?” Tuttavia, il suo viso diventava sempre più pallido; aveva già commesso nove errori, perciò, ora aveva solo una possibilità. Sfortunatamente, per quanto riguardava la pianta di fronte a lui... non la riconosceva.


Dopo che fu passato molto tempo, l'uomo di mezz'età rise tristemente, poi si alzò lentamente. Non aveva scritto la risposta. Diede un lungo sguardo alla pianta medicinale, la fissò nella memoria e poi camminò via.


A questo punto, Meng Hao era l'unica persona rimasta nella piazza!


Lo sguardo di ogni singola persona, inclusi Wang Fanming e gli altri sette, era concentrato solo su Meng Hao!


Questo perché... stava ancora rispondendo alle domande!


Meng Hao non aveva idea di quante risposte avesse dato. Centomila piante medicinali, un milione di varianti. Forse ne aveva scritte la metà, forse di più. Prese un profondo respiro e si concentrò sulle piante sullo schermo davanti a lui. Si accorse gradualmente che alcune delle piante medicinali non le aveva mai viste prima. Tuttavia, dopo averle guardate e averci pensato per un momento, le informazioni riguardanti apparivano nella sua testa.


Le centomila piante e il milione di varianti che aveva studiato erano semplicemente la base. Tuttavia, quella base gli aveva permesso di risvegliare il talento naturale del Giglio della Resurrezione che aveva acquisito. Quel talento sulle piante gli permetteva di espandere ciò che aveva appreso, usando le conoscenze accumulate per formulare le risposte.


All'interno della borsa del Cosmo, il ritratto del Giglio della Resurrezione, dipinto da Shui Dongliu, stava tremando. Sembrava lottare e resistere urlando un grido senza voce. Questo perché, mentre Meng Hao continuava a rispondere alle domande e corroborava ciò che aveva imparato, tutte le innumerevoli immagini di piante che gli apparivano in testa erano depredate dal Giglio della Resurrezione! Stava portando via il suo talento!


Se questo fosse stato tutto, probabilmente non sarebbe stato granché. Tuttavia, mentre Meng Hao continuava, si accorse che il Nucleo Demoniaco dentro al suo Pilastro del Dao sembrava ruotare. Con ogni rotazione, fuoriuscivano fili di potere invisibile che entravano nella sua mente, facendo crescere ancora di più il talento naturale del Giglio della Resurrezione.


Questo esame di piante e vegetali era anche un'occasione per rubare il talento del Giglio! Non c'era altro metodo più veloce e che portasse Meng Hao a tali livelli! Essenzialmente, questo esame era un enorme colpo di fortuna!


Continuò, perso sempre più di prima nei suoi pensieri. Continuava a compilare sempre più risposte, sempre più velocemente. Nessuno poteva sentire le urla del Giglio della Resurrezione mentre il suo talento naturale gli veniva strappato via e fuso in Meng Hao, diventando suo e suo soltanto!


Se qualcuno gli avesse chiesto di fermarsi ora, Meng Hao avrebbe rifiutato.


I suoi occhi erano iniettati di sangue. Ogni tanto doveva pensare, ma non faceva mai un errore; mentre pensava e scriveva le risposte, tutti attorno guardavano con il respiro trattenuto, stupefatti da quello che stava succedendo. Wang Fanming e gli altri sette si scambiavano delle occhiate, tutti i loro occhi erano colmi di stupore.


Perfino loro avrebbero avuto difficoltà con alcune delle informazioni compilate da Meng Hao. Alcuni delle piante ibride richiedevano l'innesto di dieci varietà di piante medicinali in tempi diversi, per produrre la rara versione finale.


Wang Fanming e gli altri si scambiarono sguardi eccitati e poi iniziarono a trasmettersi una conversazione tra loro.


“Centomila piante medicinali, un milione di varianti, dieci milioni di ibridi. Tre reami di piante e vegetali. Padroneggiare anche solo il primo indica il talento naturale richiesto per diventare maestro alchimista...”


“Nel Dominio Meridionale, solo i Signori del Calderone Viola possiedono abbastanza talento per padroneggiare il secondo reame. E per quanto riguarda il terzo reame, ce ne sono solo tre: il Demone Gran Maestro degli Elisir e gli altri due Gran Maestri!”


“Quanto accidenti è abile con le piante questo Fang Mu? È semplicemente inumano! Ha già superato il secondo reame e ora sconfina nel dominio del terzo... Se la sua abilità alchemica è paragonabile al suo talento con le piante, allora... sarà capace di scuotere il Cielo e la Terra!”


“Non necessariamente. Il suo talento con le piante è inumano. Ma l'abilità nell'alchimia è differente. Tuttavia, anche se poi non diventasse un Signore del Calderone Viola, nel caso possieda qualche capacità, raggiungerà sicuramente la vetta del rango di Signore del Calderone!”


“Dipenderà tutto dai risultati della sua alchimia e dal livello della forza medicinale che svilupperà. I maestri alchimisti ordinari possono produrre circa il trenta percento. Solo i Signori del Calderone posso tirar fuori il cinquanta percento o più della forza medicinale; e i Signori del Calderone Viola riescono a estrarre il settanta. In tutto il Dominio Meridionale, solo il Demone Gran Maestro degli Elisir e gli altri due Gran Maestri possono raffinare il novanta percento o più! E il Demone Gran Maestro degli Elisir è l'unico che riesce a preparare elisir con il cento percento della forza medicinale. Elisir che non perdono nessuna efficacia!”


Mentre gli otto uomini continuavano a discutere, gli apprendisti guardavano ammutoliti. Le loro menti vacillavano mentre guardavano Meng Hao; anche gli altri nove finalisti osservavano, alcuni con ammirazione e rispetto, altri con gelosia e scontento.


Il tempo passò e Meng Hao continuava senza fermarsi. Mentre le piante medicinali gli scorrevano davanti, la sua espressione diveniva sempre più eccitata; sempre più informazioni fluivano nella sua testa e l'eredità del Nucleo Demoniaco al suo interno ruotava ancora più rapidamente.


Nel frattempo, altrove nella Setta del Fato Viola, su un picco isolato nel profondo della Divisione Est degli Elisir, un uomo anziano sedeva a gambe incrociate osservando una fornace degli elisir che fluttuava di fronte a lui. Vestiva una tunica Daoista bianca e il suo intero corpo emanava l'aroma di elisir medicinali. I suoi occhi erano completamente concentrati sul calderone.


I suoi lineamenti non erano particolarmente notevoli, tuttavia, gli occhi erano limpidi come profonde sorgenti. A prima vista, la sua tunica Daoista sembrava comune, tuttavia, su ogni manica era ricamata una fornace degli elisir.


Era arcaico, antico, come se fosse esistito per innumerevoli anni. Sorrideva mentre guardava il calderone. Era impossibile dire la sua base di Coltivazione, ma la sua presenza sulla montagna sembrava disperdere le nubi e calmare il vento; sembrava che con lui presente, il mondo dovesse sempre essere così.


Al suo fianco vi era una giovane donna coperta da una lunga tunica viola. Era di una bellezza perfetta, sebbene il suo sopracciglio fosse increspato in un’espressione accigliata; non era altri che Chu Yuyan.


L'anziano... era colui incuteva grande prestigio e universale rispetto nella Setta del Fato Viola. Era il Gran Maestro il cui nome aveva dominato il Dominio Meridionale per mille anni; i suoi due novizi l'avevano abbandonato per divenire loro stessi dei Gran Maestri. Questi era... il Demone degli Elisir!


I demoni potevano avere innumerevoli forme, proprio come le varietà degli elisir medicinali. Il giorno in cui quest'uomo anziano aveva ottenuto il suo Dao, aveva preso il nome di Demone degli Elisir. Questo Demone Gran Maestro, il cui nome aveva riempito il Dominio Meridionale un migliaio di anni fa, ora disse. “Sei stata capace di preparare l'Elisir delle Tre Mortalità?” chiese, spostando lo sguardo dalla fornace a Chu Yuyan.


“Ho fallito ancora” rispose accigliandosi. “Maestro, l'Elisir delle Tre Mortalità è troppo difficile.” Guardò il calderone degli elisir fluttuante.


L'anziano scosse la testa e sogghignò. Guardò in lontananza, verso l'enorme statua di Reverendo Viola dell'Est, con un'espressione che sembrava piena dell'emozione di molti anni. Alla fine guardò di nuovo il calderone degli elisir, dopo che fu passato un po' di tempo parlò di nuovo: “Il tuo cuore è agitato e manca di determinazione. Sembra tu non abbia ancora afferrato lo scopo per il quale il tuo Maestro ti ha chiesto di preparare l'Elisir delle Tre Mortalità. A tal proposito, potresti imparare qualcosa da lui.” Indicò verso il calderone e, come lo fece, questa iniziò a sfocarsi, poi si trasformò magicamente in un’immagine di Meng Hao nella piazza.


Quando lo vide, Chu Yuyan si accigliò all'istante. Si ricordava di lui e si ricordò di come vederlo avesse, per qualche ignota ragione, colmato il suo cuore di irritazione. L'aveva riempita di un impulso quasi irrefrenabile di inculcargli a forza un po' di buon senso.


Anche in seguito non riusciva a spiegarselo. Anche oggi, posare gli occhi su di lui causava il riapparire della stessa sensazione irritata.


“Sul sentiero del Dao dell'alchimia” disse senza emozione il Demone Gran Maestro degli Elisir, “il talento è solo un aiuto. Una determinazione incrollabile è ancora più importante.” Agitò la mano destra e la scena scomparve. “Ritorna. Quando avrai finito di preparare l'Elisir delle Tre Mortalità, allora, il Maestro ti permetterà di lasciare la Setta.” Con quello chiuse gli occhi.


Le labbra di Chu Yuyan si imbronciarono. Chiaramente infelice, ma incapace di farci alcunché, sbatté il piede a terra mentre si voltava per andarsene. Per qualche ragione il volto di Meng Hao, o meglio di Fang Mu, le apparve in mente e la sua irritazione salì di nuovo.


“Vado a vedere perché questo tizio mi rende così inquieta!” pensò, stringendo la mascella e trasformandosi in un raggio di luce che sfrecciò in lontananza.


Nella piazza dell'esame per maestro alchimista, mentre il tempo passava lentamente, diecimila occhi erano puntati su una cosa sola. Quando arrivò, Chu Yuyan vide Meng Hao e ancora una volta si accigliò. Lo esaminò con attenzione per un po', ma alla fine i suoi lineamenti non le erano familiari. Eppure in quella mancanza di familiarità vi era qualcosa che le sembrava di conoscere.


Altro tempo passò. Un giorno. Due giorni... Infine, tre giorni erano passati.


Gli occhi di Chu Yuyan erano incollati su Meng Hao, ma alla fine si riempirono di frustrazione. Più o meno come Wang Fanming e gli altri, lei aveva familiarità con il terzo reame di piante e vegetali; come poteva non essere piena di meraviglia vedendo Meng Hao rispondere domanda dopo domanda?


Alla fine del terzo giorno, lo schermo davanti a Meng Hao sfarfallò all'improvviso, e non apparvero più altre piante medicinali. Lentamente alzò lo sguardo.


Tutto era completamente silenzioso. Tutti fissavano lo schermo di fronte a lui. Wang Fanming sussultò e si alzò, anche gli altri anziani si alzarono uno per uno con gli occhi pieni di incredulità.


“Ha risposto a tutte le domande...”


“Il Demone Gran Maestro degli Elisir ha preparato personalmente tutte le immagini delle piante medicinali. In un migliaio di anni, nessuno aveva mai risposto a tutte le domande. Cosa... ma quanto talento inumano possiede?”


Come le parole di Wang Fanming e degli altri echeggiarono, l'eccitazione degli apprendisti circostanti, che era stata repressa per giorni, esplose all'improvviso. Un baccano assordante riempì l'aria.


“Niente più domande... Come è possibile!?!? Ha risposto a tutte le domande!”


“Dai tempi antichi fino a oggi, nessuno c'era mai riuscito...”


“È possibile che questo Fang Mu diventi un altro sole splendente della Divisione Est degli Elisir..?”


Anche mentre il tumulto riempiva l'aria, la fatica inondò Meng Hao che chiuse gli occhi stanchi. Non aveva idea di quanto fosse rimasto seduto lì; una volta che lo schermo si spense, la sua energia sembrò scomparire. Le conoscenze delle piante e dei vegetali nella sua testa sembrava crescere con forza, assalendo e travolgendo ogni ignoranza che fosse esistita in precedenza.


Cresceva, ancora e ancora, finché, alla fine, iniziò a stabilizzarsi. Ora che quell'ignoranza era stata battuta, Meng Hao non era sicuro fino a che punto sarebbe cresciuta la sua abilità con le piante e i vegetali.


Aveva ottenuto... Divinazione Istantanea della Formula!


Semplicemente ponendo un elisir medicinale nella sua mano, sarebbe stato in grado di vedere la formula dell'elisir fluttuare nella sua testa. Questo era il reame che solo i Signori del Calderone Viola potevano raggiungere.


Chu Yuyan prese un profondo respiro mentre fissava inespressiva Meng Hao. Non vi erano dubbi al riguardo; il solo guardarlo la faceva sentire irritata. Eppure, doveva ammettere che l'abilità di Fang Mu riguardo le piante e i vegetali era sovrumana!
                                


                                



