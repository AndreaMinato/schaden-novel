---
title: Capitolo 219 - Non è Giusto!
pubDate: 2025-03-17T11:17:34.855Z
tags:
    - issth
---


Mentre tutti fremevano per l'entusiasmo, Meng Hao si alzò. Nel farlo, poco a poco calò il silenzio. Tutti gli occhi erano concentrati su di lui. Alcuni pervasi da espressioni complicate, alcuni semplicemente invidiosi, altri scioccati o gelosi.


Verso Meng Hao erano rivolte numerose espressioni, mentre lui appariva davvero distrutto. Si voltò verso Wang Fanming e gli altri, congiunse le mani e si inchinò. Poi, si allontanò dal suo banco e trovò un posto in cui sedersi a gambe incrociate e meditare.


Wang Fanming respirò profondamente. Rivolse un'occhiata a Meng Hao per un istante, poi il suo sguardo si spostò sulla folla. "Tra venti ore comincerà la seconda fase dell'esame per la promozione a maestro alchimista. È anche la fase finale. Dei dieci finalisti, solo uno diventerà un maestro alchimista. La seconda fase consisterà in una prova del potere della vostra tecnica di catalizzazione. Avete venti ore durante le quali poter riposare, ma non vi è concesso andare via".


Chu Yuyan aveva osservato Meng Hao per tutto il tempo. Lo shock non aveva ancora abbandonato il suo sguardo. Sebbene il solo guardarlo la infastidisse, non aveva altra scelta se non ammettere che Fang Mu fosse una persona da ammirare in termini di competenze.


"L'abilità con piante e mondo vegetale è solo una parte dell'essere un alchimista", disse, ancora scettica. "Vedremo se il ragazzo ha davvero i requisiti per mettere in pratica l'alchimia. E questo include la catalisi, come anche il controllo dell'energia spirituale della base di Coltivazione. Non sono elementi da prendere alla leggera. Vediamo se le sue abilità in questo senso sono allo stesso modo sorprendenti.". Più guardava Meng Hao, più la infastidiva.


Nemmeno uno dei trentamila apprendisti alchimisti decise di andarsene. Continuarono a parlare a voce bassa. Il settanta percento delle conversazioni riguardava Meng Hao. Il restante trenta percento era sugli altri nove finalisti che avevano superato la prima fase dell'esame, e dunque avevano rivelato il loro talento alla luce del sole.


Quei nove erano tutti molto nervosi. Stavano seduti a gambe incrociate, sfruttando ogni singolo istante per ruotare le loro basi di Coltivazione. Volevano trovarsi in condizioni ottimali per affrontare la seconda e ultima fase dell'esame.


La partecipazione di Meng Hao nella prima fase li aveva schiacciati con un peso che rendeva il respiro difficile. Detto questo, non c'era alcuna differenza tra il primo e il decimo posto. Tutti avrebbero avuto la possibilità di superare la seconda fase dell'esame.


A dire il vero, la seconda fase era il fulcro dell'esame.


Per quanto li riguardava, c'era ancora una possibilità di surclassare Meng Hao. Poteva avere più conoscenze su piante e mondo vegetale di loro, ma per catalizzare le piante medicinali era necessario l'uso della base di Coltivazione, insieme a un allenamento significativo. Era richiesto un controllo attento del potere spirituale; troppo potere, e la pianta medicinale sarebbe cresciuta fino ad esplodere. Troppo poco, però, e non sarebbe cresciuta in modo sano. Era difficile trovare l'equilibrio perfetto.


Gli altri nove finalisti respiravano profondamente mentre erano seduti in meditazione. Nelle loro menti comparvero le immagini degli anni di esperienza passati a catalizzare le piante. Poco a poco, iniziarono ad essere pervasi da fiducia in loro stessi.


Meng Hao stava seduto lì con gli occhi chiusi. In realtà, non aveva perso molta energia dalla sua base di Coltivazione. Il motivo principale per cui era stanco non era per il corpo, ma lo sforzo nello scacciare l'eredità del Giglio della Resurrezione e nel ruotare il Nucleo Demoniaco. Sentiva la testa gonfiarsi. Con il riposo, la testa iniziò lentamente a calmarsi.


Presto trascorsero le venti ore. La voce di Wang Fanming risuonò all'improvviso per tutta la piazza. Quando iniziò a parlare, posò il braccio sul calderone per elisir accanto a lui.


"È giunto il momento della seconda fase di questa prova del fuoco. Prego i dieci finalisti di avvicinarsi!”. Mentre parlava, si udì il suono delle campane della fornace scuotere l'intera piazza. Gli occhi dei trentamila spettatori si concentrarono attentamente sul procedimento.


La piazza era la stessa di prima, ma i trentamila banchi erano stati sostituiti da dieci colonne di pietra, ognuna alta circa nove metri. Quando si levarono in aria, brillarono di una luce affascinante.


Ad eccezione di Meng Hao, tutti i finalisti saltarono verso l'alto, posandosi agilmente sulle colonne di pietra con i volti pervasi da espressioni entusiaste.


Tutti gli occhi erano puntati su di loro; dopotutto, quelle erano le persone che si erano distinte tra trentamila compagni. Considerato il loro talento, mascherarono in fretta l'entusiasmo, sostituendolo con sguardi determinati.


Meng Hao aprì gli occhi, che brillarono di una luce intensa. Il dolore dato dal gonfiore nella sua testa era sparito. Il talento naturale per le piante e il mondo vegetale ora si erano uniti del tutto ed erano parte di lui.


"Io DIVENTERÒ un maestro alchimista", pensò, con gli occhi che brillavano per la risolutezza. Si alzò e fece dei lunghi passi in avanti. In un batter d'occhio, ricomparve sull'ultima colonna. Tutto divenne silenzioso all'istante. Innumerevoli sguardi si fissarono su di lui. Tutti avrebbero assistito alla promozione oggi e avrebbero visto... chi sarebbe stato promosso a maestro alchimista!


Chiunque fosse diventato maestro alchimista si sarebbe subito ritrovato ad essere superiore agli altri centomila!


In termini di status, posizione, retribuzione da parte della Setta e reputazione, questa persona non si sarebbe più trovata allo stesso livello degli apprendisti alchimisti. La differenza tra apprendisti alchimisti e maestri alchimisti era come la differenza che c'è tra Cielo e Terra. Alla fine, in tutta la Setta del Fato Viola c'erano solamente mille maestri alchimisti all'incirca. Successivamente, se una persona fosse riuscita a raggiungere la sfera di Signore del Calderone, allora avrebbe potuto sconvolgere l'intero Dominio Meridionale. Ogni Signore del Calderone occupava una posizione elevata nel Dao dell'alchimia; che fosse nella Setta del Fato Viola o nel mondo esterno, avrebbero guadagnato il massimo rispetto e la massima adorazione.


All'interno di tutta la Setta del Fato Viola, al momento, c'erano solo un centinaio di Signori del Calderone.


Otto di questi erano Signori del Calderone Viola. Si trovavano proprio al di sotto dei tre Gran Maestri alchimisti come più alti rappresentanti del Dao dell'alchimia! Tutte le altre grandi Sette e grandi Clan desideravano che una persona qualsiasi di questo gruppo si unisse a loro. Suscitavano grande rispetto da parte di tutti.


Tutti stavano osservando quando Meng Hao salì sulla colonna. Wang Fanming si scambiò degli sguardi con gli altri. Uno degli anziani sollevò il braccio per esercitare una pressione sulla superficie della fornace. Questa iniziò ad emettere un ronzio, poi si aprì. Ne uscirono dieci raggi di luce sfrecciando, che poi si fermarono a fluttuare a mezz'aria.


Si trattava di sfere di luce sfocate e indefinite, che rendevano impossibile riuscire a vedere cosa ci fosse al loro interno.


"Dieci diversi tipi di semi di piante medicinali, tutti di categorie differenti. Candidati, fate la vostra scelta. Chiunque riuscirà a catalizzare il proprio al massimo grado di maturazione, diventerà un maestro alchimista!"


Ad eccezione di Meng Hao, gli occhi di coloro che si trovavano sulle colonne di pietra iniziarono a splendere intensamente. Alzarono lo sguardo verso i dieci semi indefiniti di piante medicinali. Era del tutto impossibile capire di cosa si trattasse, il che fece esitare per un istante i nove partecipanti. Poi, uno di loro vi posò lo sguardo con determinazione. Sollevò la mano e la agitò con un movimento di pressione, così da far scattare una delle sfere luminose nella sua mano. Questa si trasformò in un seme bluastro.


Gli altri otto partecipanti guardarono con attenzione. "Quello è il seme del fiore delle Acque Profonde". Questo fiore poteva essere usato per produrre una grande varietà di elisir medicinali utili per lo stadio della Stabilità della Consistenza. Era abbastanza difficile da catalizzare.


Senza esitare, gli altri partecipanti distesero le braccia per reclamare le diverse sfere di luce. Una dopo l'altra, le sfere discesero nelle loro mani. Questi si guardarono poi attorno per analizzare il tipo di seme che avevano ottenuto gli altri. Alcuni sarebbero stati più semplici da catalizzare, altri più complessi. Sarebbe dipeso tutto dalla fortuna, considerato che tra loro non ci fossero grandi differenze.


Dopo che tutti avevano fatto la loro scelta, Meng Hao sollevò con calma la mano per recuperare l'ultima sfera luminosa. La luce si trasformò in un seme di colore grigio.


Quando le decine di migliaia di apprendisti alchimisti attorno a lui videro il seme nella sua mano andarono in subbuglio. "Quella è una foglia di Cenere Volante..."


"Dei dieci tipi di piante medicinali, la foglia di Cenere Volante è quella meno complessa. Quel Fang Mu è stato proprio fortunato..."


"Non puoi esserne certo. Potrebbe non essere facile far sì che la foglia si tramuti in cenere".


Quando si sollevò il trambusto delle discussioni, le espressioni sui volti degli altri nove partecipanti divennero sgradevoli. Comunque nessuno disse nulla. Dopotutto, Meng Hao era stata l'ultima persona ad aver preso un seme, quindi non aveva evidentemente avuto alcuna voce in capitolo. Non potevano accusarlo di aver imbrogliato.


Anche l'anziano che si trovava accanto a Wang Fanming rimase con lo sguardo fisso quando vide il seme di foglia di Cenere Volante. Si scambiò uno sguardo con gli altri anziani, ma nessuno disse nulla. D'un tratto iniziò a parlare con una voce calma che si elevò dal brusio che riempiva la piazza: "Cominciate!"


All'istante tutto tacque. Meng Hao e le altre nove persone sulle colonne di pietra si concentrarono sui semi tra le loro mani. Fecero circolare il potere spirituale, poi, utilizzando la tecnica del Settore Est degli Elisir, con questo iniziarono a nutrire i semi. La catalizzazione delle piante medicinali era iniziata.


Dopo lo spazio di dieci respiri, cominciarono a risuonare degli scoppiettii dalle mani di tutti i partecipanti, comprese quelle di Meng Hao. Comparvero dei germogli, che ondeggiavano delicatamente in avanti e indietro e iniziarono lentamente a crescere in altezza.


Meng Hao si concentrò completamente, riversando poco a poco il potere della sua base di Coltivazione. Non ne sprecò neanche una goccia. Questa tecnica di convergenza era ciò che aveva imparato nel torneo dell'Eredità dell'Immortale di Sangue [1]. Nei mesi precedenti all'interno Setta del Fato Viola, aveva praticato quotidianamente questa tecnica, soprattutto quando aveva lavorato con Li Tao. Convogliava l'energia spirituale nel seme. In poco tempo nella sua mano comparve una pianta medicinale grigia, alta circa cinque centimetri, con sette foglie verdi.


Mentre cresceva, sulla superficie delle foglie iniziarono ad apparire delle venature grigie. "Nel momento in cui le foglie diventano completamente grigie, allora la pianta ha raggiunto la completa maturazione. Alla fine, le foglie diventeranno cenere. Quella cenere è la vera essenza della pianta, quella che viene usata come ingrediente medicinale". Nella sua mente comparvero le informazioni su questa specifica pianta, così come dieci varianti ibride.


La pianta iniziò a crescere in altezza. Ora era alta più di sette centimetri, e le foglie erano quasi per metà grigie. C'erano in tutto dodici foglie, che a dire il vero era il numero massimo di foglie che la pianta di Cenere Volante potesse raggiungere.


Riguardo agli altri nove partecipanti, nessuno di loro aveva portato la propria pianta ad una crescita maggiore del sessanta percento; era evidente che le loro non avevano raggiunto lo stesso livello di maturazione di quella di Meng Hao.


I loro volti erano cupi e visibilmente pervasi da una forte insoddisfazione. Anche molte persone tra le decine di migliaia di apprendisti alchimisti presenti sospirarono. Secondo la loro interpretazione, era evidente che la pianta medicinale di Meng Hao fosse superiore.


"Questo test non è proprio equo.. Se quel Fang Mu avesse avuto qualsiasi altra pianta medicinale diversa dalla foglia di Cenere Volante, allora non sarebbe stato così semplice..."


"Non è detto che non sia equo. Potrebbe essere che la foglia di Cenere Volante fosse solo particolarmente adatta all'energia spirituale di Fang Mu. Se qualcun altro l'avesse ottenuta, magari non l'avrebbe trovata così semplice. Far crescere quella specifica pianta non è facile. Infatti, far sì che le foglie si trasformino in cenere richiede più energia spirituale della maggioranza delle altre piante medicinali".


Le voci iniziarono a riecheggiare. La pianta della Cenere Volante nella mano di Meng Hao fece un rumore simile ad uno scoppiettio. Sembrava che stesse bruciando. Fu ricoperta da una fiamma grigia, e, in seguito, iniziò a disperdersi della cenere grigia.


Quando ciò accadde, i volti degli altri nove partecipanti si irrigidirono. I loro occhi divennero rossi mentre guardarono scoraggiati in direzione di Wang Fanming e gli altri. In modo nervoso, iniziarono a parlare.


"Anziani, questo non è giusto!!"


"La foglia di Cenere Volante che ha ottenuto Fang Mu era di gran lunga più semplice della mia pianta medicinale. Se l'avessi ottenuta io, avrei potuto fare lo stesso!"


"Abbiamo lavorato duramente per così tanti anni per l'opportunità di una promozione. Non ditemi che abbiamo perso, non per le nostre capacità, ma per un colpo di fortuna!? Anziani, questo non è per niente equo!".


"Per favore, fate ricominciare la seconda fase e date a tutti la stessa pianta medicinale. Se perderemo così, allora saremo convinti davvero!".


NOTE:


Questo potere è stato appreso da Meng Hao nel capitolo 123.




                                

