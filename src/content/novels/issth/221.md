---
title: Capitolo 221 – Un Nuovo Venuto nel Dao dell'Alchimia
pubDate: 2025-03-17T11:17:34.855Z
tags:
    - issth
---


Il tempo passò in fretta, e presto, due mesi erano trascorsi. Meng Hao risiedeva ancora nella Valle Uno del Distretto Uno. Tuttavia, non era più sul fianco del ruscello, ma su una delle montagne che formavano la valle; uno stretto sentiero serpeggiava fino al picco, dove si trovava una Grotta dell'Immortale.


Le nuvole vagavano oltre la porta di pietra verde e stando lì, uno poteva vedere, in basso, l'intera valle. L'energia spirituale era molto più concentrata e dentro la montagna vi era una vena di fuoco.


Questa era la Grotta dell'Immortale che era stata conferita a Meng Hao dopo la sua ascesa a maestro alchimista.


Solo i maestri alchimisti potevano vivere sulle propaggini superiori delle montagne. Lì, separati dagli apprendisti potevano trarre piacere dai privilegi speciali guadagnati come maestri; per esempio, potevano cercare apprendisti che servissero come assistenti. Per di più, potevano acquistare varie formule e piante medicinali dalla Setta.


L'unica richiesta fatta ai maestri alchimisti era di raggiungere la quota mensile di elisir medicinali.


Per ricevere piante medicinali e formule degli elisir meno comuni avrebbero dovuto consegnare maggiori quantità di elisir. Più ne avessero forniti, più sarebbero stati premiati.


Dopo essere divenuti dei maestri alchimisti, era anche possibile dedicarsi a commerci con gli altri maestri. Tutto questo era studiato per migliorare la conoscenza e la familiarità con l'alchimia, e per aumentare la quantità di elisir prodotta.


In questo particolare giorno, un boato riempì la Grotta dell'Immortale di Meng Hao. Sebbene la porta fosse sigillata, il rumore riecheggiò comunque forte e chiaro. Giù nella valle, gli apprendisti si morsero la lingua, incapaci di contenere la loro ammirazione e la gelosia mentre guardavano verso la Grotta dell'Immortale.


Durante i due mesi da quando Meng Hao era divenuto un maestro alchimista, questo tipo di rumori si erano potuti sentire frequentemente.


All'interno Meng Hao era coperto di sporco e sudiciume. Era con un’amara risata che aveva guardato il calderone degli elisir di fronte a lui esplodere. Sospirò, agitando la manica raccolse i pezzi della fornace rotta e i resti dell'elisir medicinale che stava preparando. Poi, accigliandosi, si sedette su una piattaforma di pietra.


“Mescolare gli elisir non è facile” disse. “La più lieve perdita di controllo sul fuoco terreno può rovinare l'elisir e logorare il calderone fino al punto di distruggerlo. Negli ultimi due mesi ho già fatto esplodere quarantasette fornaci degli elisir...” La manica della sua lunga veste nera era ricamata con un piccolo calderone degli elisir; questo completo rappresentava il suo status di maestro alchimista.


“Però sono migliorato parecchio. Nei due o tre giorni passati ne ho fatto esplodere solo uno.” Guardò la fila di sette o otto bottiglie al suo fianco e gli occhi gli brillarono dalla contentezza. Gli elisir dentro alle bottiglie erano la somma dei suoi due mesi di pratica. Erano solo utili per la fase della Condensazione del Qi, ma la sensazione di fare qualcosa con le sue stesse mani lo lasciava con un sentimento di grande felicità.


“In definitiva, preparare gli elisir non è facile ed è chiaramente legato al talento latente. Quello che è ancora più importante, però... è che creare gli elisir è costoso! Non mi stupisco non ci siano molti maestri alchimisti...” Meng Hao sospirò con emozione. Non si era sentito in questo modo quando era un apprendista, quando lavorava con Li Tao aveva visto solo il rispetto dato dagli esterni, come anche i profitti quando preparava gli elisir per i discepoli della Fazione Interna della Setta.


Dopo essere divenuto un maestro, però, aveva realizzato che dietro ogni alchimista veramente di successo esisteva una montagna di Pietre dello Spirito spese. Quello era l'unico modo di raggiungere il vero successo. Ovviamente, il talento latente era anche necessario; con solo un talento ordinario, la quantità di Pietre dello Spirito necessarie per avere successo, avrebbe potuto fondare una piccola Setta.


“Una fornace degli elisir costava ventimila Pietre dello Spirito... e questo per il calderone di più basso livello fornito dalla Setta. E io ne ho distrutti quarantasette...” Quando Meng Hao pensò a questo e al fatto di dover pagare per tutte le fornaci sentì un dolore al cuore.


“I calderoni sono solo un aspetto” pensò. “Creare gli elisir richiede erbe medicinali, le quali sono ancora più costose. A volte un singolo elisir richiede una combinazione di dozzine di erbe; quando le metti tutte assieme non è poco. Questo non è il peggio... Quello che davvero mi uccide è... che la mia frequenza di successi è solo uno su dieci...” Mentre pensava alla situazione prese un profondo respiro. “Più costose le piante medicinali, più antica la formula dell'elisir, più alta la qualità... più facilmente fallirò.” Sospirò con emozione.


“Però, ora che sono un maestro ci sono anche dei benefici. Per esempio questo medaglione.” Toccò la borsa da trasporto ed estrasse un medaglione bianco.


Era freddo tra le mani e sembrava fatto di giada... però non lo era. Su un lato era inciso un calderone, insieme alla calligrafia che riportava “Lista Nera”.


“La Lista Nera degli Elisir!” Guardando il medaglione di comando, gli occhi di Meng Hao si riempirono di una strana luce. Questa non era la prima volta che lo tirava fuori per osservarlo; ogni volta il suo cuore si colmava di venerazione per la posizione di maestro alchimista.


Il medaglione della Lista Nera degli Elisir era un diritto dato dalla Setta a tutti i maestri. Poteva essere usato due volte e solo uno veniva distribuito agli alchimisti. Era la massima espressione di rispetto richiesta dai maestri ed era sufficiente a instillare la paura nei cuori dei membri della Divisione del Qi Viola.


Una delle ragioni per cui i maestri alchimisti avevano una tale posizione rispetto alla Divisione del Qi Viola era dovuta alla Lista Nera degli Elisir; l'idea di essere aggiunti alla Lista Nera incuteva nella maggior parte dei Coltivatori un intenso terrore.


La Lista Nera aveva un solo scopo: qualsiasi discepolo della Divisione del Qi Viola il cui nome fosse aggiunto alla lista, sarebbe stato rifiutato da tutti i maestri alchimisti per un periodo di tempo di cento anni.


Questa era una regola della Setta da innumerevoli anni e un potere posseduto solamente dalla Divisione Est degli Elisir. Questo accordo faceva sì che i maestri alchimisti godessero d’incredibile rispetto nella Setta del Fato Viola.


Per questo, pochi osavano offendere un maestro; offenderne uno equivaleva a offenderli tutti.


La regola esisteva sin dai tempi antichi e nei passati mille anni non era stata esercitata da molti maestri. In questo periodo, la lista non aveva mai superato le poche centinaia di persone. Considerando che c'erano quasi diecimila discepoli nella Fazione Interna, non era un numero molto grande.


Per i maestri, il NON usare la Lista Nera era molto più di un deterrente. Dopotutto, con il secondo uso la sua utilità svaniva.


I nomi di tutti coloro che per cento anni sarebbero stati sulla Lista Nera, erano marchiati nel medaglione. Dopo essere diventato un maestro alchimista, Meng Hao aveva guadagnato il diritto di usare il potere del medaglione, ma ovviamente, era anche richiesto che rispettasse l'accordo. Attualmente c'erano tredici persone sulla Lista Nera degli Elisir; per cento anni, nessun maestro, incluso Meng Hao, avrebbe preparato degli elisir per loro.


Ancora per un momento guardò il medaglione, poi lo mise via. Dopo aver pensato per un momento recuperò un contenitore di giada e lo marchiò con alcune informazioni. Dopodiché lo accese, e in un battito di ciglia scomparve.


Non passò molto tempo prima che udisse una voce provenire dall'esterno della Grotta dell'Immortale. Alzò un dito e la porta si aprì. Entrò una ragazza graziosa tra i diciotto e i diciannove. Appena fu entrata arricciò il naso come se stesse soffocando all'odore della fornace esplosa.


“Alchimista Fang” disse sorridendo, “mi sentivo un po' confusa ieri. Mi domandavo come mai fossero passati così tanti giorni dall'ultima volta che mi avevi chiesto una sostituzione del calderone...” Tirò fuori una fornace nuova di pacca dalla borsa da trasporto e con un sorriso la consegnò a Meng Hao.


Il nome della ragazza era Lin Rui ed era incaricata delle necessità giornaliere dei maestri alchimisti. La sua base di Coltivazione non era molto alta, ma secondo le dicerie, uno dei membri del suo Clan era un Signore del Calderone Viola. Per di più aveva una personalità piacevole, perciò, molti dei maestri l'avevano presa a ben volere. Col tempo aveva iniziato a prendersi cura di qualsiasi cosa servisse ai vari maestri.


Per esempio, durante i due mesi passati, aveva consegnato a Meng Hao, in quarantasei diverse occasioni, i calderoni degli elisir. Oggi sarebbe stata la quarantasettesima.


Sentendosi leggermente in imbarazzo, Meng Hao si schiarì la gola; accettò la fornace, insieme a un contenitore di giada che lei gli passò. Ora che era un maestro non doveva pagare sull'unghia per le fornaci, le piante medicinali e le formule; la Setta le avrebbe fornite volentieri. Tuttavia, non voleva dire che fossero gratis. Potevano essere comprati a credito, ma, alla fine, avrebbe dovuto ripagarli sotto forma di elisir medicinali.


“Di quanto sono sotto?” chiese, guardando accigliato il contenitore di giada.


“Incluso oggi, devi alla Setta 6.757 Elisir per la Condensazione del Qi.” Gli fece l'occhiolino e si coprì la bocca come se ridesse. Poi continuò in tono conciliatorio: “Non è granché. Non devi poi molto. Il debito maggiore che abbia visto è di 1.730.000. Quello... richiederà, per essere ripagato, di creare elisir per una vita intera, probabilmente...”


Sentire la somma enorme lasciò Meng Hao a bocca aperta. Poi sorrise ironico, scosse la testa e sospirò. Poi estrasse il suo contenitore di giada vi scrisse le informazioni e restituì l'originale alla ragazza.


“Alchimista Fang, continua a lavorare sodo. Um... il più recente Giorno di Consegna degli Elisir è già passato. Pensi di poterne fornire un pochino più rispetto alla quota? Se lo potessi fare sarebbe più facile dare una spiegazione.” Il sorriso di Lin Rui era come un fiore, c'era poco da stupirsi se tutti i maestri l’apprezzassero. Ovviamente Meng Hao era il più giovane tra loro e di molto, perciò ogni volta che veniva qui trovava qualche scusa per prendersi un po' gioco di lui. Sembrava amare quando Fang Mu arrossiva dall'imbarazzo.


Meng Hao sospirò, poi prese una delle bottiglie di elisir. Dentro vi erano cinque Elisir per la Condensazione del Qi. Le consegnò alla ragazza; era la prima volta che forniva elisir per la sua quota.


La ragazza si coprì la bocca mentre ridacchiava, poi prese gli elisir e se ne andò. Meng Hao la guardò partire, dopodiché sigillò la porta della caverna. Tenne il calderone in mano e sospirò.


“Se le cose continuano così, considerando il mio livello nel creare elisir, non ci sarà nessun discepolo della Fazione Interna della Divisione del Qi Viola che mi verrà a cercare. Non riuscirò a fare alcun profitto e non sarò in grado di ottenere nessuna nuova formula.”


La cosa più importante era ricevere degli inviti, da parte dei discepoli della Divisione del Qi Viola della Fazione Interna della Setta, per preparare degli elisir. Più inviti, più formule. E con il tempo, le sue capacità in alchimia sarebbero cresciute sempre di più. Non solo non avrebbe usato degli elisir in prestito dalla Setta, ma avrebbe anche ricavato un bel profitto.


E per quanto riguardava il fare la cresta, quello era diventato praticamente una regola. Cosa poteva farci il settore del Qi Viola?


Mentre posava la fornace e prendeva una delle bottiglie, Meng Hao fece un respiro profondo. Aprì la bottiglia e guardò gli elisir all'interno. Erano lisci e rotondi, e l'energia spirituale si diffondeva da loro. Meng Hao iniziò lentamente a corrucciarsi.


“Magari ci sono degli errori con la mia tecnica di miscelazione. Se non ce ne sono, allora com'è che ci vuole così tanto sforzo per creare degli elisir? Quando lo faceva Li Tao sembrava molto più facile.” Perso nei suoi pensieri e borbottando tra sé, Meng Hao si alzò e iniziò a camminare in tondo per la Grotta dell'Immortale. Improvvisamente si fermò e gli occhi iniziarono a luccicargli.


Alzò la mano destra e il calderone fluttuò in aria. Con occhi che brillavano leggermente colpì la borsa da trasporto e ne emersero dieci piante medicinali. Le sue mani volavano mentre le catalizzava e poi ne estraeva la linfa. Nel tempo di dieci respiri aveva preparato tutti gli ingredienti, che poi piazzò nel calderone.


Batté leggermente il piede a terra, dopodiché un'area proprio di fronte a lui cominciò a illuminarsi di rosso e a emanare un intenso calore. Sospese la fornace circa tre pollici sopra alla macchia rosso vivo e cominciò a gesticolare i simboli incantati. Poi il calderone galleggiò un po' più in alto, poi più in basso, andando su e giù a vari intervalli. Presto un aroma medicinale riempì la Grotta dell'Immortale.


Come avvenne, Meng Hao si sedette a gambe conserte e la sua mano destra premette sul calderone. Chiuse gli occhi e iniziò a immettervi energia spirituale, cominciando un altro processo di catalizzazione.


Questa tecnica di catalizzazione l'aveva imparata da Li Tao. Non solo aumentava l'età medicinale... era anche richiesta per il processo di creazione dell'elisir.


Presto, gli occhi di Meng Hao brillarono ancora più accesi. Aggiustava cosette qui e là, in accordo con i cambiamenti in atto nel calderone. Occasionalmente aggiungeva alcune piante o rimuoveva del sedimento dalla fornace degli elisir. In precedenza, finire una preparazione gli richiedeva dieci o dodici ore, ma questa volta, dopo solo sei ore agitò la manica e tolse il calderone dal calore. Aprì il coperchio e mentre l'aroma medicinale gli inondava il viso, rimosse da dentro quattro Elisir per la Condensazione del Qi.


Gli elisir erano molli, ma come li rimosse iniziarono velocemente a indurirsi, seccando all'aria.


“Avevo torto...” Guardò con cura gli elisir, piuttosto grezzi, che aveva appena fabbricato; prese una delle bottiglie che conteneva un altro gruppo di elisir, uno di quelli che aveva scrupolosamente preparato per essere il più possibile perfetti. Dopo aver comparato i due, gli occhi gli si riempirono improvvisamente di comprensione.


“Questi elisir splendidamente prodotti mi esauriscono. La forza medicinale è chiaramente molto più alta, anche del settanta o ottanta percento. D'altra parte, l'elisir grezzo ha solo una forza medicinale del trenta o quaranta. La tecnica di raffinazione precedente era troppo pesante. Se avessi saputo di poter fare elisir come quelli di oggi, non avrei sprecato così tante fornaci.” Per un momento, mentre metteva via gli Elisir per la Condensazione del Qi, si perse nei pensieri.


“Una così grande differenza di qualità, circa il doppio... Forse ha qualcosa a che fare con il tempo speso. Tuttavia non dovrebbe avere tutto quell'effetto. Dopotutto, ho visto Li Tao creare elisir sia per se stesso che per altri e non c'era mai molta differenza.”


Meng Hao si accigliò e per un momento borbottò tra sé, prima che i suoi occhi brillassero di nuovo.


“Possibile che abbia qualcosa a che fare con la mia Consistenza Perfetta? Il mio potere spirituale appartiene a me e non ricircola tra Cielo e Terra. Il mio potere spirituale è mio e mio soltanto e i miei cinque Pilastri del Dao possono schiacciare lo stadio della Stabilità della Consistenza. Quando la uso per creare gli elisir è affetto dalla mia aura... Forse, è per quello che i calderoni continuavano a saltare in aria; perché gli elisir che raffinavo possono essere classificati Perfetti?” I suoi occhi continuavano a scintillare mentre ponderava sulla questione; alla fine giunse alla conclusione che la sua teoria fosse corretta.


Continuò a pensarci per qualche tempo, quando, improvvisamente, la sua espressione si agitò. Guardò in basso verso la borsa del Cosmo; la voce della gelatina si trasmetteva alla sua mente da dentro la maschera di sangue. La voce appariva debole.


“Non posso reggere più a lungo! Non riesco a mantenere la trasformazione! Dannazione a me, lo sapevo che non avrei dovuto prestare il mio potere di trasformazione ad altri. Meng Hao, ho necessità di fare la muta. Sono finito! Finito! Ah, un mese. Ho bisogno di un mese. Tu devi... assicurarti di... essere prudente…”


La voce della gelatina divenne via via più debole e poi, alla fine, svanì nel nulla. Appena avvenne ciò i lineamenti di Meng Hao tremolarono e ritornò la sua vera faccia.


Fortuna volle che in quell'esatto momento si udisse, dall'esterno della Grotta dell'Immortale, la voce di Chu Yuyan.


“Fang Mu! Apri la tua Grotta, voglio parlare con te a proposito di una cosa!”
                                


                                



