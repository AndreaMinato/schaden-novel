---
title: Capitolo 222 - Segnali di Sconvolgimento della Setta del Fato Viola
pubDate: 2025-03-17T11:17:34.861Z
tags:
    - issth
---


Il volto di Meng Hao si irrigidì. D'un tratto i suoi lineamenti erano tornati ad essere quelli di prima. Era il suo vecchio io, con la carnagione lievemente scura, raffinato, con l'aspetto di un allievo. In quell'aria da allievo c'era un tocco di un non so che di demoniaco, e un accenno di insensibilità.


Meng Hao aggrottò la fronte, senza sollevare il capo e senza prestare nemmeno attenzione alla voce di Chu Yuyan, che dall'esterno veniva portata nella Grotta dell'Immortale.


“Fang Mu!” ripeté, con il suo delicato sopracciglio corrucciato. Era venuta con lo scopo preciso di indagare su Fang Mu a fondo per scoprire il motivo per cui la infastidisse così tanto.


Tuttavia, la porta della Grotta dell'Immortale era sigillata. Non ci fu alcun suono ad indicare che Fang Mu si trovasse al suo interno. Ben lungi dall'essere soddisfatta, Chu Yuyan emise un freddo mugolio di disapprovazione. Prima di arrivare aveva fatto qualche domanda in giro e aveva stabilito che Fang Mu non uscisse dalla sua Grotta dell'Immortale da giorni. Lungo la strada aveva anche incontrato Lin Rui, la quale disse di essere appena tornata dalla grotta di Meng Hao, dopo aver consegnato un calderone per elisir.


"Chiudi la porta, non esci, e non dici neanche una parola?" disse con freddezza, con gli occhi socchiusi. "Non dirmi che c'è qualcosa su di te che non vuoi che io sappia, è così Fang Mu?"


All'interno della Grotta dell'Immortale, Meng Hao aggrottò la fronte e continuò ad ignorare Chu Yuyan. Diede un colpo alla sua borsa da trasporto per generare la maschera color sangue. La guardò per un momento, poi vi entrò con il Senso Spirituale.


Dentro il mondo della maschera, vide che la gelatina di carne sembrava aver perso la sua capacità di mutare forma. Non era più un pappagallo, ma solo una fetta rettangolare di gelatina di carne. Sembrava inanimata, e dal suo corpo si alzò addirittura un'aura di morte.


Era davvero molto dura al tatto. Dopo averla analizzata per un attimo, Meng Hao tirò fuori il Senso Spirituale e si sedette lì sovrappensiero.


"Secondo la gelatina di carne, poiché mi ha dato in prestito la sua capacità di trasformazione, ora ha bisogno di fare la muta. Ha parlato di un mese...". Si sentì piuttosto sollevato. Molto probabilmente avrebbe potuto resistere per un mese, fintanto che non avesse lasciato entrare nessuno e non si fosse avventurato all'esterno.


"In ogni caso, il fatto che Chu Yuyan sia qui fuori è molto fastidioso", pensò, guardando verso la grande porta della Grotta dell'Immortale.


“Fang Mu, vieni subito fuori da lì!”


L'espressione sul volto di Meng Hao era distesa come sempre. Chiuse semplicemente gli occhi.


Dopo che trascorse abbastanza tempo affinché un bastoncino di incenso potesse bruciare, gli occhi di Chu Yuyan cominciarono ad ardere per la rabbia. C'era qualcosa che non andava, eppure non riusciva a pensare ad un motivo per cui Fang Mu avrebbe dovuto fare così.


"Non hai intenzione di dire nulla, eh?" disse. "Va bene. Se è così, andrò a prendere un medaglione apri-porta e poi lo userò per aprire questa porta. Te lo chiederò un'ultima volta. Fang Mu, sei a casa?”. Iniziò lentamente ad allontanarsi.


"Non sono a casa", disse lui con freddezza, sul suo volto si fece largo uno sguardo irritato.


Nell'udire ciò, Chu Yuyan rimase a guardare sconcertata. Non avrebbe mai immaginato di ottenere una risposta simile. Poi fece un respiro profondo. Lanciando un'ultima occhiata carica di odio verso la porta, si voltò e si trasformò in un raggio di luce che sfrecciò all'orizzonte.


Dopo aver liquidato Chu Yuyan, Meng Hao estrasse la gelatina di carne inanimata in fase di muta e la poggiò davanti a lui. La osservò intensamente per un istante, poi sospirò e chiuse gli occhi per meditare.


Dopo aver lasciato Meng Hao, Lin Rui tornò al Padiglione degli Elisir, dove registrò gli elisir medicinali che le aveva consegnato. Scrisse il carattere "Fang" sulle bottiglie, poi le accatastò insieme alle bottiglie che aveva raccolto dagli altri maestri alchimisti.


Dopodiché, non vi prestò più particolare attenzione. Uscì dal Padiglione degli Elisir. Gli Elisir che aveva raccolto sarebbero stati sistemati e poi consegnati alla Guardia Onoraria del Settore del Qi Viola, per essere poi distribuiti ai discepoli della Fazione Esterna della Setta che si trovavano allo stadio della Condensazione del Qi.


Certo, prima di essere consegnate, sarebbero state analizzate accuratamente da qualcuno del Settore del Qi Viola per garantire che tutti gli elisir medicinali fossero sicuri.


ll tempo trascorse lentamente. In poco tempo, passarono due settimane. Meng Hao non era più così inefficiente nella creazione di elisir, e aveva risparmiato un bel po' di materiale. La sua fornace non esplose più, e riuscì a creare un numero sempre maggiore di Elisir per la Condensazione del Qi.


Proprio nello stesso periodo gli elisir per la Condensazione del Qi vennero prelevati dal padiglione e consegnati alla Distribuzione del Qi Viola per la loro Distribuzione bisettimanale di Elisir.


Su Zhonglun non possedeva una base di Coltivazione molto alta. Si trovava allo stadio intermedio della Stabilità della Consistenza. Inizialmente, non era stato un membro del Settore del Qi Viola, ma piuttosto un apprendista alchimista della Divisione Est degli Elisir. Tuttavia, alla fine non riuscì a diventare un maestro alchimista. Inoltre, il suo Clan occupava una posizione relativamente bassa all'interno della Setta del Fato Viola. Quindi alla fine decise di passare dalla Divisione Est degli Elisir alla Divisione del Qi Viola, e concentrare la sua Coltivazione sulle tecniche magiche.


Dato che in passato era stato un apprendista alchimista, gli venne assegnato il compito di controllare gli elisir trasferiti per la distribuzione. Solo quelli approvati da lui sarebbero stati distribuiti ai discepoli della Fazione Esterna della Setta.


Svolgeva questo compito da molti anni. Oltretutto, considerato che gli elisir che testava erano semplici Elisir per la Condensazione del Qi, tutto quello che Su Zhounglun doveva fare era sceglierne uno, e sarebbe riuscito subito a capire se fosse stato autentico oppure contraffatto. In più, riusciva a capire con molta facilità il potere medicinale dell'elisir.


In quel particolare giorno, la DIvisione Est degli Elisir aveva appena consegnato una serie di elisir. Si sedette, sorseggiando del tè profumato con una mano, e aprendo le bottiglie di elisir con l'altra. Una dopo l'altra, avrebbe aperto le bottiglie e le avrebbe posizionate davanti al suo naso per annusarle. Era un lavoro molto tranquillo.


Alle sue spalle c'era un giovane servo, responsabile di registrare i dati e mettere tutto in ordine.


"Questi Elisir per la Condensazione del Qi sono più o meno uguali", disse Su Zhounglu con un sospiro. "Non c'è praticamente alcuna differenza tra loro. Beh, dopo tutto sono maestri alchimisti...". Prese un'altra bottiglia e ne ruppe il sigillo di cera. Prima di inalarne l'aroma, bevve un abbondante sorso di tè. Poi mise lentamente la bottiglia sotto al suo naso e inspirò.


Non appena lo fece, improvvisamente rimase con lo sguardo fisso scioccato. Abbassò la testa e annusò ancora. Socchiuse gli occhi quando ribaltò la bottiglia e svuotò l'elisir sulla sua mano. Ce ne erano cinque così, tutti Elisir per la Condensazione del Qi. Dopo averli analizzati attentamente e averli annusati di nuovo, sul suo volto comparve uno sguardo sconcertato.


"Questi...". Si alzò all'improvviso, rovesciando la tazza di tè. Tuttavia, non se ne rese nemmeno conto. La sua attenzione era tutta focalizzata sugli elisir medicinali.


Dietro di lui, il giovane servo lo fissò senza parole. Non aveva mai visto Su Zhonglung comportarsi così. E valeva soprattutto per quanto era appena successo con il tè. Il tè era una delle più grandi passioni di Su Zhonglung, tanto che se lui ne avesse fatto cadere una tazza, avrebbe ricevuto una punizione. Tuttavia, qualche istante prima, Su Zhonglun non sembrava essersi minimamente accorto del tè rovesciato.


"Il potere medicinale... come può essere a questo livello?" Chi ha creato questo elisir?. Facendo un profondo respiro, prese la bottiglia e guardò il carattere "Fang" inciso sul lato.


“Fang…. Ci sono mille maestri alchimisti, e me ne vengono in mente solo tre o quattro di nome Fang. Qual è questo?". Mentre mormorava tra sé e sé, rimise con attenzione i cinque elisir per la Condensazione del Qi nella bottiglia per elisir. I suoi occhi stavano splendendo.


"Posso affermare che questi Elisir per la Condensazione del Qi hanno un potere medicinale di molto superiore a quello comune", disse ansimando. "Peccato siano solo Elisir per la Condensazione del Qi. Se fossero stati elisir medicinali adatti per la Stabilità della Consistenza...". I suoi occhi brillarono quando scattò verso la Fazione Interna della Setta.


Naturalmente era impossibile che Meng Hao sapesse quanto scompiglio avesse causato la sua manciata di Elisir per la Condensazione del Qi. Al momento, era seduto nella sua Grotta dell'Immortale, aggrottando la fronte mentre abbassava lo sguardo verso la gelatina di carne.


Il corpo della gelatina di carne adesso era del tutto privo di vita e secco, il che rese Meng Hao un po' nervoso. Se fosse rimasto ancora così una volta trascorso il mese, allora i vantaggi che aveva ottenuto nella Setta del Fato Viola fino ad ora sarebbero stati del tutto vani.


Trascorsero i giorni, e l'ansia di Meng Hao divenne sempre più intensa. Diverse persone erano venute a cercarlo negli ultimi giorni, compresi Lin Rui e Li Tao. Chu Yuyan addirittura due volte. Meng Hao aveva usato diversi espedienti per mandarli via, ma non avrebbe potuto continuare così per troppo tempo.


Fortunatamente, dopo circa venti giorni si riuscirono a vedere delle crepe sulla superficie della gelatina di carne. Ogni giorno ne comparivano altre. Divennero subito evidenti dei deboli segnali vitali. Meng Hao iniziò finalmente a sentirsi più sollevato.


Dopo che trascorse qualche altro giorno, al termine del mese mancavano solo le ultime ventiquattro ore. La gelatina di carne adesso era quasi completamente ricoperta di crepe, e dal suo interno sembrava pulsare la forza vitale. Meng Hao capì che la gelatina di carne si trovava ancora al suo interno, e si sforzava per venirne fuori.


Meng Hao si sedette in silenzio, in attesa del momento in cui la gelatina di carne fosse balzata fuori dal guscio secco.


La notte trascorse silenziosa. All'alba del giorno seguente, la superficie della gelatina di carne era ricoperta da fitte crepe. L'aria fu pervasa dal rumore delle crepe che si incrinavano, e sembrò che la gelatina di carne sarebbe uscita da un momento all'altro.


Menh Hao non poteva fare nulla per aiutare, poteva solo osservare. Fu proprio in questo momento che si poté udire la voce entusiasta di Bai Yunlai dall'esterno della Grotta dell'Immortale.


“Fang Mu, presto, apri la porta! Ho delle buone notizie. Notizie davvero buone!"


"Signore", rispose subito Meng Hao, "Sono nel bel mezzo della creazione di alcuni elisir. Ora non posso proprio uscire. Fratello Bai, per favore, attenda solo un momento. Una volta che avrò finito questa serie, verrò fuori".


“Ahi! Quali elisir stai preparando?" rispose Bai Yunlai con voce insistente. "Sbrigati e terminali. Sono riuscito a fare degli affari per te con un discepolo della Fazione Interna della Setta. Ha bisogno di alcuni elisir medicinali e io gli ho suggerito il tuo nome. Se creerai gli elisir per lui, si spargerà la voce, e così verranno a cercarti altri discepoli della Fazione Interna della Setta per fare affari". Bai Yunlai e Meng Hao avevano instaurato una bella relazione per buona parte dell'anno precedente. Ora che Meng Hao era un maestro alchimista, Bai Yunlai aveva continuamente cercato di far sì che dei discepoli della Fazione Interna della Setta accettassero il suo suggerimento su Meng Hao per la creazione di elisir. Purtroppo era stato difficile trovare qualcuno che lo accettasse. Ma nel momento in cui ci era riuscito, era corso alla ricerca di Meng Hao.


Meng Hao rise amaramente. In precedenza avrebbe colto con entusiasmo un'opportunità simile. Si trattava di un passo in avanti fondamentale per la sua crescita come maestro alchimista nella Setta. Poiché era stato appena promosso, doveva faticare per distinguersi dagli altri mille maestri alchimisti. Per tutti i tre mesi precedenti, nessuno era andato da lui per richiedere la creazione di un elisir.


Se non avesse approfittato della prima opportunità, non ce ne sarebbe mai più stata una seconda....


Sfortunatamente, oggi...


Meng Hao era in procinto di aprire la bocca, quando all'improvviso la sua espressione vacillò. Guardò la gelatina di carne per lo spazio di qualche respiro. All'esterno, Bai Yunlai udì improvvisamente un'esplosione rombante provenire dalla Grotta dell'Immortale.


Pervase tutta la valle, facendo tremare le montagne. Chiunque nella valle l'avrebbe potuta sentita; attirò non poche attenzioni. Bai Yunlai rimase a fissare scioccato. Gli fischiarono le orecchie, e gli ci volle qualche istante prima di recuperare il suo contegno.


Fece un respiro profondo, e indietreggiò di un passo con il cuore che tremava per la paura. Non aveva alcuna idea su quale elisir stesse creando Meng Hao che potesse creare un tale frastuono. Tuttavia, non trascorse molto tempo prima che la porta della Grotta dell'Immortale si aprisse. Dall'interno apparve Fang Mu, sorridente.


"Nella fretta, ho fatto esplodere la fornace", disse. "Ma questo non ha importanza. Ne ho altre. Fratello Bai, andiamo!".
                                


                                



