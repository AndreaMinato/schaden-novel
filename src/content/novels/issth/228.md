---
title: Capitolo 228 – Le Foglie che Cadono sono Bellissime; Vivono Solo per Una Stagione
pubDate: 2025-03-17T11:17:34.865Z
tags:
    - issth
---


All'improvviso proruppero delle risa. I quattro Prescelti si erano già fatti largo tra la folla e, ignorando Liu Yanbing, camminavano dritto verso Meng Hao, congiungendo rispettosamente le mani a coppa mentre gli si avvicinavano. Le loro espressioni erano serie e rispettose, ma parlavano con sorrisi e risate.


“Alchimista Fang, signore, ho sempre voluto incontrarvi! Ora che ci siamo incrociati permettetemi di essere il vostro umile ospite. Beviamo dell'alcool e osserviamo insieme la Luna. Non sarebbe meraviglioso?”


“Hahaha. Il Fratello Anziano Xu mi ha battuto sul tempo. Alchimista Fang, nella Setta non si fa che parlare della vostra abilità nel Dao dell'alchimia. Dato che oggi ci siamo incontrati, sarebbe un imposizione permettere al Giovane Fratello di unirsi a voi? Tutti noi potremmo offrirvi qualcosa!”


“Alchimista Fang, quell'ordine di elisir che ho fatto recentemente non è urgente. Fallo pure a comodo tuo. Per favore non andartene ancora! Come il Giovane Fratello Bai Yunlai sa, desideriamo sinceramente porgerti il nostro rispetto.”


Per quanto riguardava Liu Yanbing e i suoi amici, erano completamente ignorati. Non importava se Liu Yanbing fosse imparentato con un Patriarca della Setta; come poteva la sua posizione paragonarsi a quella di un maestro alchimista? Fang Mu era un maestro con un potenziale ovviamente infinito e uno che non temeva di usare la Lista Nera degli Elisir... era chiaro che fosse superiore qui.


Fra i mille maestri, alcuni non avrebbero usato il medaglione della Lista Nera neppure una volta nella vita. Alcuni l'avrebbero usato solo se assolutamente necessario, ma in generale avrebbero esitato. Molte persone non erano abbastanza risolute per farlo; ma Fang Mu l'aveva usato senza esitazione. L'aura minacciosa che questo aveva creato penetrò nei cuori di tutti gli astanti.


I quattro Prescelti si affollarono intorno a Meng Hao, così come il resto dei discepoli della Fazione Interna che erano con loro. Il sorriso copriva le loro facce. Sebbene si notasse che la base di Coltivazione di Fang Mu non fosse neppure ancora allo stadio della Stabilità della Consistenza lo trattavano comunque con estrema cortesia.


Meng Hao sorrise leggermente, congiunse le mani e si inchinò di rimando. Un momento dopo cercò di trovare una scusa per andarsene, ma non la trovò; alla fine decise che sarebbe stato scortese non accettare la loro gentilezza. Annuendo si allontanò seguendoli, con Bai Yunlai al seguito. Il suono delle loro allegre risate e delle loro chiacchiere in armonia echeggiava tutt'attorno.


Nella piazza, Liu Yanbing era in piedi con il volto pallidissimo, la sua mente vorticava e gli occhi erano assenti e pieni di disperazione. Gli altri Coltivatori lo fissavano con varie espressioni; tuttavia, fu in questo momento che in lontananza Meng Hao si voltò e congiunse le mani in un inchino. “Compagni Daoisti e membri della Setta. Perché non vi unite a noi?”


Udendo ciò, gli occhi dei quattro Prescelti brillarono vivacemente. Dando degli sguardi significativi a Meng Hao si voltarono anche loro e invitarono gli altri a unirsi.


Vendendo ciò, il viso degli altri discepoli della Fazione Interna si rasserenò e si affrettarono inchinandosi e congiungendo le mani. Presto l'intero gruppo camminò via in lontananza.


Meng Hao era al centro, una luna splendente circondata da stelle brillanti. Le risate e le conversazioni si perdevano nel vento.


Ora solo Liu Yanbing e i suoi amici rimanevano nella grande piazza, i loro volti erano inguardabili, specialmente quelli che fissavano Liu Yanbing. I loro occhi era pieni di furia.


Nei giorni seguenti Meng Hao non spese tutto il tempo a preparare gli elisir, spesso andava tra le montagne e le valli della DIvisione del Qi Viola; lentamente, più e più persone cominciarono a riconoscere la sua faccia. Poco per volta la sua reputazione andò aumentando.


Allo stesso tempo spendeva del tempo anche con gli altri maestri alchimisti. Li invitava a visitarlo, scambiava opinioni sul Dao dell'alchimia e condivideva le esperienze recenti. Si assicurava che ogni visita fosse di mutuo beneficio; in questo modo iniziò lentamente a costruire la sua rete di conoscenze.


Per quanto riguardava Liu Yanbing, fu con grande amarezza che realizzò quanto fosse davvero orribile la Lista Nera degli Elisir. I maestri che di solito preparavano gli elisir per lui, ora lo ignoravano completamente. Non importava quanto denaro offrisse, nessuno di loro creava anche solo un elisir.


Inoltre, tutti coloro con cui era solito frequentare, iniziarono lentamente ad allontanarsi sempre più.


In effetti, in un'occasione, quando andò a trovare il Patriarca del suo Clan, fu severamente rimproverato e mandato per la sua strada. Nella Setta del Fato Viola i maestri alchimisti non erano da offendere. Una volta che il medaglione della Lista Nera fosse stato usato, la notizia si sarebbe diffusa in tutta la Setta. Anche i Patriarchi sapevano che la cosa più spaventosa della Divisione Est degli Elisir non era il Dao dell'alchimia, ma la protezione che avevano costruito su loro stessi.


Quella protezione era resa evidente dalla Lista Nera.


All'interno della Divisione Est degli Elisir potevano esserci delle lotte di potere e competizione. Ma se degli esterni osavano mancargli di rispetto, allora gli alchimisti si sarebbero uniti nella loro furia e desiderio di vendetta. Ecco perché gli alchimisti NON erano da offendere. Questa era una regola ferrea della Divisione Est.


Era in questo modo che, in primo luogo, era nato l'accordo della Lista Nera.


Nel mondo esterno poteva non essere una gran cosa offendere un alchimista che non fosse della Divisione Est. Gli altri non si sarebbero intromessi. Tuttavia, nella Divisione Est degli Elisir, se ne offendevi uno, allora li offendevi tutti.


Da un punto di vista diverso potrebbe non sembrare ragionevole. Ma quell'accordo irragionevole assicurava che i maestri alchimisti venissero trattati con rispetto ovunque andassero, all'interno della Setta o all'esterno.


Offendi uno, offendi tutti. In pochi potrebbero permettersi tanto.


Ovviamente se qualcuno avesse offeso un altro maestro, Meng Hao non sarebbe andato contro corrente. Come maestro alchimista, la cosa più importante era difendere la posizione di tutti i maestri.


E così, il tempo passò. Meng Hao continuava a creare elisir. Tre ordini al giorno. Il nuovo programma rese gli altri maestri molto meno risentiti.


Dopo tutto, c'erano diecimila discepoli nella Fazione Interna della Divisione del Qi Viola. Cercare un maestro comportava certe regole, ma fintanto che gli alchimisti non diventavano troppo avidi, non ci sarebbe stato troppo risentimento.


Quando Meng Hao si disturbava a visitare gli altri alchimisti, era come un vento freddo che soffiava tra i loro capelli. Il loro malumore si dissipò e, gradatamente, lo accettarono.


Per quanto riguardava Meng Hao, in più ai tre ordini giornalieri, spendeva un sacco di tempo a creare elisir medicinali da consegnare alla Setta. In più, usava il Culmine della Stabilità della Consistenza per accrescere lentamente la propria base di Coltivazione.


Alcuni mesi dopo, una tarda notte, Meng Hao sedeva a gambe conserte nella sua Grotta dell'Immortale. Davanti a lui vi erano tre bottiglie di Culmine della Stabilità della Consistenza. Dopo averle guardate con attenzione per un po', i suoi occhi iniziarono a splendere forte.


“Oggi creerò il mio sesto Pilastro del Dao!” Prese un respiro profondo. Ad oggi, il suo sesto Pilastro del Dao era completo per più del novanta percento. Per via del potere travolgente che sapeva sarebbe apparso, aveva aspettato qualche tempo prima di tentare di completare il dieci percento finale. Le preparazioni avevano richiesto del tempo, ma ora, era certo di essere al sicuro e pronto a cominciare.


I suoi occhi brillavano di determinazione. Raccolse un elisir, lo inghiottì e chiuse gli occhi. Il sesto Pilastro del Dao iniziò a condensarsi dentro di lui. Un bagliore dorato cominciò a scaturire dal suo corpo, al cui interno vi erano torrenti di simboli magici. Tutto a un tratto, un chiacchiericcio inarrestabile si spanse nell'aria.


“Tre bulli, tre bulli. Meno di tre non va bene!” Il rumore, ovviamente, proveniva dalla gelatina che si era appena svegliata. Disse quelle parole e poi sputò una boccata di Qi.


Il Qi si spanse fino a coprire il bagliore dorato che circondava Meng Hao; faceva sembrare il Qi, che fuoriusciva dai suoi Pilastri del Dao Perfetti, ordinario. In questo modo, la Setta del Fato Viola non poteva notare niente di insolito.


Il tempo passò lentamente. All'alba, il corpo di Meng Hao stava tremando. La sua pelle era avvizzita e un'intensa forza gravitazionale era apparsa all'improvviso. Sembrava come se fosse stata assetata per millenni e ora volesse inghiottire il corpo e l'anima di Meng Hao per placare la sua sete.


Però, Meng Hao era preparato. Appena comparve la forza gravitazionale frantumò le restanti bottiglie di elisir davanti a lui. Queste erano ciò per cui aveva lavorato così duramente: elisir del Culmine della Stabilità della Consistenza al novanta percento di forza medicinale. Se le mise in bocca.


Appena vi entrarono, queste esplosero, trasformandosi in una energia spirituale senza confini che immediatamente iniziò a essere risucchiata dal sesto Pilastro del Dao.


A mezzogiorno Meng Hao spalancò gli occhi, vi splendeva una luce accesa e brillante. Mentre era seduto a gambe conserte non sembrava molto diverso da prima, eccetto che appariva un pochino più debole. Dentro di lui, tuttavia, infuriava una tempesta. Le scioccanti increspature che uscivano dalla sua base di Coltivazione venivano consumate una ad una dalla gelatina.


Il suo sesto Pilastro del Dao era apparso. Prese un profondo respiro e chiuse gli occhi; dopo un momento li riaprì. Non brillavano più, ora erano calmi e colmi di una strana luce. Questa luce era la confidenza nata dalla sua base di Coltivazione.


Sei Pilastri del Dao Perfetti. Stabilità della Consistenza intermedia. Con un Pilastro in più sarebbe stato nella fase avanzata! A quel punto un Figlio del Dao con una Consistenza Impeccabile non si sarebbe qualificato neppure per attaccarlo. I loro Pilastri del Dao avrebbero tremato sotto la pressione devastante che poteva emettere.


Anche ora, con sei Pilastri, poteva facilmente sterminare qualsiasi Figlio del Dao.


E per quanto riguardava i cosiddetti Prescelti, non erano altro che formiche o erbacce secche che potevano essere schiacciate a un suo capriccio.


“Consistenza Perfetta. Una tale incredibile potenza...” La sua voce era un sussurro, ma i suoi occhi brillavano di anticipazione per il nono Pilastro, per quando avrebbe completato il grande cerchio della Stabilità della Consistenza.


Ci fu un tremolio davanti a Meng Hao e comparve la gelatina. Danzava avanti e indietro con gli occhi spalancati. “Tre bulli!” gridò.


Dopo la muta non si era ritrasformata in un pappagallo, ma aveva mantenuto la forma da gelatina.


“Tre bulli! Non meno di tre bulli!” ripeteva in una voce diretta e risoluta.


Sembrava contento. Con un rutto e qualche borbottio sparì nella borsa del Cosmo per trovare il Patriarca del Clan Li e discutere delle sieste pomeridiane.


Meng Hao si alzò e aprì la porta della Grotta dell'Immortale. L'accecante luce del mattino lo raggiunse, prese un respiro profondo. L'Inverno stava finendo e la Primavera era alle porte. Non c'era neve, come nello stato di Zhao. L'inverno nella Setta del Fato Viola non aveva la neve.


Guardò tranquillamente il cielo e improvvisamente realizzò che ormai erano più di tre anni che si trovava nella Setta. In effetti, ora che calcolava bene, sarebbero stati presto quattro anni.


“Il tempo vola così in fretta...” disse tranquillo. Praticando la Coltivazione da solo poteva percepire davvero il passaggio del tempo. I suoi sensi non erano più quelli di un mortale.


Mentre rimembrava, pensò a Chen Fan, alla Sorella Anziana Xu e a Ciccio. Varie scene si replicavano nella sua mente. Lui sapeva dove si trovavano, ma loro... non avevano idea di dove lui fosse.


A questo punto, il nome di Meng Hao era già una cosa del passato. In pochi lo nominavano ancora e presto, tutti lo avrebbero dimenticato. Tutte le onde nate dagli eventi di quattro anni prima si erano quietate ed erano scomparse.


“La vita è come un sogno, come una foglia che, non importa quanto bella, può vivere solo per una stagione...” guardò le gemme che spuntavano dai grandi alberi in lontananza e un sorriso gli comparve in volto. Gli piace essere Fang Mu, gioiva di come essere nella Divisione Est lo facesse sentire in un istituto di alta cultura. Alzò la mano e un contenitore di giada gli apparve nel palmo.


Questo contenitore era stato marchiato dal Patriarca del Clan Li per il volere della gelatina. Era marcato con una tecnica del Conclave del Clan Li.


Incantesimo della Volontà.
                                


                                



