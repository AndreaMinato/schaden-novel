---
title: Capitolo 232 - Elisir Indemoniato!
pubDate: 2025-03-17T11:17:34.867Z
tags:
    - issth
---


“600.000!” gridò Ciccio, balzando in piedi. "Chi osa competere con i suoi superiori?! Queste tre bottiglie di elisir sono mie!". La sua voce risuonò come un tuonò nello stadio in cui si svolgeva l'asta.


Tuttavia, queste tre bottiglie di Culmine della Stabilità della Consistenza non erano come i precedenti Elisir Infrangi Barriera, per cui le offerte di Ciccio avevano fatto rinunciare le altre persone. Queste tre bottiglie rappresentavano un'opportunità che sarebbe capitata una volta ogni dieci anni, forse addirittura ogni cento!


Considerato lo status elevato della Divisione Est degli Elisir, ci si poteva permettere di non preoccuparsi di un evento simile. Ma le altre Sette non disponevano delle vaste conoscenze di cui disponeva la Divisione. Era chiaro che fossero presenti molte Sette determinate a guadagnarsi questa opportunità di studiare le interazioni contenute negli elisir.


A prescindere dalla grandezza della propria Setta, gli occhi di tutti i Coltivatori presenti nello stadio divennero rossi. Questi elisir medicinali erano troppo importanti, non solo per i Coltivatori, ma in generale per tutte le Sette.


Attraverso lo studio approfondito delle interazioni tra piante e mondo vegetale presenti negli elisir, una Setta avrebbe potuto raggiungere dei progressi significativi nel proprio Dao dell'alchimia. Per questo motivo le offerte nello stadio continuavano a scorrere come un fiume in piena, anche da parte dei tre grandi Clan e le altre grandi Sette.


Meng Hao continuò ad osservare dall'interno del padiglione, con gli occhi strabuzzati, quasi come se non riuscisse a comprendere questa scena. I suoi occhi iniziarono a brillare poiché il prezzo per gli elisir continuava ad aumentare sempre di più. Dopo questa Asta degli Elisir, il nome di Li Tao sarebbe divenuto senz'altro noto in tutto il Dominio Meridionale. Presto, tutti i Coltivatori avrebbero espresso il desiderio di conoscerlo. Considerando che era in grado di produrre elisir di questo tipo pur essendo solo un maestro alchimista... senza dubbio aveva i requisiti per diventare un Signore del Calderone in futuro!


Nella Divisione Est degli Elisir c'erano solo un centinaio di Signori del Calderone. Ciascuno di loro poteva destare notevole scalpore nel Dominio Meridionale, e venire continuamente cercato da innumerevoli Coltivatori. La loro posizione e il loro status evocavano il rispetto più solenne.


Ciccio continuava a fare offerte per il Culmine della Stabilità della Consistenza. Tuttavia, alla fine dovette arrendersi poiché raggiunse il valore incredibile di 4.000.000 di Pietre dello Spirito.


Si trattava del prezzo più alto mai offerto per un lotto durante l'Asta degli Elisir della Setta del Fato Viola negli ultimi mille anni!


Non era semplice trovare delle parole che potessero descrivere un prezzo del genere. Tutti quelli che avevano preso parte all'asta ora respiravano in modo affannoso.


Il vincitore dell'asta era uno dei grandi Clan, il Clan dei Li!


Da questo clan si erano presentate solo tre persone. Uno era un Anziano del Clan, gli altri due Prescelti. Ovviamente ognuno dei grandi Clan aveva il proprio Dao dell'alchimia. Sebbene si trattasse di Dao dell'alchimia diverso da quello della Divisione Est degli Elisir, messi a confronto presentavano anche delle somiglianze. Queste tre bottiglie di Culmine della Stabilità della Consistenza gli avrebbero fornito un'opportunità incredibile per scoprire nuove interazioni tra piante e mondo vegetale.


Per questo, il banditore esitò per un istante. Tuttavia, la Divisione Est degli Elisir era ricco di fonti immense di sapere, e pertanto potevano permettersi di trascurare una fuga di informazioni sulle interazioni tra gli elementi. Il fatto che questi elisir fossero finiti nelle mani del Clan Li dimostrava quanto fossero incredibili.


Nei mille anni in cui si era svolta l'Asta degli Elisir della Setta del Fato Viola, la stessa Setta del Fato Viola non aveva mai acquistato uno degli articoli messi all'asta da loro. La Divisione Est degli Elisir non aveva mai escluso degli articoli dall'asta o impedito che venissero venduti. Un tale evento non aveva precedenti nei mille anni di storia dell'asta.


Infatti, ai discepoli della Setta del Fato Viola era vietato acquistare degli articoli qui. Non aveva importanza quanto fosse raro un certo articolo, non erano permesse offerte.


Era una regola millenaria che non era mai cambiata!


Dopo che le tre bottiglie di Culmine della Stabilità della Consistenza furono vendute al Clan Li, l'Anziano del Clan invitò subito Li Tao ad andare a trovarli nel loro territorio [1]. Questo fece sì che Li Tao guadagnasse ancora più prestigio.


Per tutto lo stadio si diffusero dei dibattiti su Li Tao. I maestri alchimisti seduti nel padiglione attorno a Meng Hao erano tutti stupefatti, e iniziarono a parlare di Li Tao con invidia e ammirazione.


A questo punto, l'asta era in corso già da due giorni. Il banditore estrasse un altro elisir medicinale, ma considerato quello che era appena successo, per lui era impossibile destare la passione della folla.


Poche persone lo stavano seguendo, e le offerte non erano più così impegnative. Il successivo centinaio di elisir fu venduto nello spazio di circa dieci respiri. Gli articoli venivano venduti così velocemente che sembrava a mala pena di essere a un'asta....


Si arrivò al punto che alcune persone iniziarono ad andare via.


Dopo lo stupore del Culmine della Stabilità della Consistenza, i circa centomila Coltivatori che partecipavano all'asta sembravano essere giunti alla conclusione che, se anche ci fossero stati degli altri articoli straordinari da presentare, nessuno di questi sarebbe stato paragonabile agli sbalorditivi elisir Culmine della Stabilità della Consistenza.


Per molti un'offerta di 4.000.000 di Pietre dello Spirito era un qualcosa che non si sarebbe più visto per i prossimi mille anni. Le tre bottiglie di Culmine della Stabilità della Consistenza erano praticamente un miracolo.


Pertanto, l'interesse per ciò che rimaneva dell'asta era in calo. Il banditore era consapevole di questa cosa. In lui era rimasto ancora un po' di entusiasmo. Non aveva mai provato l'ebrezza di officiare la vendita di un articolo con un prezzo così impressionante.


Lui stesso riteneva che ciò che rimaneva dell'asta non avrebbe compreso nulla che avrebbe potuto superare il Culmine della Stabilità della Consistenza. Per questo, capiva ciò che provavano i centinaia di migliaia di Coltivatori, ed era disposto a lasciare che gli elisir medicinali rimasti venissero battuti all'asta più rapidamente.


Fu così che l'Elisir Indemoniato di Meng Hao venne finalmente messo all'asta, la sera del terzo giorno. Tra i Coltivatori presenti erano pochi quelli davvero interessati. La maggior parte di loro era ancora presi dal ripensare con dispiacere agli eventi attorno al Culmine della Stabilità della Consistenza e dall'inviare alle loro Sette messaggi al riguardo.


La voce del banditore risuonò "Questo elisir è stato creato da un maestro alchimista anonimo della Divisione Est degli Elisir. Nemmeno io ne conosco l'identità. Il nome dell'elisir è... Elisir Indemoniato, un elisir avvelenato". Mise la bottiglia davanti a lui.


Il morale di Meng Hao subito si risollevò; fece un respiro profondo. Fissò la bottiglia, che evidentemente conteneva l'elisir creato da lui.


Quando comparve la bottiglia, gran parte dei Coltivatori erano ancora presi dai dibattiti sulla questione del Culmine della Stabilità della Consistenza in tono sommesso. Solo in pochi guardarono verso il basso, principalmente a causa delle parole "elisir avvelenato", che riuscirono nell'intento di sollevare un po' di interesse.


Il banditore parlava velocemente. Secondo lui, sebbene si trattasse di un elisir avvelenato, probabilmente non avrebbe attirato molte attenzioni. A parte il Culmine della Stabilità della Consistenza, nient'altro sarebbe stato in grado di suscitare delle offerte ad un ritmo così concitato. Nonostante l'elisir davanti a lui fosse stato sicuramente creato pagando a caro prezzo la sfida nei confronti dei Cieli, dubitava ancora che sarebbe stato venduto per più di una decina di migliaia di Pietre dello Spirito.


Quindi, non perse molto tempo a presentarlo. Osservando attorno a sé, vide che la maggior parte dei Coltivatori non stava minimamente seguendo. Si schiarì la voce e decise che si stava avvicinando il momento di concludere l'asta. Non sembrava che questa asta sarebbe potuta durare più di sette giorni, ma piuttosto quattro, al massimo. Non vi era un'alternativa possibile. Dopo lo shock del Culmine della Stabilità della Consistenza, gli altri articoli sarebbero risultati del tutto insignificanti.


Poiché aveva deciso di finire alla svelta, il banditore di mezza età invitò uno dei discepoli del Qi Viola a Ovest. Versò l'elisir nero e, dato che non notò nulla di strano, ne diede una parte al discepolo.


Pochi Coltivatori seguivano con attenzione questo momento e, infatti, solo una manciata di persone sembrava interessata all'acquisto. Dopotutto, poteva catturare realmente solo l'attenzione di quei pochi che studiavano il Dao del veleno.


Meng Hao fece caso a tutto questo, e mantenne l'espressione sul suo viso distesa.


Solo Bai Yunlai sembrava nervoso. Sospirava; era chiaro che riteneva che la situazione non fosse equa. Secondo lui il Dao dell'alchimia di Meng Hao era di molto superiore a quello di Li Tao. Non si trovavano nemmeno allo stesso livello.


E questo era evidente dall'entusiasmo con cui i discepoli della Fazione Interna della del Qi Viola si contendevano i suoi servizi di creazione di elisir.


Riguardo al discepolo del Qi Viola a Ovest, si trattava di un giovane di circa trent'anni con il volto impassibile. Nonostante la mancanza di interesse da parte degli altri Coltivatori, accettò con entusiasmo l'elisir e lo ingerì senza esitare. La sua base di Coltivazione ruotò, facendo sì che l'elisir si dissolvesse nel suo corpo. Divenne trasparente, così da permettere a chiunque di vedere il risultato dentro di lui.


Nonostante si trattasse di un elisir avvelenato, l'uomo non ebbe alcun segno di esitazione.


Non appena lo ingerì, il suo corpo iniziò a trasformarsi.


In quel momento Meng Hao lo guardò in silenziò e mormorò tra sé: "Perforare i passaggi del Qi nel corpo, sminuzzarli come carne trita. Trasformare il corpo in un tesoro, spaccare il petto. Schiacciare la mente, consolidare milioni di milioni di intenzioni omicide. Far esplodere i Pilastri del Dao all'interno del mare dell'Essenza; l'istinto omicida può sterminare gli spiriti. Usare l'anima mortale per fonderla con gli spiriti. Usare il potere dell'omicidio per sovvertire le coscienze. La mente e il mare dell'Essenza, fusi a formare il nulla in un batter d'occhio. Questa Volontà Diabolica si trasformerà in un cuore con tendenze suicide, che porterà la base di Coltivazione alle stelle!


"Non riguarda il bruciare dell'anima, lo sostituisce! Questo elisir... si chiamerà Elisir Indemoniato! Perché questa Volontà può appartenere solo ai demoni!". Il corpo del Coltivatore mutava ad ogni frase pronunciata da Meng Hao, quasi come se fosse sotto il suo controllo.


Il suo volto impassibile all'improvviso si trasformò. Dalla fronte cominciò a riversarsi del sudore e tutto il suo corpo iniziò a tremare. Dalla fronte spuntarono fuori le vene.


Riusciva a sentire chiaramente che l'elisir che aveva ingerito era stato assorbito subito dal corpo e poi trasformato in un'incredibile forza eccitante. Il suo corpo fu pervaso dal dolore e la sua energia spirituale esplose. Era come se i suoi passaggi del Qi fossero stati ridotti a brandelli da un numero infinito di spade!


Quando ciò avvenne, si sprigionò dentro di lui un boato, come se stesse emergendo la potenza incontrollata della sua stessa forza vitale. La forza di questa potenza si propagò dal suo petto, trasformandosi in un desiderio frenetico di uccidere, che distrusse completamente i suoi tre Pilastri del Dao!


Quando i Pilastri del Dao si sgretolarono, il suo mare dell'Essenza evaporò e la sua base di Coltivazione venne distrutta. La potenza inondò la sua mente, riducendo in polvere la sua anima, cancellando la sua mente, pervadendola con una volontà diabolica che avrebbe messo fine alla sua vita!


Sembrava che la sua coscienza fosse scomparsa e che fosse uscito di senno. Alzò la testa verso il cielo e liberò un grido scioccante. Questo riecheggiò, carico di un indescrivibile desiderio di uccidere, che si trasformò in seguito in un istinto omicida che si sprigionò dal suo corpo sotto forma di ondate tonanti.


Un Mare di Fuoco informe avvolse il suo corpo bruciandolo, e dando fuoco alla sua anima, pervadendolo con una frenetica follia diabolica. Il suo respiro si fece irregolare, e la sua base di Coltivazione... d'un tratto esplose verso l'alto. Non aveva più Pilastri del Dao, eppure la sua aura era così potente che rivaleggiava con lo stadio della Stabilità della Consistenza!!


Il suo ruggito, carico di istinto omicida, colpì con forza i centinaia di migliaia di Coltivatori intenti a discutere sul Culmine della Stabilità della Consistenza. All'istante, tutti i loro sguardi si posarono sul Coltivatore del Qi Viola a Ovest.


Meng Hao rimase lì, con l'espressione distesa e lo sguardo calmo. Sembrava... un demone alchimista!


NOTE:


1. Una breve nota per ricordare che il cognome di Li Tao è diverso da quello del Clan Li, sia come caratteri che come pronuncia: 历Lì e 李Lǐ.


                        



