---
title: Capitolo 235 - La Tassa Dell'Apprendista
pubDate: 2025-03-17T11:17:34.869Z
tags:
    - issth
---


Dopo che l'uomo vestito di viola emerse dal portale, lo sguardo di tutti i presenti si spostò sulla persona alle sue spalle, un Coltivatore gobbo. Il volto inespressivo era coperto di cicatrici, tracce di quelle che sembravano essere ferite autoinflitte.


Emanava un potere indescrivibile, da cui derivava la schiacciante pressione che manteneva il silenzio nell'arena.


"Patriarca Gobbo!"


"E così quello è Patriarca Gobbo! Dicono che la sua base di Coltivazione sia allo stadio dell'Anima Nascente. Trecento anni fa ha sacrificato tutto ciò che aveva per diventare il Protettore Alchemico del Signore del Calderone Viola An..."


"La comparsa di Patriarca Gobbo significa che... che quell'uomo vestito di viola dev'essere uno degli otto Signori del Calderone Viola della Setta del Fato Viola, An Zaihai!"


Subito gli occhi di tutti i centomila Coltivatori brillarono di rispetto. Il rango di Signore del Calderone viola era praticamente il culmine del Dao dell'alchimia. Oltre al Granmaestro, non esisteva posizione più alta.
L'espressione di An Zaihai era calma. Fece un cenno ai dieci Signori del Calderone, poi sollevò la mano destra e fece come per afferrare qualcosa. L'elisir Indemoniato si alzò in volo e si posò sul suo palmo.
Non annusò l’elisir, ma lo tenne in mano e chiuse gli occhi.


Il tempo trascorse lentamente. I Coltivatori che si trovavano lì vicino osservavano rapiti. Meng Hao rimase in silenzio, guardando pensieroso il Signore del Calderone Viola An Zaihai che usava le sue abilità nel Dao dell'alchimia per ottenere l'illuminazione sul suo elisir.


Passò il tempo necessario a un bastoncino d'incenso per bruciare e il Signore del Calderone Viola An Zaihai aprì lentamente gli occhi. Sembrava scosso mentre fissava l'elisir che teneva in mano, una strana luce che gli illuminava lo sguardo.


"Come si chiama quest'elisir?" chiese con voce roca, ma calma.


Un'espressione eccitata apparve sul volto del banditore. Congiunse le mani e si inchinò verso An Zaihai, poi rispose: "Secondo i documenti, si chiama Elisir Indemoniato".


An Zaihai fissò l'elisir per un lungo istante, poi sospirò e replicò: "Che elisir straordinario. Indemoniato. Fonde lo spirito e lo trasforma in un demonio. Fa affidamento solo su se stesso per elevar fino al cielo. Non brucia l'anima, la sostituisce!" Era il suo tentativo di determinare l'essenza dell'elisir, ma non avrebbe mai potuto dedurne la formula in così poco tempo.


Gli altri non capirono le sue parole, ma non appena le udì, Meng Hao assottigliò lo sguardo.


"Nessun dubbio che sia un Signore del Calderone Viola. Solo con uno sguardo è riuscito a capire la vera essenza dell'elisir". Rimase perso nei suoi pensieri per un momento. In futuro avrebbe dovuto aggiungere qualche elemento per creare confusione, in modo tale che i suoi elisir non fossero così facili da esaminare. Nonostante l'uomo fosse un Signore del Calderone Viola, la situazione mise Meng Hao leggermente a disagio.


"Non è un elisir con cento per cento di forza" disse An Zaihai. "In realtà la sua forza medicinale è del novantacinque per cento. Però, l'elisir è stato preparato nell'illuminazione alchemica e per questo è degno di lode. Non ha nessuna formula". Nel momento in cui i centomila Coltivatori udirono queste parole, il loro respiro si fece affannoso e rimasero sbigottiti, soprattutto a causa dell'espressione "illuminazione alchemica".


"Illuminazione alchemica..."


"Quest'elisir è stato creato grazie all'illuminazione accademica. Non ha una formula!"


"Un elisir creato grazie all'illuminazione accademica è unico nel suo genere. Non si troverà mai un elisir come questo! Significa che... il suo valore è almeno raddoppiato!" I centomila Coltivatori continuarono a discutere, gli occhi brucianti di desiderio fissi sull'Elisir Indemoniato. Sembrarono essere impazziti di nuovo.


An Zaihai fissò l'Elisir Indemoniato per un lungo momento, poi abbassò la mano, lasciando che l'elisir galleggiasse a mezz'aria. Poi fece alcuni passi indietro e chiuse gli occhi.


Sembrava che fosse venuto per verificare che l'Elisir Indemoniato fosse stato creato grazie all'illuminazione alchemica.


"20.000.000 Pietre dello Spirito! Il Clan Li deve avere quest'elisir!"


"20.500.000 Pietre dello Spirito! Un elisir così perfetto, creato grazie all'illuminazione alchemica è unico nel suo genere!"


Tutta l'arena sembrava sul punto di esplodere mentre venivano fatte nuove offerte. Meng Hao respirava affannosamente e i suoi occhi brillavano. All'udire tutte le offerte che veniva fatte, il suo cuore si colmò d'eccitazione. Però, esitò per un attimo. Dopo aver ascoltato la spiegazione del Signore del Calderone Viola scoprì che lo strano stato in cui si trovava mentre preparava l'elisir era conosciuto come illuminazione accademica. Però non capiva perché il Signore del Calderone Viola avesse spiegato che l'elisir era unico nel suo genere, e ciò sembrava in contraddizione con ciò che era successo.


"Forse ci sono delle variabili che non capisco..." pensò Meng Hao, mettendo da parti la sua confusione e concentrandosi sull'eccitazione delle offerte che aumentavano. Prima aveva dedotto che per un alchimista non era difficile ricavare profitto grazie agli elisir che preparavano, ma non avrebbe mai immaginato che l'Elisir Indemoniato sarebbe stato venduto a un prezzo così incredibilmente alto.


Improvvisamente si rese conto che la scelta di unirsi alla Setta del Fato Viola era stata una scelta saggia.


Presto il prezzo dell'Elisir Indemoniato raggiunse le 40.000.000 Pietre dello Spirito, un prezzo che avrebbe potuto mandare in rovina la maggior parte delle Sette. A parte le quattro grandi Sette e i tre grandi Clan, nessuno avrebbe potuto competere.


"43.000.000 Pietre dello Spirito!" urlò Ciccio, saltando sul tavolo.


"48.000.000!" urlò qualcuno della Setta del Setaccio Nero.


"60.000.000!" si esaltò Ciccio. "Tua nonna può andare a farsi fottere! Come osi tentare di prendere ciò che è mio?"


Il prezzo era diventato incredibilmente alto. Per la maggior parte dei presenti, era sì un elisir raro e perfetto, ma non valeva così tanto, anche considerando che era creato grazie all'illuminazione alchemica.
Dopotutto aveva un'incredibile forza medicinale, ma non si poteva sapere che cosa sarebbe successo se l'elisir fosse stato consumato da qualcuno nella fase della Formazione del Nucleo. Dato che era stato apparentemente creato per lo stadio della Stabilità della Consistenza, un prezzo di 60.000.000 Pietre dello Spirito era già relativamente alto.


Essere capaci di esaminare l'Elisir Indemoniato era già un valore difficile da determinare. Però, se dopo averlo esaminato si fosse scoperto che l'elisir era efficace anche nello stadio della Formazione del Nucleo, il suo valore sarebbe diventato illimitato.


Perchè un alchimista del Dominio Meridionale potesse raggiugere il grado di Gran Maestro doveva preparare non solo un elisir perfetto con il novanta per cento di forza, ma anche un elisir per ogni stadio: la Condensazione del Qi, la Stabilità della Consistenza, la Formazione del Nucleo, l'Anima Nascente e la Recisione dello Spirito. Dopo aver preparato tutti questi elisir perfetti con il novanta per cento di forza, un alchimista poteva essere considerato un Gran Maestro del Dao dell'Alchimia.


In ogni caso, la ricerca del valore dell'Elisir Indemoniato era difficile da immaginare. Era incredibilmente eccitante perché non solo era un elisir perfetto, ma anche perché era un elisir probabilmente unico creato grazie all'illuminazione alchemica.


Meng Hao si agitava sempre di più. Voleva che il prezzo aumentasse ancora di più. Infatti, se non fosse stato per la sua bassa base di Coltivazione, avrebbe tirato fuori anche l'altro Elisir Indemoniato per metterlo all'asta.


Però ora si chiedeva come avrebbe recuperato il suo guadagno dopo che l'elisir fosse stato venduto. Questo era un problema.


Fu un quel momento che, all'improvviso, An Zaihai spalancò gli occhi.


"100.000.000!"


All'udire ciò i Coltivatori lo fissarono, esterrefatti. Ciccio e gli altri spostarono lo sguardo su An Zaihai, i volti che man mano si distorcevano dalla rabbia.


Tutti conoscevano una regola non scritta dell'Asta degli Elisir della Setta del Fato Viola: i Coltivatori della Setta del Fato Viola non partecipavano. Prima, durante l'asta per l'elisir del Culmine della Stabilità della Consistenza, la Divisione Est degli Elisir aveva lasciato che venisse venduto per essere esaminato senza battere ciglio.


Ma questo era un elisir perfetto... il Signore del Calderone Viola An Zaihai stava prendendo parte all'asta, creando una situazione in cui il venditore rivaleggiava con il compratore. Chi poteva competere?
Come potevano continuare le offerte...?


"110.000.000!" urlò Ciccio, con gli occhi rossi. Non era interessato alle Pietre dello Spirito, ma alla sua reputazione. Non importava che stesse affrontando un Signore del Calderone Viola. La sua altissima offerta precedente era stata superata e questo lo rendeva estremamente scontento. Non era una vera lotta o un combattimento. Per quanto lo riguardava, a Ciccio non importava frantumare Pietre dello Spirito, sicuramente ne aveva molte altre.


"200.000.000" ribatté An Zaihai tranquillamente. Tutti i centomila Coltivatori rimasero a bocca aperta. Un tale prezzo era inconcepibile. Anche dieci elisir perfetti, tutti preparati grazie all'illuminazione alchemica, non valevano un prezzo così incredibilmente alto.


200.000.000 Pietre dello Spirito avrebbero potuto finanziare una grande Setta per dieci anni.


"200..." La rabbia di Ciccio s'innalzò fino ai cieli. Stava per controbattere con un'altra offerta quando risuonò la voce di An Zaihai.


"Non sto comprando quest'elisir per me, ma per conto del Demone Gran Maestro degli Elisir, in quanto suo agente".


Dopo queste parole calò il silenzio. Tutti lo fissarono pensierosi. Ora capivano. Non importava cosa avrebbero detto, la Setta del Fato Viola non avrebbe permesso che quell'elisir venisse venduto. Anche se le tradizioni dell'Asta degli Elisir sarebbero state infrante, la decisione era già stata presa. L'Elisir non avrebbe lasciato la Setta del Fato Viola.


Senza badarci, Ciccio sembrò sul punto di alzare il prezzo. "200..." All'improvviso uno dei discepoli della sua Setta lo afferrò e gli sussurrò qualcosa all'orecchio. Con espressione irritata Ciccio si lasci sfuggire uno sbuffo riluttante, ma non aggiunse altro.


Nessun altro parlò. An Zaihai fece un movimento come se stesse afferrando qualcosa con la mano destra e l'Elisir Indemoniato volò nella sua mano. Senza dire una parola si voltò, seguito dal vecchio gobbo, e sparì nel portale.


Meng Hao fissò tutta la scena con occhi sbarrati. Improvvisamente si sentì piuttosto nervoso.


Esitò per un momento. "L'ha comprato il demone Gran Maestro degli Elisir. Considerando il suo prestigio... mi darà ciò che mi deve, no...?" Pensando al rango del Demone Gran Maestro degli Elisir, si sentì più sicuro.


Dopo che An Zaihai se ne fu andato, non aveva più senso continuare con l'asta. Meng Hao afferrò Bai Yunlai, che aveva un'espressione assente, e se ne andò.


Dopo essere ritornato alla Setta, Meng Hao passò diverso tempo a ripetere delle istruzioni a Bai Yunlai. Per tutto il tempo Bai Yunlai lo fissò con sguardo strano. Il rispetto nei suoi occhi era cresciuto ancora di più.


Guardando Bai Yunlai che se ne andava, Meng Hao non poté far altro che ridere amaramente, come se fosse in trance. Dopo averci pensato su, decise che se qualcuno avesse scoperto che aveva preparato lui l'elisir, non gli sarebbe importato poi molto. Decise di non preoccuparsi e ritornò nella sua Grotta dell'Immortale.


"200.000.000 Pietre dello Spirito! Anche se ne ottenessi solo l'ottanta per cento sarebbero sempre 160.000.000!" Si sedette pensando alle Pietre dello Spirito, con gli occhi che brillavano.


Nelle profondità della Divisione Est degli Elisir della Setta del Fato Viola, sulla cima più alta di una catena montuosa, An Zaihai stava rispettosamente al fianco di un uomo anziano. Ovviamente l'uomo altri non era che il Demone degli Elisir. Tra le mani teneva un elisir nero che era... l'Elisir Indemoniato.


Il Demone degli Elisir esaminò l'elisir per quasi due ore. Lentamente un sorriso spuntò sul suo volto. Un sorriso colmo di gentilezza e ammirazione.


An Zaihai fissò il Demone degli Elisir, lo sguardo carico di rispetto. Nella sua vita non aveva mai ammirato nessuno quanto il Demone Gran Maestro degli Elisir. Era un Signore del Calderone Viola, ma proprio per questo capiva il divario che c'era tra lui e il suo maestro. Questo faceva sì che lo ammirasse ancora di più.


Ogni volta che si trovava di fronte al Demone Gran Maestro degli Elisir si sentiva come un piccolo pesce nel vasto mare del Dao dell'alchimia.


"Maestro, - disse An Zaihai - ho già indagato su chi ha preparato quest'elisir. C'è qualche problema nelle sue origini. è..."


"Non dirlo" lo bloccò l'anziano. "Te lo proibisco. Non ce n'è bisogno". Mise via l'elisir agitando la mano.
An Zaihai lo fissò scioccato per un momento, poi rispose rispettosamente: "Sì".


"Non infastidirlo nemmeno. Lascia che questo Gran Maestro Calderone degli Elisir mantenga l'anonimato nella Setta". Il Demone degli Elisir sorrise, un sorriso carico di gioia e inesplicabile soddisfazione. Mentre riecheggiavano ancora le sue parole, scomparve in lontananza. Per tutto il tempo, non aveva nemmeno nominato le Pietre dello Spirito.


"Maestro, che mi dite delle Pietre dello Spirito..." chiese An Zaihai, esitante.


Da lontano si udì la voce del Demone Gran Maestro: "Che Pietre dello Spirito? Quelle sono la tassa dell'apprendista!"


An Zaihai guardò il suo maestro che spariva in lontananza, poi scoppi a ridere. Mentre si voltava, un nome gli aleggiava nella mente.


"Fang Mu..."


Il tempo passò. Presto furono trascorse due settimane. Fu in quel particolare giorno, che, pieno di aspettativa, Meng Hao mandò Bai Yunlai a controllare se le Pietre dello Spirito potessero essere ritirate. Bai Yunlai ritornò verso sera, con muso lungo. Le sue spiegazioni furono come un fulmine a ciel sereno.


Con grande tatto disse: "Ho usato diversi metodi per chiedere in giro, ma la risposta era sempre la stessa... Aiiii, dopo che l'elisir è stato venduto, non è stata depositata nessuna Pietra dello Spirito nel conto... Non sono sicuro di sapere cosa stia succedendo, ma come possiamo aspettarci che la casa d'aste si azzardi ad andare a richiedere le Pietre dello Spirito al Demone Gran Maestro degli Elisir...?"


Meng Hao rimase a bocca aperta, esterrefatto. Si sentì come se fosse stato appena colpito in testa da cinque fulmini. Le sue pupille si dilatarono dalla rabbia.


"Le mie Pietre dello Spirito! I miei 200.000.000 di Pietre dello Spirito! Demone degli Elisir, hai comprato il mio elisir. Dammi le mie Pietre dello Spirito!" Meng Hao digrignò i denti. Però non c'era nulla che potesse fare se non rimanere seduto soffrendo per ciò che aveva perso.
                                


                                



