---
title: Capitolo 238 - Determinato a Prevalere!
pubDate: 2025-03-17T11:17:34.874Z
tags:
    - issth
---


Lin Hailong guardò l'elisir. "Eresia! Sei così in basso, che non meriti nemmeno di renderti ridicolo qui!" Esercitò un'impercettibile pressione con le dita nel tentativo di schiacciare l'elisir, ma fallì. Era nella fase intermedia dell'Anima Nascente, e aveva raggiunto un punto in cui era in grado di distruggere gli oggetti magici senza l'uso della magia. Tuttavia non fu nemmeno in grado di scalfire l'elisir.


"Il sentiero del Dao dell'alchimia è concentrato sulla creazione di nuovi elisir," disse freddamente.
"Chiunque nella Divisone Est degli elisir potrebbe praticare quest'arte eretica, ma nessuno si degnerebbe di farlo! Questo non è nemmeno degno di essere chiamato elisir!" Scosse la mano destra, facendolo volare di nuovo verso Montagna Eterna.


"Questo elisir non è stato creato con oro o ferro," disse con calma Montagna Eterna, prendendo l'elisir al volo. "Non è stato fuso con cristallo o pietra. È composto da 37.924 tipi di piante medicinali con innumerevoli variazioni, ed è perfetto: in ogni aspetto contiene la forza piena e completa di tutti e cinque gli elementi, non ha eguali nei Cieli e nella Terra. Questo rappresenta davvero il grande Dao dell'alchimia, e non conta come una mera raffinazione. Anni fa osservai che i Cieli sono tondi, mentre la Terra è quadrata. È stata questa illuminazione che mi ha portato a scoprire la Divisione Mondiale degli Elisir, che seminò in me il desiderio di forgiare un grande elisir dei Cieli e della Terra. E questo contiene i Cieli, la Terra e il mondo intero!" Lanciò l'elisir a Ciccio.


"Li Fugui è un discepolo della Setta del Gelo Dorato che pratica la coltivazione della consumazione delle Pietre dello Spirito," disse con voce profonda, gli occhi che luccicavano. "È nato con una forza sovrumana concentrata nei suoi denti. Fratello Anziano Lin, chiamate questo elisir un'eresia, e dichiarate che chiunque nella Divisione Est degli Elisir avrebbe potuto comporlo. Bene, allora. Se chiunque può comporre un elisir che questo giovane non è in grado di schiacciare con i suoi denti, io vi darò la formula. Tuttavia, se la Divisione Est degli Elisir non è in grado di farlo, richiedo al Maestro di rivelarsi e fornirne una definizione."


Anche mentre la sua voce risuonava nel silenzio, Lin Hailong grugnì. "La Divisione Est non vuole la tua formula."


Prima che finisse di parlare, Tang Shicang della Setta del Gelo Dorato si schiarì la voce. Estrasse una boccetta di elisir dalla tunica, di colore grigio e coperta di marchi neri. Aveva un aspetto antico, come se fosse stata nascosta per un periodo lunghissimo.


"Questo è un prodotto del Dao dell'alchimia nei tempi antichi, un Elisir dell'Ipnosi di decimo livello di condensazione del Qi."


A quelle parole, tutti gli alchimisti cominciarono a fissare la bottiglia. Gli occhi di An Zhaihai si strinsero. Persino Lin Hailong sembrava atterrito.


Il decimo livello di condensazione del Qi era un territorio leggendario. Dopo il cambiamento nei Cieli, il sentiero della Condensazione non era completo, e per quel motivo erano apparsi gli Elisir d'Ipnosi. Erano la risposta dell'antico Dao dell'alchimia ai cambiamenti nel Cielo e nella Terra, era un modo per continuare a percorrere l'antico sentiero. Con un tale elisir, un Coltivatore avrebbe ottenuto la possibilità di entrare nel decimo livello di Condensazione del Qi. Sfortunatamente, anche nei tempi antichi, quegli elisir erano molto rari, e non avevano garanzia di funzionare completamente. Si scoprì che la Setta del Gelo Dorato ne aveva composto uno!


Montagna Eterna parlò, né lentamente né velocemente: "Questo Elisir dell'Ipnosi è completo, Fratello Anziano Lin. Preferirei porlo come premio di una scommessa… Accetterete?" Le parole misero su Lin Hailong una forte pressione.


Accettare o non accettare? Era una bella domanda. Se avesse accettato, ma non fosse stato in grado di produrre un elisir indistruttibile per Ciccio, sarebbe diventato uno zimbello. Se non avesse accettato, però, avrebbe fatto la figura del codardo. Se si fosse trattato di magia da battaglia non avrebbe fatto differenza, ma combattere con l'alchimia era diverso… Inoltre, l'avversario non era che un cucciolo alla Stabilità della Consistenza… Doveva accettare!


La Setta del Gelo Dorato l'aveva chiaramente previsto, era la ragione per cui si erano presentati. Era chiaro che volevano costringere la Divisione Est degli Elisir ad accettare la loro sfida.


Il volto di Al Zahai appariva imperscrutabile. Lui e Lin Hailong si scambiarono uno sguardo. Entrambi si sentivano in una strana posizione. I loro avversari avevano scelto un ragazzino alla Stabilità della Consistenza come avversario, e l'unica clausola della sfida era creare un elisir che non fosse in grado di schiacciare. Se un Signore del Calderone Viola della Divisione Est degli Elisir fosse stato in grado di crearlo non sarebbe stata una sconfitta, ma nemmeno una vittoria. Tuttavia non sarebbe stato nemmeno giusto che un Signore del Calderone partecipasse: la posizione non era compatibile. Una vittoria sarebbe stata come una sconfitta, e una sconfitta… una completa vergogna.


Wu Dinqiu aggrottò la fronte. Mentre tutti sedevano in silenzio, Ciccio si incamminò verso Montagna Eterna, con aria vivace. Estrasse una Pietra dello Spirito, se la mise in bocca, e la fece a pezzi mordendola. Poi si guardò intorno, verso gli alchimisti che lo stavano guardando, sogghignando. Estrasse una spada volante e cominciò a digrignare i denti, forse per affilarli. La gente nella Divisione Est degli Elisir sobbalzò, fissandolo con gli occhi sbarrati.


"Cosa sono questi denti…?"


"Ho sentito parlare di questo giovane grasso. Dicono che i suoi denti possano schiacciare le spade volanti…"


Mentre la discussione andava avanti, uno strano sguardo apparve sul volto di Meng Hao. Vedere Ciccio così trionfante, i suoi denti che brillavano, bastarono a farlo sospirare. Ricordava come anni prima, nella Setta dell'Affidabilità, aveva incoraggiato Ciccio a concentrare la sua Coltivazione sui denti.


Lin Hailong e An Zaihai apparivano ancora più preoccupati dopo aver visto Ciccio schiacciare le Pietre dello Spirito. Aggrottare la fronte, consapevoli che avrebbero dovuto accettare la sfida. Tuttavia, se avessero accettato, sarebbe stato giusto scegliere soltanto uno sfidante tra le migliaia di maestri alchimisti che si erano presentati. Se uno di loro avesse vinto, il risultato sarebbe stato accettabile. Se avesse partecipato un Signore del Calderone, non sarebbe stato appropriato.


In ogni caso, se un Signore del Calderone avesse perso, sarebbe stato troppo imbarazzante per la Divisione Est degli Elisir, molto più della sconfitta di un maestro alchimista.


"La setta del Fato Viola, ci fa la cortesia di rispondere?" disse il Protettore del Dharma della Setta del Gelo Dorato Tang Shicang, sorridendo.


An Zahai, con la fronte aggrottata, guardò i maestri alchimisti. Improvvisamente il suo sguardo si posò su Meng Hao. Non fu che un attimo, ma lo riconobbe subito.


"Comporre un elisir così eretico non è degno di un Signore del Calderone" replicò in fretta An Zaihai. "Tuttavia, c'è senza dubbio uno tra le migliaia di maestri alchimisti nella Divisione Est degli Elisir che è in grado di comporre un elisir medicinale del genere."


Lin Hailong stava giusto pensando a come evitare quella situazione, ma all'udire le parole di An Zaihai, fece appena un cenno con la testa. Il suo cuore, tuttavia, batteva forte. Guardò verso Li Tao, che stava in piedi di fianco a Meng Hao. "Li Tao, per favore, fatevi avanti e componete un elisir," disse, ignorando completamente Meng Hao.


Gli occhi di Li Tao si colmarono di concentrazione, preso un profondo respiro, giunse le mani e si inchinò a Lin e An. Era un maestro alchimista della Divisione Est degli Elisir, non aveva bisogno di salutare formalmente anche Wu Dinqiu e gli altri della Setta del Qi Viola.


Lin Hailong dedicò a Li Tao un'espressione soddisfatta. Era da molto tempo che prestava attenzione a quell'uomo. Era stato eclissato da Calderone degli Elisir all'Asta degli Elisir, ma per quanto lo riguardava, quell'uomo restava un mistero. Li Tao, tuttavia, aveva molto potenziale per una futura crescita. "Prendi questo fuoco Terrestre, " disse. "Componi in fretta quell'elisir!". Scosse la manica, e un cristallo viola si posò a terra. Persino le pietre sembravano sul punto di sciogliersi per l'intenso calore del fuoco Terrestre.
Li Tao apparve pensieroso per un momento, poi estrasse un calderone e alcune piante medicinali e cominciò la composizione.


Il fuoco Terrestre datogli da Lin Hailong rendeva il processo di composizione molto veloce. Li Tao compiva con cura la catalizzazione e la composizione, e dopo un breve tempo, la fornace ruggì, e un elisir medicinale bianco volò fuori.


Li Tao aveva condensato centinaia di piante medicinali diverse nell'elisir. Il tempo di composizione era stato breve, ma aveva usato tutte le capacità che possedeva. Era certo che persino una tigre si sarebbe rotta i denti se avesse mosso la sua creazione!


Quando l'elisir emerse, Li Tao non lo guardò neanche. Si limitò a lanciarlo verso Ciccio, che l'afferrò a mezz'aria. Si schiarì la gola, poi, sotto gli sguardi di tutti, se la mise in bocca. Con uno schiocco, l'elisir cadde a pezzi.


"Non posso nemmeno limarmi, i denti con questa porcheria," disse Ciccio, deluso. Sputò i rimasugli dell'elisir, e sorrise orgoglioso.


Il volto di Lin Hailong era colmo di imbarazzo. Chiamò a raccolta un maestro dopo l'altro, ma Ciccio continuava a schiacciare i loro elisir e sputarli a terra. Le sue parole si facevano sempre più arroganti.
"Sembra che sia davvero difficile trovare un elisir che i miei denti non possono distruggere. Che vita solitaria… Non avete un minimo di capacità? Avanti, componete qualcosa che non possa schiacciare." Era sempre più condiscendente. La stessa spocchia che aveva messo in mostra all'Asta degli Elisir era ora in perfetta forma. Sembrava essere nel suo elemento.


Il viso di Lin Hailong si fece ancora più imperscrutabile, e schiaffeggiò il tavolo col palmo aperto.
Guardando il volto senza espressione di Montagna Eterna, il suo cuore si colmò di furia.
Improvvisamente parlò: “Maestri alchimisti! Chiunque fra voi in grado di comporre un elisir che questo giovane non possa schiacciare verrà istantaneamente promosso a Signore del Calderone!” Le sue parole risuonarono per le montagne, fino ai maestri riuniti alle pendici. I loro volti si colmarono di sorpresa, gli occhi cominciarono a lampeggiare.


Meng Hao serrò le pupille, e guardò verso Lin Hailong, il cuore che batteva forte.


Essere promosso a Signore del Calderone era molto importante. Prima di essere considerato per la promozione, uno doveva essere stato maestro alchimista per un ciclo completo di sei anni, essere alla Stabilità della Consistenza, e comporre più di mille tipi diversi di elisir con forza medicinale del cinquanta per cento. Ancora più importante, la Setta richiedeva che il candidato avesse composto dieci milioni di elisir medicinali a uso della Setta stessa.


Con queste qualità, era poi richiesta l’approvazione degli altri Signori del Calderone. Se ci fosse stato più di un candidato, era richiesta una rigorosa competizione nella composizione di elisir, in cui una sola persona sarebbe stata selezionata.


Meng Hao aveva meditato, in passato, di diventare Signore del Calderone, persino usando la sua identità come Gran Maestro Calderone degli Elisir per lo scopo. Ma era ancora esitante e analizzava la questione. Le parole di Lin Hailong lo spinsero a prendere un profondo respiro, i suoi occhi brillarono.


Era una possibilità di quelle che arrivavano una volta ogni cento anni!


Molti altri Maestri stavano pensando la stessa cosa. Ansimarono; se avessero ottenuto quell'opportunità, avrebbero avuto le porte spalancate per il Dao dell'alchimia. Essere promossi in quel modo, certo, avrebbe scatenato l’ira degli altri Signori del Calderone e degli altri maestri. Restava tuttavia un’incredibile opportunità.


Non importava essere qualificati o meno. Dopo essere diventati Signori del Calderone, si aveva accesso a numerose tecniche speciali e formule segrete su piante e vegetazione. Era abbastanza per far avanzare di molto un maestro alchimista. Avrebbero avuto accesso a piante e combinazioni che non avrebbero altrimenti mai capito. Il rispetto che si aveva per un Signore del Calderone era sufficiente a scatenare l’eccitazione nei maestri alchimisti.


Inoltre, le parole venivano dalla bocca di Lin Hailong in persona, il più anziano dei Signori del Calderone Viola, e un sotto Gran Maestro. Nessuno si sarebbe rifiutato.


Meng Hao prese un profondo respiro e guardò verso il soddisfatto Ciccio. Si sentiva in colpa.
“Ciccio, fratello, non voglio causarti alcun problema, ma questa è la mia unica possibilità… sono determinato a prevalere!”


                                



