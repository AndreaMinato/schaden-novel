---
title: Capitolo 239 – Li Fugui - Dammi la Faccia, o Dammi la Morte!
pubDate: 2025-03-17T11:17:34.875Z
tags:
    - issth
---


Alle parole di Lin Hailong tutti i maestri alchimisti cominciarono ad ansimare e i loro occhi si illuminarono al pensiero della promozione a Signore del Calderone. Una tale fortuna era davvero fantastica.


Era un'opportunità che, se sfruttata, gli avrebbe consentito di assurgere ai cieli!


I maestri alchimisti si precipitarono avanti, anche quelli giù ai piedi della montagna. Gli occhi di Montagna Eterna si socchiusero, non avrebbe mai pensato che Lin Hailong potesse dire una cosa del genere.


Basandosi sulla sua conoscenza di Lin Hailong, sapeva che non avrebbe mai fatto un'offerta tale senza una ragione. C'era chiaramente un significato più profondo nelle sue parole. Dopo averci pensato un momento, a Montagna Eterna iniziarono improvvisamente a brillare gli occhi. “Non dirmi che sta cercando... di far uscire allo scoperto il Gran Maestro Calderone degli Elisir!?”


Sembrava che Chu Yuyan e gli altri dieci Signori del Calderone stessero pensando la stessa cosa; ognuno di loro aveva gli occhi scintillanti e osservava con attenzione. Sul volto di An Zaihai si poteva vedere un flebile sorriso, oltre a un breve sguardo verso Meng Hao. Era ben conscio delle intenzioni di Lin Hailong.


Nell'intera Divisione Est degli Elisir, An Zaihai era l'unico oltre al Demone Gran Maestro degli Elisir a conoscere la vera identità del Gran Maestro Calderone degli Elisir. Non l'avrebbe annunciato, ovviamente. Non era sicuro delle intenzioni del Demone degli Elisir, ma aveva detto tre volte ad An Zaihai che non doveva fare nulla a riguardo. Non avrebbe menzionato il nome a nessuno.


Uno per uno i maestri della Divisione Est arrivarono. Ciccio era sempre più soddisfatto; stava lì in piedi limandosi i denti con la spada volante, i quali luccicavano luminosi. La sua aria di compiaciuta si riempiva sempre di arroganza.


“Venite venite” disse altezzosamente. “I denti mi prudono. Se ne siete capaci, createmi un elisir che li spezzi, per favore. Chiunque ci riesca lo chiamerò nonno!” Uno dei maestri si fece avanti uscendo dal gruppo di centinaia di compagni. Congiunse le mani in saluto a Lin Hailong e An Zaihai, poi cominciò a preparare un elisir.


Non fu l'unico. Sette altri maestri avanzarono e si misero al lavoro. Tutti guardavano mentre i maestri si concentravano sulle piante e sulla preparazione. Era una vista impressionante. Il tempo passava e presto un elisir dopo l'altro volarono verso Ciccio.


Questi elisir erano stati prodotti con estrema cura dalla manciata di maestri alchimisti, i quali avevano tutti una fede estrema nelle loro creazioni. Ciccio sbadigliò e si gettò tutti gli elisir in bocca. Il suono degli scricchiolii trafisse i cuori degli otto maestri e i loro volti si incrinarono.


“Bleah!” disse Ciccio sputando gli elisir. “Chi altro!?” gridò apparendo molto soddisfatto. Sembrava come se ritenesse che i suoi denti meritassero estremo rispetto in Cielo e in Terra.


Vedendo la sconfitta degli otto alchimisti, ora gli altri che pianificavano di partecipare esitavano. Scrutarono i denti di Ciccio, per loro era come se avesse una bocca fatta di spade affilate. Sembrava come se qualunque elisir vi entrasse fosse destinato a essere ridotto in briciole.


“Chi altro?!?!”


Nessuno gli rispose e neppure si fece avanti per preparare un elisir. Arrogantemente, Ciccio estrasse un'altra Pietra Spirituale, se la gettò in bocca e la sgranocchiò.


I maestri alchimisti circostanti rimasero senza fiato. Un attimo prima molti avevano trovato facile raccogliere il coraggio, pensare a una formula e poi tentare di produrla. Ma vedere lo spettacolo davanti ai loro occhi gli fece cambiare idea.


Guardavano Ciccio furiosi, ma dentro di se sospiravano mentre vari pensieri gli attraversavano la mente:


“Questo tizio è inumano! Quale elisir potrebbe resistere a denti come quelli...?”


“Dannazione, questo grassone deve essersi fatto crescere quei denti dalla nascita. Non è un Coltivatore, è un mostro!”


“Non è preoccupato di potersi mordere la lingua un giorno...? Mangia per davvero Pietre dello Spirito? Che razza di stomaco ha? Riesce a digerirle?”


Tutti sembravano pensare che non ci sarebbe stata fortuna per loro quel giorno.


Ciccio mandò giù la Pietra e poi cominciò di nuovo a limarsi rumorosamente i denti. Dal momento in cui si era unito alla Setta del Gelo Dorato era stato viziato moltissimo e mai messo in imbarazzo. Ovviamente afferrò questa occasione per pavoneggiarsi e, al momento, stava guardando attorno alla ricerca di belle alchimiste.


Ovviamente ignorò Chu Yuyan, secondo lui, lei apparteneva a suo fratello Meng Hao, quindi non avrebbe interferito. Dopotutto Ciccio riveriva Meng Hao completamente.


Mentre Ciccio era nel mezzo della sua arrogante noncuranza, Meng Hao tossì leggermente. Non era stupido ed era in grado di dire che Lin e An volevano usare questa occasione per determinare l'identità del Gran Maestro Calderone degli Elisir; questa era la ragione principale per cui esitava. Tuttavia, prese la sua decisione. Tossendo piano si fece largo tra la folla e iniziò ad avanzare. Questo, ovviamente, attirò l'attenzione di tutti i maestri alchimisti.


Chu Yuyan si accigliò, poi si schiarì freddamente la gola. Dopo avergli dato un solo sguardo lo ignorò. Negli occhi di An Zaihai apparve un impercettibile luccichio e un sorriso indistinto gli toccò le labbra.


Gli occhi di Lin Hailong si riempirono di un sguardo profondo e osservò Meng Hao con attenzione.


“È lui...?” mormorò tra se.


Anche Montagna Eterna guardò Meng Hao con la sua espressione di sempre.


Nessuno era in grado di determinare un indizio qualunque.


Meng Hao congiunse le mani e si inchinò a An Zaihai e Lin Hailong. “Io sono Fang Mu. Vorrei cimentarmi nel preparare un elisir. I due membri della generazione anziana mi concedono il permesso di farlo?”


An Zaihai non disse niente, Lin Hailong fece un cenno leggero, poi tirò un cristallo del fuoco, il quale fluttuò davanti a Meng hao.


“Heyo!” gridò Ciccio, osservando Meng Hao con la coda dell'occhio. “Un altro ragazzino si è fatto avanti. Non dimenticare di produrre un elisir davvero duro. I miei denti prudono e voglio mordere qualcosa di super resistente!” Il suo tono di voce suonava come se la sua intera vita fosse piena di solitudine e la sua espressione irritante era una da farti venire voglia di pestarlo.


Meng Hao non iniziò subito il processo, invece guardò Ciccio e sorrise.


Ciccio non era sicuro perché, ma aveva una buona impressione quando guardava Meng Hao. Dandosi delle pacche sullo stomaco disse, “Cosa mi guardi a fare in quel modo? Aiii, sono così buono. Sai cosa? Questa volta non la distruggerò in un morso, ne userò tre.”


Meng Hao sospirò e uno sguardo colpevole gli comparve in viso. Congiunse le mani e si inchinò a Ciccio. In verità non voleva mettere in imbarazzo Li Fugui, ma questa opportunità era troppo rara per lasciarla passare.


“Eee? Che espressione è quella? Aiii, va bene, va bene. Cinque morsi. Userò cinque morsi per frantumarla. Cosa ne dici?”


Sentendolo, l'espressione di Lin Hailong si scurì ancora di più, così come quella degli alchimisti circostanti. Chu Yuyan guardò Ciccio ferocemente e poi Meng Hao.


“Ah, Ciccio” pensò Meng Hao. “Il fratellone non vorrebbe ingannarti così, ma non ho davvero delle alternative...” Con un altro colpo di tosse agitò la mano e estrasse la fornace della Gru di Sangue, mandandola a fluttuare sopra il cristallo di fuoco.


Tutti avevano gli occhi fissi su Meng Hao mentre si concentrava e attizzava il calderone fino a fargli assumere il colore rosso. Poi, cominciò a produrre piante medicinali; alcune la catalizzò, da altre estrasse la linfa. L'intera procedura prese circa un'ora. Alla fine, Meng Hao estrasse della polvere grigia, che non sembrava essere nulla di speciale. Quando si preparavano gli elisir, non era sempre necessario usare ingredienti freschi, c'erano certe polveri che diventavano grigie nel tempo, così come altri ingredienti, ad esempio la foglia di Cenere Volante, che erano grigi fin dall'inizio.


Solo Meng Hao sapeva che la sua confidenza nel preparare un elisir che non potesse essere distrutto da Ciccio, era dovuta largamente a questa polvere. Non era un oggetto ordinario, questa era... la polvere creata dall'esplosione della gelatina durante la muta.


Parte della pelle era diventata polvere direttamente, la quale era appena stata usata da Meng Hao come ingrediente del suo elisir.


La pelle della gelatina era straordinariamente resistente e in passato, Meng Hao l'aveva testata in molteplici occasioni. La gelatina possedeva un passato misterioso ed era virtualmente indistruttibile. Era sicuro che non ci fosse modo per Ciccio di distruggere la pelle della muta. Tuttavia, la sua vera mossa finale in questa piccola competizione non era la polvere, ma qualcosa d'altro all'interno dell'elisir...


“Ciccio, perdonami per favore...” pensò. I suoi occhi brillavano mentre l'elisir nero volava fuori e lui l'afferrava. Lentamente il calderone degli elisir ritornò al suo colore originario.


L'elisir aveva le dimensioni di un'unghia e appariva del tutto ordinario sotto qualsiasi aspetto. Tuttavia era pieno della polvere della pelle della gelatina. La polvere non poteva essere fusa; però, Meng Hao l'aveva mescolata con gli ingredienti delle piante medicinali. Questa era meno una mistura e più un'amalgama.


L'elisir non emetteva nessuna fragranza medicinale ed era nera come la notte. La gettò a Ciccio con uno sguardo di scusa.


Lui la afferrò con arroganza. “Ti ho preso in simpatia” disse. “Non ti preoccupare, la frantumerò con cinque morsi, niente di meno.” Apparendo compiaciuto si gettò l'elisir in bocca con una posa eroica, mentre gettava occhiate ad alcune delle alchimiste che aveva notato.


Non appena lo ebbe in bocca rise, poi chiuse gli occhi e lentamente dette un morso.


“Vedi! Un morso!” Le parole erano un pochino confuse, ma tutti capirono cosa stava dicendo.


Gli alchimisti della Divisione Est apparivano tutti imbarazzati; chiaramente trovavano Li Fugui del tutto disgustoso.


Continuando a parlare, morse una seconda volta, usando segretamente molta forza. Il cuore iniziò a tremare, ma mantenne un'espressione calma e rise ancora un poco. Poi continuò a parlare incoerentemente di come stesse mantenendo la parola e che avrebbe morso per cinque volte.


Cominciava a diventare nervoso; al primo morso aveva usato solo il trenta percento della sua forza. La seconda, l'ottanta. Nonostante questo non era stato in grado di fare il più piccolo graffio all'elisir. Sembrava possedere qualche sorta di elemento elastico. E in verità i suoi denti dolevano un poco.


“Ciccio sembra come se preferisse morire piuttosto che perdere la faccia. Quando è diventato così?” pensò Meng Hao, apparendo sia comprensivo che dispiaciuto.
                                


                                



