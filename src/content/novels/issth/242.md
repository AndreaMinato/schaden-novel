---
title: Capitolo 242 – Incantesimo di Trasmutazione del Dao dell'Alchimia
pubDate: 2025-03-17T11:17:34.876Z
tags:
    - issth
---


“Qi Viola dell'Est...” Una tenue aura viola si agitava nei suoi occhi. Alzò la mano destra ed estese le dita, anche loro brillavano di una luce viola.


“Questa tecnica è la stessa del manuale di Condensazione del Qi. Non è una magia, ma bensì, una tecnica di Coltivazione. Però sembra che la Setta del Fato Viola abbia creato delle abilità divine sulla base del Qi Viola dell'Est.” Chiuse gli occhi per un momento, poi li riaprì. Nella sua mente fluttuavano i frammenti di testo del manuale, aveva memorizzato due passaggi che descrivevano le tecniche che potevano usare i Signore del Calderone.


“Trasformazione della Pupilla Viola e Ghigliottina del Qi Viola.” Per un momento osservò le cinque dita della mano tesa. All'improvviso agitò la mano e del fumo viola si levò dalle dita. Questo si condensò nell'aria in una luna crescente, viola. Col pensiero, Meng Hao la mandò a schiantarsi sul muro della Grotta dell'Immortale.


La grotta tremò, così come l'intero picco della montagna, lasciando un'enorme segno sul muro.


“Quello era solo il dieci percento della forza.” Gli occhi di Meng Hao erano colmi di un'espressione pensosa. Dopo qualche tempo, il bagliore viola delle sue pupille si agitò e si espanse a coprire completamente le pupille, poi gli occhi. Poi, linee viola gli rigarono la pelle attorno agli occhi. Queste erano le vene che erano passate da blu a un vivace viola in un istante.


Al momento Meng Hao sembrava una specie di spirito maligno. Un'aura turbolenta e oppressiva fuoriusciva da lui. Aveva l'espressione di sempre quando alzando la mano destra si tagliò il braccio sinistro con le unghie; si formò una ferita, ma questa cominciò a guarire anche prima che il sangue iniziasse a uscire. In un istante era scomparsa. Meng Hao si ripulì dal sangue rimasto, non ne era rimasta nessuna traccia sulla pelle.


Per il tempo necessario a un mezzo bastoncino d'incenso per bruciare, lui rimase seduto in silenzio; alla fine, il suo corpo cominciò a ritornare normale.


“Trasformazione della Pupilla Viola: che tecnica fantastica! Non aumenta la forza della mia base di Coltivazione negli scontri, ma il recupero è molto oltre il normale.” Per utilizzare il pieno potenziale di queste due tecniche avrebbe richiesto ancora un po' di pratica.


C'erano altre tecniche segrete della Divisione del Qi Viola che potevano essere praticate solo dai discepoli del Conclave. La Divisione Est degli Elisir occupava una posizione davvero alta nella Setta, ma era impossibile anche solo dare un'occhiata a queste tecniche segrete.


A meno che... non diventasse un Signore del Calderone Viola. Quello non era un rango illustre solo nella Divisione Est, era il picco dell'intera Setta del Fato Viola. Loro erano qualificati a leggere la gran parte degli antichi testi della Setta, senza restrizione alcuna. Dopotutto, in tutto il Dominio Meridionale, c'era una sola Setta che poteva avere dei Signori del Calderone Viola e, perciò, gli veniva dato un trattamento speciale.


Meng Hao prese un respiro profondo; togliendosi dalla mente le tecniche magiche, si immerse a pensare. Equipaggiato con le superiori risorse da Signori del Calderone, iniziò a creare degli elisir medicinali. Non aveva solo il bisogno di crearli per se, ma avrebbe usato il suo nuovo status per comprare più ingredienti e formule, per assicurarsi che le sue abilità nell'alchimia continuassero a crescere.


Il tempo passò in fretta, e presto la metà di un anno era trascorsa. Meng Hao spese molto del suo tempo in isolamento, sprofondando nella Coltivazione e preparazione di elisir. Ogni mese visitava la Terra Celestiale, dove otteneva una buona collezione di piante. Preparava anche molti elisir in accordo al precedente compromesso di tre ordini al giorno per i discepoli della Fazione Interna. Ovviamente il prezzo era ora molto più alto. E nonostante questo, i suoi elisir erano popolari come sempre.


Col tempo aveva iniziato a raccogliere un certo numero delle piante che gli servivano per creare l'Elisir del Nucleo Perfetto. Ormai gliene mancavano poche. Per quanto riguardava i suoi elisir; quando ne creava di ottimi dalla forza medicinale superiore o uguale all'ottanta percento, non li metteva in vendita, ma li marchiava con il sigillo del calderone e li teneva da parte.


Ogni volta che ne marchiava uno, gli appariva in testa l'immagine di un vasto ammontare di Pietre dello Spirito. Era davvero appassionato sotto questo aspetto; ogni volta che guardava nella sua borsa da trasporto, la grande collezione di elisir col marchio del calderone, riusciva a vedere soltanto la montagna di Pietre dello Spirito che avrebbe guadagnato vendendoli.


Era impossibile per tutti, tranne per Meng Hao, sapere quanti elisir avesse prodotto in totale durante questo mezzo anno e più. Si era completamente rinchiuso nel mondo dell'alchimia. La quantità di tempo, comprese le grandi quantità di informazioni disponibili nella Divisione Est, fecero si che la sua abilità nel Dao dell'alchimia crebbe in modo significativo.


Ora non sprecava molto; gli era molto più facile estrarre più del sessanta percento di forza medicinale dagli ingredienti, era stato anche in grado di crearne un certo numero all'ottanta percento. Dopo la nomina a Signore del Calderone, Meng Hao non era come gli altri normali alchimisti, considerando in particolar modo a come poteva accedere a piante medicinali così preziose.


Ancora più importante: dopo essere divenuto un Signore del Calderone, aveva ottenuto una tecnica di catalisi di secondo livello. In verità, non era realmente una tecnica per catalizzare le piante, ma un metodo per preparare gli elisir.


Era chiamato Incantesimo di Trasmutazione del Dao dell'Alchimia!


Gli permetteva di raffinare un elisir preparato in precedenza. Meng Hao si era innamorato immediatamente della tecnica. Dopo averci pensato per molto tempo, l'aveva provata alcune volte e piano piano era diventato piuttosto bravo.


Per via della graduale fusione del suo talento naturale per le piante e i vegetali, così come per l'Incantesimo di Trasmutazione del Dao dell'Alchimia, Meng Hao era avanzato enormemente.


Usare questa tecnica per trasmutare un elisir ordinario gli permetteva di produrre elisir ancora più potenti, questa era decisamente una delle tecniche più avanzate della Divisione Est.


Era anche una delle ragioni per cui c'era una tale differenza tra i Signori del Calderone e i comuni maestri alchimisti. Era anche il motivo per cui i Signori del Calderone ricevevano un così caldo benvenuto dovunque andassero nel Dominio Meridionale.


Oltre all'Incantesimo di Trasmutazione del Dao dell'Alchimia, Meng Hao aveva appreso anche alcune dozzine di metodi per creare interazioni tra piante e vegetali che rendessero molto difficile per chiunque accertare quali metodi usasse per creare gli elisir.


Questo era qualcosa di cui aveva molto bisogno. Unito al talento per le piante, gli consentiva di combinare tutti i vari metodi per produrre il più diretto, nonché più difficile, metodo per mescolare insieme gli ingredienti.


Era semplice, ma comportava aggiungere ingredienti extra alla miscela. Perciò, era sia semplice che complicato. L'abilità di base non era difficile, ma più complesso il risultato che desiderava, più ingredienti doveva aggiungere. E ovviamente, per via delle varianti presenti nei diversi elisir, richiedeva un lavoro attento per prevenire tali interazioni dall'alterare le funzioni di base degli elisir in questione. C'era poco spazio per un errore.


Se il processo non veniva eseguito perfettamente, era possibile fare un errore senza neppure notarlo!


Ma per Meng Hao, questa era la tecnica migliore per nascondere i segreti delle sue creazioni. La sua abilità con le piante era già fermamente nel terzo reame delle dieci milioni di varianti!


In questi giorni Meng Hao era davvero felice, sia la sua base di Coltivazione, sia la sua abilità nell'alchimia cresceva in modo costante. Il suo settimo Pilastro del Dao era formato per più di metà, ora. E in base ai suoi calcoli, avrebbe dovuto spendere almeno dieci anni come Signore del Calderone. Avrebbe lavorato sodo per migliorare la sua abilità nel Dao dell'alchimia e per padroneggiare completamente l'Incantesimo di Trasmutazione del Dao dell'Alchimia. E per quando fosse divenuto un Signore del Calderone Viola, la sua base di Coltivazione sarebbe stata al grande cerchio della Stabilità della Consistenza, con nove Pilastri del Dao. Il passo successivo sarebbe stata la Formazione del Nucleo.


Chu Yuyan non venne mai a cercarlo, quando si avventurava fuori, udiva che recentemente era ossessionata con la ricerca del misterioso Gran Maestro Calderone degli Elisir. Spendeva tutti i suoi giorni cercando di capire chi fosse.


Dopo aver udito questi frammenti di notizia, gli apparve in viso una strana espressione. Negli ultimi cinque anni si era abituato alla sua nuova identità.


Proprio ora aveva finito di preparare un lotto di elisir; si sfrego il setto nasale e, poi, uscì dalla sua Grotta dell'Immortale. Era mezzogiorno e il Sole bruciava caldo sopra la testa. C'era una brezza leggera, ma tutto quello che otteneva era di soffiare un vento caldo contro il suo viso. Guardò fuori dalla valle, la quale apparteneva interamente a lui.


Nei sei mesi passati, aveva piantato un bel numero di varietà di piante medicinali e l'attuale ondata di caldo faceva sì che colmassero la valle di un tenue aroma medicinale. A vivere in un simile ambiente non c'era da stupirsi che gli alchimisti odorassero sempre di elisir medicinali.


Camminò per la valle e iniziò a prendersi cura di qualcuna delle piante; come Signore del Calderone avrebbe potuto chiamare degli apprendisti per piantare e curare il giardino. Poteva anche convocare dei maestri per assisterlo nella creazione degli elisir.


Tuttavia a Meng Hao piaceva la quiete, perciò non aveva richiesto nessun aiuto. Per quanto riguardava Bai Yunlai, ogni volta che lo incrociava lo trattava con il massimo livello di rispetto. Meng Hao aveva pensato di invitarlo a vivere nella valle, ma se l'avesse fatto, l'uomo non avrebbe mai potuto rilassarsi e sarebbe stato estremamente stanco.


Non c'era niente che potesse fare al riguardo; il tutto era esacerbato dal fatto che, mentre nessuno sapeva niente a proposito del Gran Maestro Calderone degli Elisir, Bai Yunlai invece si. Ogni volta che guardava Meng Hao, i suoi occhi si riempivano di fervente ardore e rispetto. E Meng Hao potava solo riderci amaramente sopra.


Era lì nel giardino a curare le piante quando, all'improvviso, la sua espressione si contrasse. Dietro di lui, due apprendisti, ognuno sui trentanni, si affrettavano nella valle.


Non appena furono entrati e lo videro, i loro occhi si colmarono di rispetto. Congiungendo le mani si inchinarono e dissero: “Saluti Gran Maestro Fang.”


Meng Hao pensò per un momento mentre si chinava a strappare alcune foglie avvizzite da una pianta. Dopo la promozione aveva tenuto una lezione sulle piante e i vegetali. Dopo aver calcolato mentalmente per un attimo realizzò che era all'incirca il tempo di farne un'altra. “Tempo di un'altra lezione?” chiese con indifferenza.


Questa era una delle responsabilità in quanto Signore del Calderone, erano come Maestri per i maestri alchimisti e Patriarchi per gli apprendisti. Attraverso le loro lezioni, ci si assicurava che le giovano generazioni della Setta continuassero ad avanzare e a crescere.


Questi due apprendisti gli erano stati assegnati come servi per gestire le faccende banali al suo posto. “Gran Maestro Fang, in verità era due giorni fa... Però voi non uscivate mai, e noi non volevamo disturbarla.”


Meng Hao annuì. Finì di badare alle piante e poi seguì i due apprendisti fuori della valle. Mentre camminavano attraverso il Settore Est, ogni apprendista che incrociavano era estremamente rispettoso. Vedevano la sua lunga veste nera, intrecciata con decori viola e immediatamente sapevano i suo rango.


C'erano solo un centinaio di Signori del Calderone nell'intera Setta del Fato Viola, in contrasto coi più di centomila discepoli della sola Divisione Est. Era impossibile per cento persone ricordarne centomila, ma per centomila ricordarne cento era davvero facile.


Non appena compariva, tutti lo riconoscevano. Questo era Fang Mu, che era salito a Signore del Calderone solo mezzo anno prima. Non importava come fosse stato promosso, la sua veste nera e viola annunciava chiaramente il suo status. Nella Divisione Est poteva non avere un potere supremo, ma la sua fama era incredibile.


Anche i maestri alchimisti che lo scorgevano lo trattavano con estremo rispetto.


Camminò per tutta la strada e venne salutato per tutto il tempo.
                                


                                



