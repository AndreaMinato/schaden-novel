---
title: Capitolo 247 – Uccidetemi!
pubDate: 2025-03-17T11:17:34.878Z
tags:
    - issth
---


La mattina seguente sul presto, il Sole dell'alba faceva capolino e la sua luce cadeva sulla Cima Nera dell'Accoglienza. La montagna era verde e lussureggiante, e sebbene non ci fosse il canto degli uccelli o il profumo dei fiori, l'anima di Meng Hao si allietava mentre guardava, fuori dal balcone del secondo piano, la rigogliosa vegetazione che circondava la catena montuosa.


Le montagne ondulate, coperte di una vegetazione verde smeraldo, erano illuminate dalla brillante luce solare. La luce cadde sulla sua tunica nera, facendo aumentare l'intensità dell'aura viola. Chiunque l'avesse guardata avrebbe avuto non poche difficoltà a deciderne il reale colore.


La brezza di montagna gli sollevava i lunghi capelli, dando l'impressione che Meng Hao desiderasse volare via col vento. Mentre guardava in lontananza, una luce viola luccicò nei sui occhi.


Questa era la manifestazione del Qi Viola dell'Est, il quale aveva anche cambiato in viola il colore dei sei Pilastri del Dao.


Dopo che fu passato un lungo momento, Meng Hao prese un respiro profondo e poi lasciò la residenza. Come iniziò a scendere lungo il sentiero che percorreva la Cima Nera dell'Accoglienza, incontrò dei discepoli della Setta del Setaccio Nero che lo salutarono immediatamente a mani giunte e la cortesia in volto, eppure mantenendo parte dell'orgoglio che provavano come membri della Setta. Ovviamente erano state diffuse istruzioni su come trattare i visitatori.


Meng Hao sorrise, rispose al saluto e continuò per la sua strada.


Presto uscì dalla Cima Nera dell'Accoglienza e si ritrovò nel mezzo delle Cento Montagne; un'area ristretta ai discepoli del Conclave.


Dando un'occhiata a tutti i discepoli, agli edifici e all'enorme braciere per incenso su in alto, Meng Hao sospirò dentro di sé. Prima di unirsi alla Setta del Fato Viola non avrebbe mai immaginato che un giorno avrebbe passeggiato così tranquillamente per la setta del Setaccio Nero.


“Meno male che la gelatina ha cambiato pelle molto tempo fa. Se fosse successo adesso, la mia identità sarebbe stata scoperta immediatamente.” Camminò tra gli edifici e alla fine si fermò all'estremità di una pubblica piazza; poteva vedere dozzine di discepoli seduti a gambe incrociate, compresa Han Bai.


Nel mezzo vi era un uomo anziano che teneva un sermone, spiegando le varie scritture riguardanti le tecniche magiche della Setta. Meng Hao l'aveva già visto prima; era uno dei Coltivatori della Formazione del Nucleo che lo avevano accolto ieri insieme al Patriarca Setaccio Viola.


La voce dell'anziano risuonava con calma: “La magia della Setta del Setaccio Nero può essere divisa nella volontà dei Neri Inferi, e gli insegnamenti del Setaccio dei Cieli. Gli Inferi rappresentano gli spiriti delle nove terre. Il Setaccio rappresenta la volontà dei nove cieli. Perciò, nella Setta del Setaccio Nero, la magia degli Inferi è usata per uccidere e la volontà dei Cieli è divina. Dovete tenere a mente questi sacri insegnamenti quando praticate la vostra Coltivazione. In futuro, il vostro percorso condurrà ai Cieli.” Fu a questo punto che si accorse di Meng Hao.


Annuì leggermente, conscio ovviamente di chi fosse Meng Hao. Non fece nulla, invece guardò verso i suoi spettatori, infine lo sguardo si fermò su Han Bei. Le dette un'occhiata significativa e lei, sospirando tra sé, si alzò e andò incontro a Meng Hao.


L'espressione dell'anziano rimase la stessa mentre continuava a discutere delle scritture della Setta, non avrebbe mai permesso a un altro forestiero di sentire tali argomenti della Setta, ma considerando lo status di Meng Hao, non sarebbe stato appropriato cacciarlo via.


Han Bei non avrebbe voluto accettare quel compito, ma non aveva modo di rifiutare. Senza mostrare nessuna traccia di come si sentiva, giunse al fianco di Meng Hao e un magnifico sorriso le sbocciò sul volto.


“Gran Maestro Fang, siete così mattiniero! Perché non mi accompagnate? Vi mostrerò alcuni dei luoghi  più interessanti in giro per la Setta.” Era bella come un fiore, con una voce dolce e incantevole.


Meng Hao sapeva che non sarebbe stato molto appropriato rimanere a sentire il sermone, così annuì gentilmente e disse “Essere accompagnato da un fiore così stupendo sarebbe un onore.”


I due si allontanarono camminando con calma.


Quando furono a una certa distanza dalla piazza, Han Bei sorrise e disse “Gran Maestro Fang, siete davvero poetico e raffinato. Non merito di essere paragonata a un fiore.” I suoi occhi brillavano e il fluente abito di seta blu le si drappeggiava attorno in un modo che la faceva davvero sembrare un fiore.


Han Bei era intrinsecamente bella con il suo sorriso abbagliante; poteva essere un fiore, ma per Meng Hao, lei era una rosa coperta di spine avvelenate. Non avrebbe mai dimenticato la dolcezza con cui aveva detto le parole “Xie, caro” nella Terra Benedetta della Setta del Setaccio Nero [1].


In risposta alle sue parole, Meng Hao rise un pochino, ma non rispose. Invece si limitò a guardarla da cima a fondo.


“Gran Maestro Fang, non ditemi che state ancora pensando a dove vorreste avermi vista prima?” Rise leggermente, ma nel profondo dei suoi occhi, Meng Hao poteva vedere che nutriva una certa ansia. Lei non pensava che Meng Hao potesse notarla, ma considerando quanto bene la conoscesse lo capì con un solo sguardo.


La sua mente iniziò a lavorare immediatamente; sapeva che Han Bei non era donna da innervosirsi facilmente. Ripensò alle volte in cui l'aveva incontrata in precedenza.


“Mi sono comportato da stupido davanti a te, Compagna Daoista Han” disse. “Solo che mi interessi davvero.” La guardò, lasciando che un bagliore interessato gli brillasse negli occhi.


Quando Han Bei lo vide, il suo cuore capì all'istante. Dal momento in cui Meng Hao era arrivato alla Setta, una sensazione di disagio l'aveva travolta. Ora, l'ansia stava diventando più forte. Tuttavia, aveva una grande abilità per i complotti e fece del suo meglio per nascondere le emozioni. Mantenne la fronte serena e coprì il volto con un sorriso.


Continuando a passeggiare assieme, rispose “Gran Maestro Fang, sono davvero onorata dalle vostre parole, tuttavia, davvero non capisco. Cosa esattamente di me vi interessa?” Lo guardò sbattendo le ciglia.


“Il cognome Han è speciale” disse lentamente Meng Hao mentre guardava il Sole sorgere in lontananza.


Udendo ciò, l'espressione di Han Bei non cambiò. Invece, sorrise e rispose “Speciale come?”


“È speciale perché appartiene a una delle Nove Grandi Famiglie.” La sua era l'espressione di sempre, ma quelle parole fecero accigliare e sospirare Han Bei. Meng Hao sapeva che quell'atteggiamento serviva per coprire la sua vera reazione.


Il suo cuore tremò, e più che mai ebbe la sensazione che ci fosse qualcosa di sospetto.


“Avete ragione” disse Han Bei, guardandolo. “I miei antenati erano tra le Nove Grandi Famiglie.”


Si fermarono all'esterno di un tratto di foresta verde smeraldo. Il vento soffiava debolmente, facendo frusciare le foglie, in lontananza si poteva udire il suono di acqua corrente. I suoni della nature si fondevano a formare qualcosa di simile alla musica.


Circondato da tale bellezza, Meng Hao non disse nulla. Guardò Han Bei e lei ricambiò lo sguardo.


Dopo un lungo momento, lui rise, voltando la testa e guardando la foresta. Camminò fino a un ruscello che scorreva placidamente verso est. Guardò al suo interno, dove i pesci guizzavano sopra alle pietre lisce del greto. Nei suoi occhi apparve un'espressione pensierosa.


“C'è qualcosa di inusuale in Han Bei” pensò. “Perché è così nervosa nei miei riguardi? Non può avere niente a che fare con Fang Mu, e lei non sa che io sono Meng Hao. In questo caso... deve avere a che fare con la Divisione Est degli Elisir!”


Han Bei stava al suo fianco con la stessa espressione di sempre. Passò abbastanza tempo per bruciare un bastoncino di incenso, quando lei colpì improvvisamente la sua borsa da trasporto. Ne apparve un contenitore di giada luminoso e dopo averlo guardato per un momento fece una leggera riverenza a Meng Hao.


“Questo posto è tranquillo e solitario. Se lo desiderate potete rimanere qui per un po'. Sfortunatamente, ci sono delle faccende che devo sbrigare e non desidero disturbare le vostre riflessioni. Questo contenitore di giada contiene una mappa della Setta, sentitevi libero di usarla per godervi il panorama. Ora mi congederò.” Gli consegnò il contenitore , poi si voltò e fece per andarsene.


A questo punto, Meng Hao disse come per caso: “Uno dei miei amici nella Divisione Est degli Elisir desiderava che vi passassi i suoi saluti. E per quella faccenda...” Le sue parole sembravano essere piene di significato, eppure erano ambigue ed equivoche. Davvero, potevano essere interpretate in molti modi.


Tuttavia, appena le udì, il cuore di Han Bei iniziò a battere forte. La sua schiena era rivolta verso Meng Hao, perciò permise ai suoi occhi di stringersi. Eppure la postura non tradiva nessun indizio sui suoi pensieri. Lentamente voltò la testa, e quando lo fece, il volto venne coperto da un'espressione di sorpresa.


“Gran Maestro Fang, non sono sicura di cosa intendiate” disse battendo gli occhi. La sua espressione piena di confusione, come se stesse cercando di capire con decisione a quale amico Meng Hao si riferisse.


Se non avesse mostrato una tale espressione, Meng Hao sarebbe rimasto senza risposte. Ma questo confermò le sue speculazioni.


C'era sicuramente qualcosa sotto riguardo Han Bei.


Basandosi sulle sue conoscenze, sapeva che se non avesse provato una profonda ansia, si sarebbe avvantaggiata di un tale argomento per carpirgli ulteriori informazioni. Invece, aveva immediatamente mostrato un'espressione di sorpresa.


Lui rise. “Vedo. Chiaramente vi ho scambiata per qualcun'altra.” Non aggiunse altro. Al momento non era sicuro di quale segreto Han Bei stesse nascondendo esattamente. Quello avrebbe richiesto ulteriori considerazioni, ma al momento preferiva non rischiare. Poi, Han Bei avrebbe potuto giungere alla conclusione che si stesse prendendo gioco di lei.


Sentendo le sue parole, Han Bei fece un vago sorriso. Non disse altro, fece una riverenza, si voltò e se ne andò. Solo quando fu molto lontana il volto impallidì e si irrigidì per l'ansia.


“Divisione Est degli Elisir...” mormorò mentre si affrettava ad allontanarsi.


Meng Hao la guardò scomparire e i suoi occhi ebbero brillarono pensierosi.


Han Bei si era comportata in modo strano sin dal momento in cui era arrivato alla Setta del Setaccio Nero, non voleva che qualcuno notasse il suo nervosismo, ma a Meng Hao non era sfuggito.


Però, dopo averci riflettuto a lungo, non fu comunque in grado di dedurre quale relazione Han Bei potesse avere con la Divisione Est degli Elisir. Abbassò lo sguardo sul contenitore di giada che lei gli aveva dato; lo scansionò con il Senso Spirituale e una mappa delle varie montagne della Setta gli apparve nella mente.


Alcune aree erano segnate con simboli magici per indicarne l'accesso vietato. Dopo un po', Meng Hao alzò il capo e si incamminò.


Passeggiò da solo per la Setta fino a mezzogiorno. In lontananza poteva vedere la Cima Nera dell'Accoglienza. Stava per farvi ritorno quando socchiuse improvvisamente gli occhi. Si voltò e guardò lontano.


In quell'esatto istante, un grido acuto infranse la pace e la quiete all'interno della Setta del Setaccio Nero. Ai piedi di una montagna lontana si poteva sentire un rumore. La terra tremò e un Coltivatore impazzito volò in avanti con i capelli che frustavano l'aria attorno alla testa.


“Uccidetemi! Uccidetemi!” gridava con una voce che scuoteva la terra circostante. Mentre volava, molteplici raggi di luce si alzarono in aria e sfrecciarono verso di lui.


Meng Hao guardava con occhi socchiusi perché aveva riconosciuto il Coltivatore. Non era altri che il Figlio del Dao della Setta del Setaccio Nero, Zhou Jie!


NOTE:


-Nel capitolo 163, Han Bei chiamò Xie Jie "caro", dopodiché lo uccise brutalmente.        
                                                                

