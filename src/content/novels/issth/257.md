---
title: Capitolo 257 – Raffinazione dell'Anima
pubDate: 2025-03-17T11:17:34.881Z
tags:
    - issth
---


Meng Hao esitò per un momento ma poi sembrò prendere la sua decisione.


“Signore” disse con voce risoluta, “dato che sembrate porre tanta fiducia in me, allora... preparerò ciò che chiedete! Userò tutto quello che ho imparato per produrre l'Elisir di Raffinazione dell'Anima per la vostra onorata Setta!


E scolpirò nella mia mente la vostra gentilezza. Voi cosa dite? Sono spiacente di dire che non sono in grado di fare una preparazione unica. Produrre gli elisir tutti insieme semplificherebbe le cose per me, ma la forza medicinale sarebbe mediocre e gli elisir non molto efficaci. L'anima di ogni persona possiede delle leggere differenze. Se regolassi ogni elisir in base a queste differenze, potrei produrre degli elisir con la massima forza medicinale possibile!”


Il Patriarca Setaccio Viola lo guardò pensoso per un momento. Dal momento in cui Fang Mu era entrato nella Setta, non aveva notato niente di sospetto su di lui.


E per quanto riguardava il suo passato, la sua identità, la sua abilità nel Dao dell'alchimia, non c'era niente che lo rendesse sospettoso. Era stato un pochino scettico riguardo alla faccenda dell'Elisir Primordiale del Riempimento Celeste, ma dopo averci pensato a lungo, non aveva trovato nessuna prova di qualcosa di losco.


E in questo momento la questione dell'Elisir di Raffinazione dell'Anima era di estrema importanza per la Setta del Setaccio Nero. Purtroppo gli alchimisti della Setta non erano in grado di preparare tali elisir.


Soltanto la Divisione Est degli Elisir e la Divisione del Mondo degli Elisir erano abbastanza abili da maneggiare materie riguardanti le anime. Con la Divisione del Mondo degli Elisir andato e Fang Mu così notevole, il Patriarca Setaccio Viola dovette pensarci solo un attimo prima di annuire.


“Ci sono tredici discepoli del Conclave che, siccome coltivano uno speciale tipo di abilità divina, hanno finito per ferire le loro anime. I sintomi sono demenza e allucinazioni, come hai visto l'altro giorno con Zhou Jie. Ai...” Il Patriarca sospirò e poi guardò solennemente Meng Hao.


“Possiamo contare solo su di voi, Gran Maestro Fang, per preparare gli elisir che ci servono. Farò in modo che i tredici discepoli siano portati qui uno alla volta in modo che possiate esaminarli e produrre i loro elisir.” Quando smise di parlare, il Patriarca si voltò e se ne andò, come lo fece Meng Hao congiunse la mani e si inchinò.


Non passò molto tempo prima che gli consegnassero una borsa da trasporto. Dentro vi era una grande quantità di Pietre dello Spirito, circa centomila. A vederle il cuore iniziò a battere forte.


In più vi era una vasta collezione di piante medicinali, così come la formula per l'Elisir di Raffinazione dell'Anima.


In fine vi era un calderone degli elisir. Meng Hao la guardò e immediatamente gli brillarono gli occhi.


Il contenitore era completamente bianco, sembrava di giada, eppure non lo era. Non c'erano incisioni sulla superficie, e aveva una forma davvero inusuale. Non un filo di aroma medicinale si spandeva, però, Meng Hao vide dei fili di Qi bianco circolarvi all'interno.


“Un calderone delle Diecimila Raffinazioni!” mormorò, palpitando di entusiasmo. Nella Divisione Est aveva studiato un contenitore di giada che presentava tutti i vari tipi di fornace degli elisir. Ce ne era un tipo che, dopo aver creato con successo diecimila infornate di elisir, acquistava una coscienza per via di tutto il nutrimento ricevuto dal Qi degli elisir medicinali.


Un calderone così doveva essere stato costruito partendo da dei materiali incredibili, e dopo diecimila raffinazioni, sarebbe diventato ancora più incredibile. Tali fornaci si vedevano raramente nel mondo, perché parlando in generale, erano viste come oggetti di consumo, che esplodono dopo circa un centinaio di usi.


Per un calderone di elisir sopravvivere a diecimila infornate faceva salire il suo valore a un livello incredibile.


Meng Hao prese un respiro profondo e poi roteò la mano dentro il calderone, afferrando uno dei fili di Qi e tirandolo fuori per esaminarlo. Dopo un momento sospirò, sembrando in qualche modo dispiaciuto. Sembrava che questa fornace fosse stata usata per produrre diecimila elisir tutti dell'esatto stesso tipo.


In questo caso non poteva paragonarsi agli altri calderoni simili che avevano prodotto innumerevoli tipi di elisir differenti. Tuttavia, per quanto riguardasse Meng Hao, questo superava di gran lunga il suo calderone della Gru di Sangue.


Messo via il calderone delle Diecimila Raffinazioni, si alzò e poi guardò all'esterno. Un gruppo di una dozzina di discepoli della Setta del Setaccio Nero aveva circondato la montagna e ora sedeva in meditazione a gambe incrociate; una luce bluastra si agitava intorno a loro. Era chiaro che, una volta iniziata la creazione degli elisir, avrebbero impiegato il pieno potere della luce per creare uno scudo attorno alla montagna, assicurandosi che non venisse disturbato.


Meng Hao borbottò tra sé per un attimo, poi decise di prepararsi per ogni emergenza che potesse insorgere. Alzò il suo medaglione da Signore del Calderone e vi impresse delle informazioni, tremolò immediatamente e qualche momento dopo, Zhou Dekun volava verso di lui in un raggio di luce colorata.


Avendo ricevuto il messaggio aveva interrotto la sua lezione di alchimia ed era venuto immediatamente alla Cima Nera dell'Accoglienza.
Percependo la dozzina di discepoli che meditavano nell'area rimase un po' perplesso.


Meng Hao gli andò incontro e gli spiegò la situazione; in più gli chiese di rimanere come Protettore del Dharma e di fargli da assistente.


Qualche tempo prima, Zhou Dekun avrebbe sicuramente rifiutato. Recentemente però, la sua attitudine verso Meng Hao era cambiata completamente; sentendo tutte le informazioni, annuì solennemente ed estrasse il suo medaglione. Ora Meng Hao si sentiva molto più sicuro e gli consegnò la borsa da trasporto con tutte le piante medicinali.


Con la protezione di due medaglioni da Signore del Calderone, non importava cosa avrebbe fatto la Setta del Setaccio Nero, avrebbe avuto una protezione temporanea da qualsiasi Senso Divino.


E per le anime disincarnate aveva alcuni metodi per impedirgli di notare qualcosa di inopportuno. In ogni caso non prevedeva di fare niente di troppo notevole, in tutta questa faccenda, la cautela sarebbe stata di estrema importanza.


Non passò molto tempo prima che apparissero due Coltivatori che trasportavano in fretta un giovane in tunica blu.


Quando arrivarono, Meng Hao e Zhou Dekun esaminarono attentamente il giovane e si accigliarono.


Il suo volto era pallido e sembrava senza alcuna traccia di sangue, i suoi occhi erano vuoti e assenti, il corpo emaciato e la pelle così sottile che si potevano vedere le ossa che sporgevano. Era ovvio che i suoi passaggi del Qi non si muovevano. Era quasi come un mortale.


Uno degli uomini di mezza età che lo sorreggevano disse: “Questo è il discepolo del Conclave Huang Zhongxi. Mentre coltivava una magia segreta ha avuto un contraccolpo che lo ha indebolito sia nel corpo che nell'anima. Se gli Anziani della Setta non lo mantenessero in vita con del potere magico, sarebbe già morto da tempo.” L'uomo sospirò e poi si inchinò profondamente verso Meng Hao.


“Atrofia muscolare e corpo indebolito” disse Zhou Dekun iin un soffio di voce. “L'anima sta fuoriuscendo e la mente muore. Quest'uomo...”


Meng Hao guardò con attenzione il giovane che chiaramente sembrava aver perso il suo spirito. Dopo un lungo momento si avvicinò e pose le dita sul collo.


Borbottò tra sé per qualche momento, poi mosse la mano per afferrare il braccio del giovane, dopodiché ispezionò attentamente le vene blu visibili sulla pelle.


“Per prima cosa prepareremo un Elisir della Fusione dello Spirito per vedere quanto danno è stato inflitto alla sua mente. Cosa ne pensi Fratello Anziano Zhou?” Meng Hao guardò verso Zhou Dekun, il quale annuì.


“Erba Tre Gialli, spezia delle Sette Anime, fiore dei Cento Anni...” Meng Hao elencò lentamente molte dozzine di piante; Zhou Dekun ne riconobbe molte come piante davvero rare. Tutte erano legate al recupero delle facoltà mentali. Velocemente le recuperò dalla borsa da trasporto provvista dalla Setta e iniziò a catalizzare e prepararne alcune secondo le istruzioni di Meng Hao.


Tirò fuori il calderone delle Diecimila Raffinazioni. Quando lo vide a Zhou Dekun si spalancarono gli occhi. Sapeva, tuttavia, che questo non era il momento di chiedere lumi al riguardo, improvvisamente capì perché Meng Hao desse tanta importanza a questo lavoro...


Dopo aver messo varie piante nel calderone, Meng Hao eseguì un incantesimo di catalizzazione con la mano sinistra, poi premette un dito della destra direttamente sulla fronte del giovane, aprendo una piccola ferita e estraendo una goccia di sangue.


La goccia gli fluttuò di fronte un attimo e poi volò nella fornace.


Pochi attimi dopo comparve un elisir nero; con un gesto della manica, Meng Hao lo mandò nella bocca del giovane. Passarono circa dieci respiri, poi improvvisamente, il corpo del giovane cominciò a tremare ed emise un grido miserabile che agitò il volto dei due Coltivatori di mezza età.


L'espressione di Meng Hao era la stessa di sempre, di completa calma.


Quelle grida da far gelare il sangue durarono il tempo necessario a mezzo bastoncino di incenso per bruciare, dopodiché un Qi nero iniziò a uscire dalla cima della testa del giovane. All'interno del Qi nero vi era anche una nebbia bianca, le due sembravano essere fuse assieme. Tuttavia, nessuna delle due era in grado di usare l'altra e cercavano di separarsi.


Tuttavia era come se qualche potere prevenisse la loro separazione. Più si fondevano, più cercavano di separarsi. Da quello che sembrava, sarebbero potute rimanere fuse solo per un tempo limitato, prima di separarsi completamente.


“Non sono sicuro di quale tecnica coltivasse questa persona, ma ha portato all'ingresso nel corpo di Qi della Morte, il quale ha poi iniziato a consumare la sua forza vitale. È stato soppresso, ma non durerà per sempre. A meno che non si faccia qualcosa per salvarlo morirà sicuramente entro tre mesi.”


“Io, Fang Mu, posso tentare di salvarlo” disse tranquillamente Meng Hao. “Sono sicuro al cinquanta percento di avere successo. Tuttavia i suoi vasi sanguigni sono già in rovina. Mi servono tre generazioni di sangue dai suoi antenati per creare un Elisir dei Vasi Sanguigni, così dopo aver fatto ciò, potrò preparare un Elisir della Raffinazione dell'Anima. A quel punto il successo sarà assicurato.”


Udendo ciò, uno dei Coltivatori di mezza età che sorreggevano il giovane si voltò e uscì. Dopo il tempo utile a due bastoncini di incenso per bruciare, fece ritorno e consegnò tre bottiglie di giada a Meng Hao.


Dentro vi erano tre generazioni di sangue degli antenati del giovane. Oltre al talento latente richiesto, molti dei discepoli del Conclave avevano antenati che avevano ottenuto alte cariche nella Setta. Perciò, ottenerne tre generazioni non era stato difficile.


Meng Hao indicò ai Coltivatori di portare il giovane posseduto all'interno della residenza. Poi gli chiese di andarsene ed estrasse il medaglione da Signore della Fornace. Zhou Dekun fece lo stesso e immediatamente comparve lo scudo luminoso a bloccare l'area. Fuori comparve un altro scudo che ricoprì Cima Nera dell'Accoglienza. tutto era stato sigillato.


Le sole persone nell'edificio erano ora Meng Hao, Zhou Dekun e il giovane dal volto pallido e dalla mente afflitta.


L'espressione di Meng Hao era la solita mentre osservava pensieroso il giovane.


“Questa persona è stata posseduta da un'anima disincarnata che ha evaso il ciclo di reincarnazione di Cielo e Terra... Se dopo la possessione il corpo non contenesse l'anima originale diverrebbe simile a un cadavere ambulante. Senza l'abilità di sostenere se stesso, il corpo inizierebbe a decomporsi in pochi giorni.


Perciò, l'anima disincarnata è incapace di consumare quella originale. Deve invece esistere come un parassita che ne controlla il corpo!


In origine c'era equilibrio, ma a causa di circostanza inaspettate, l'equilibrio si è rotto. E quindi è insorta la situazione attuale.” Un luccichio appena distinguibile comparve nei suoi occhi.


“L'anima disincarnata è già danneggiata. Ciò che bisogna fare è trasformare lo Yin in Yang... convertire la sfortuna nell'opposto! Come ha detto la Giada del Sigillo del Demone, o sigillarla così che non possa vedere il sole dell'estate, o assisterla con la volontà del sangue del Sigillatore del Demone!” Gli occhi gli brillarono di luce fredda. Non era sicuro che l'Elisir della Raffinazione dell'Anima avrebbe avuto qualche effetto. Ma quello che sapeva era che la volontà contenuta nel suo sangue era la sola speranza di vivere per il giovane, sia ora che in futuro.
                                        



