---
title: Capitolo 265 – Fuori dall'Isolamento!
pubDate: 2025-03-17T11:17:34.882Z
tags:
    - issth
---


Passò molto tempo e lentamente l'aura che emanava il corpo di Meng Hao scomparve. Alla fine aprì gli occhi, le pupille sembravano normali, ma nei loro recessi vi era una profondità sconcertante. Erano come profonde pozze d'acqua o come un cielo infinito in una notte stellata.


Meng Hao prese un respiro lungo e profondo. Nel suo corpo, gli otto Pilastro del Dao brillavano di un'aura viola. Questi ruotavano, emettendo, attraverso il corpo, un potere spirituale che surclassava di molto la forza che aveva prima.


“Non è ancora abbastanza” pensò. “Ma è il meglio che riesco a fare per ora. Otto Pilastri del Dao. Non ne ho abbastanza per passare il punto critico di quello finale.” Possedeva abbastanza elisir, ma per qualche ragione, aveva la strana sensazione che ci fosse qualcosa riguardante il nono Pilastro del Dao che non aveva a che fare con gli elisir medicinali.


Sentiva come se fosse davanti ad un collo di bottiglia e che, a un certo punto, avrebbe raggiunto un punto di svolta. Così, non avrebbe avuto bisogno di nessun elisir, ma dei suoi otto Pilastri per creare il nono e completare il grande cerchio della Stabilità della Consistenza.


Prese un profondo respiro e sedette lì pensoso per qualche momento. Alla fine alzò la testa e guardò fuori dalla Grotta dell'Immortale. Stava ancora piovendo; il mormorio della pioggia riempiva la zona. Tutto appariva vago e confuso.


La sua meditazione solitaria era durata a lungo e non aveva idea degli eventi che erano accaduti per quella gran parte dell'anno. Non sapeva nemmeno se Zhou Dekun fosse ancora in vita.


Per il momento, Meng Hao scelse di non uscire. I suoi occhi brillavano mentre guardava la borsa da trasporto, poi produsse un albero della Primavera e dell'Autunno.


Essendo già stato in meditazione solitaria per più di metà anno, non gli importava davvero molto di quanto tempo fosse passato. Una volta uscito, voleva essere preparato a rimediare alla sconfitta precedente, subita per mano del Coltivatore dalla maschera azzurra. E voleva farlo uccidendolo!


Prese un respiro profondo. Alzò l'albero della Primavera e dell'Autunno nella mano destra; un accecante bagliore viola gli apparve sul palmo. Utilizzò appieno l'enorme potere dei suoi otto Pilastri del Dao, iniziando il processo di catalizzazione.


La luce viola crebbe via via più intensa e l'albero la risucchiò al suo interno. Presto comparve un secondo germoglio sulla superficie; alla stesso tempo, con la mano sinistra eseguì un incantesimo per marchiare l'albero della Primavera e dell'Autunno e per rinchiudere il Tempo.


“Includendo la prova che ho eseguito nella Setta del Setaccio Nero, venti anni di Tempo sono ora rinchiusi in questo albero.” Tirò fuori una scatola di giada, al cui interno vi era l'Elisir Primordiale del Riempimento Celeste. Lo esaminò attentamente, comparandolo con l'albero della Primavera e dell'Autunno.


“Il Tempo è come un veleno, un veleno che può essere usato per raffinare tesori. Scioglie la forza vitale...” All'interno della mente di Meng Hao apparve l'immagine di ciò che era successo a Chen Jiaxi. Dopo qualche tempo prese un respiro profondo, poi raccolse ancora una volta l'albero della Primavera e dell'Autunno e iniziò a catalizzare il Tempo al suo interno.


Dieci giorni passarono in un batter d'occhio. In questo giorno in particolare, il volto di Meng Hao era coperto da un'espressione concentrata. L'albero della Primavera e dell'Autunno nella sua mano era ora grigio per metà. Però, al suo interno vi erano rinchiusi quasi cinquanta anni di Tempo. Più a lungo andava avanti, più doveva usare la sua base di Coltivazione per eseguire la catalizzazione e più lentamente procedeva.


A questo punto aveva completato gli ultimi dieci anni di un ciclo di sessanta. Quando completò la catalizzazione l'albero appariva completamente diverso da prima.


Era il tramonto e la pioggia all'esterno cadeva ancora copiosa. Meng Hao era completamente concentrato sull'albero, continuava a catalizzare senza sosta. Improvvisamente si agitò; l'albero della Primavera e dell'Autunno aveva iniziato ad appassire.


Sembrava come se l'albero non potesse sopportare i cinquanta anni di Tempo. Indipendentemente dalle mistiche proprietà, in questo momento si stava decomponendo. Presto si trasformò in cenere grigia che passò attraverso le dita di Meng Hao.


Un'espressione sgradevole gli apparve sul volto. Fissava la cenere per terra e poi di nuovo la mano, la quale sembrava essere invecchiata anche lei.


Ignorandola, Meng Hao cominciò a pensare.


“Non c'è da stupirsi che tesori del genere siano così rari; forgiare il tesoro del Tempo è estremamente complesso. Un fallimento può negare tutti i successi precedenti, è possibile spenderci una grande quantità di lavoro, ma fare un piccolo errore alla fine. E se questo accade, è tutto inutile. Per di più, ogni fallimento provoca un contraccolpo del Tempo...” Poteva chiaramente percepire che il rinculo appena avvenuto aveva provocato la scomparsa di un po' della sua forza vitale.


“Tuttavia, se c'è qualcuno che può davvero forgiare questo tesoro... quello sono io.” I suoi occhi iniziarono a brillare vivacemente e, mormorando tra se, colpì con la mano destra la borsa da trasporto per recuperare un altro albero della Primavera e dell'Autunno. Poi, ancora una volta, cominciò a catalizzarlo.


Il tempo passò, per quando fu notte, l'albero conteneva dieci anni di Tempo. Dieci giorni dopo, aveva raggiunto di nuovo i cinquant'anni.


Prese un respiro profondo e consumò qualche elisir per ripristinare la propria energia. Due ore più tardi aprì gli occhi; non iniziò subito a catalizzare gli ultimi dieci anni. Invece, estrasse lo specchio di rame dalla borsa da trasporto. Duplicò alcuni elisir e poi usò le rimanenti Pietre dello Spirito per duplicare l'albero della Primavera e dell'Autunno con cinquant'anni di Tempo rinchiusi al suo interno.


Sembrava che un ciclo completo di sessant'anni fosse un punto di demarcazione. Prima di raggiungerlo, la duplicazione non costava molto, ma dopo, Meng Hao aveva la forte sensazione che il costo sarebbe aumentato tremendamente.


Pochi momenti dopo si udì un colpo. E uno sguardo irritato compariva sul volto di Meng Hao mentre il suo intero braccio destro invecchiava e l'albero si riduceva ancora una volta in polvere. Non gli erano rimaste molte Pietre dello Spirito, ma respinse la sensazione di dolore e usò quasi tutte le rimanenti per produrre un'altra copia, la quale iniziò a catalizzare.


Questa catalizzazione durò due interi giorni prima che l'albero diventasse grigio. Dopo averlo sigillato con la magia sigilla-Tempo, l'albero iniziò a emettere un'arcaica sensazione di Tempo.


Era riuscito finalmente a contenere un ciclo completo di sessant'anni nell'albero della Primavera e dell'Autunno!


Mentre guardava l'albero, Meng Hao ansimava, i suoi occhi splendevano e poteva percepire che l'albero conteneva una sensazione di Tempo simile all'Elisir Primordiale del Riempimento Celeste! Era molto, molto più debole, ma era sicuramente lì.


“Peccato che non abbia abbastanza Pietre dello Spirito. In futuro questo tesoro ne richiederà sicuramente un mucchio. Però, un tesoro del Tempo con un ciclo completo di sessant'anni è considerevolmente potente. Per ora è sufficiente!” I suoi occhi si agitarono e, per un momento, guardo pensieroso l'albero, poi usò la sinistra per cominciare a intagliarlo.


Pochi momenti dopo, Meng Hao reggeva una semplice spada di legno. L'aspetto era grossolano, ma questa grossolano spada di legno era un tesoro magico che Meng Hao aveva creato da solo.


Osservò la Spada di Legno del Tempo per un momento, poi la mise nella borsa da trasporto. Poi produsse alcune bottiglie di giada, ognuna delle quali conteneva del sangue; questo non era altro che il sangue delle tre generazioni di antenati che aveva raccolto dalla Setta del Setaccio Nero mentre preparava l'Elisir di Raffinazione dell'Anima.


“Ho prodotto elisir per tredici generazioni della Setta del Setaccio Nero e sono stato capace di radunare cinque serie di tre generazioni di sangue ancestrale... Da questo sangue dovrei essere in grado di creare cinque rudimentali Cloni di Sangue.” Nella sua mente poteva vedere la descrizione dei Cloni di Sangue che era contenuta nell'eredità dell'Immortale del Sangue.


“I Cloni di Sangue sono come delle ombre; fondi l'io nell'ombra e questo diverrà come un doppelgänger, la sua vita e la sua morte legati al mio volere. Un Clone di Sangue contiene tra il venti e il trenta percento del potere della mia base di Coltivazione. La versione finale, che è formata da nove generazioni di sangue, è una Divinità di Sangue, una sfida ai Cieli!” l'eredità dell'Immortale del Sangue era davvero sinistra!
Precedentemente aveva dei dubbi. Tuttavia, dopo tutti quegli anni nel Mondo della Coltivazione e dopo aver studiato il Dao dell'alchimia e quello del veleno, aveva ora una comprensione molto maggiore.


“Come per il veleno, ci sono migliaia di tipi di magia. Il grande Dao è illimitato, pieno di sentieri che possono essere battuti secondo la propria volontà e le proprie decisioni.” Alzò la mano destra e, in accordo con il metodo descritto nell'eredità dell'Immortale del Sangue, iniziò a creare i suoi Cloni di Sangue.


Questa tecnica usava il proprio sangue come spirito e le tre generazioni di sangue per rinforzarlo. Per di più, era necessario un oggetto sacrificale. Secondo l'eredità, questo oggetto era di estrema importanza. Ovviamente c'erano miriadi di oggetti tra Cielo e Terra; piante e alberi, rocce e terreno, qualsiasi cosa poteva essere usata. In effetti, l'antico Immortale del Sangue aveva anche usato, come oggetto sacrificale, la pelle dei suoi nemici.


Finché l'oggetto fosse rimasto integro, il Clone di Sangue non poteva essere distrutto. Più grande la fusione tra i due, maggiore il potere che il Clone di Sangue poteva manifestare dalla sua base di Coltivazione.


Dopo averci pensato per un momento, Meng Hao decise che l'oggetto sacrificale che avrebbe usato, sarebbe stata la pelle della gelatina!


Quando la gelatina aveva fatto la muta, si era lasciato dietro molti residui di pelle che Meng Hao aveva raccolto. Perciò recuperò cinque pezzi delle dimensioni di un'unghia e cominciò a usarli per raffinare i Cloni di Sangue.


Il tempo passò lentamente. Presto furono trascorsi tre mesi...


Alla fine il Geyser del Dao nella regione occidentale del Dominio Meridionale, aveva aumentato la frequenza delle eruzioni, da una al mese a una ogni tre giorni. Presto gli intervalli divennero ancora più corti; ogni due giorni e poi, tutti i giorni. Infine, eruttava più volte per giorno, senza una fine in vista!


In accordo con gli antichi resoconti delle Sette del Dominio Meridionale, le eruzioni continue sarebbero andate avanti per sette giorni, poi il geyser sarebbe scomparso.


Il tempo era agli sgoccioli; i Prescelti delle grandi Sette e Clan spendevano tutto il loro tempo e la loro concentrazione cercando di trovare l'illuminazione, gareggiando per un'opportunità di ricevere la fortuna al momento critico.


Un giorno, la Figlia del Dao della Setta del Demone di Sangue, Li Shiqi guadagnò l'illuminazione e fece un grande passo avanti raggiungendo la Formazione del Nucleo. L'energia spirituale che sgorgò dal geyser poteva essere assorbita solo da lei. Nessun altro osò rubarne anche solo una goccia.


Dopo di lei fu la volta del Figlio del Dao del Clan Li, Li Daoyi, proprio lo stesso che era stato sconfitto ma non ucciso da Xu Qing. Il suo nome si sparse immediatamente per il Dominio Meridionale come il terzo Coltivatore ad aver fatto breccia nella Formazione del Nucleo. Ancora, l'energia spirituale sgorgata dal Geyser del Dao poté essere assorbita solo da lui che aveva raggiunto l'illuminazione.


Il Dominio Meridionale era in piena agitazione.


Fu durante questo periodo che Meng Hao lasciò la sua meditazione solitaria, dopo quasi un anno. Uscì, i capelli erano lunghi e la mano destra leggermente avvizzita. Non vestiva più gli abiti da Signore del Calderone della Setta del Fato Viola, ma invece, una tunica azzurra.


Quando emerse era una mattina piovosa, si trasformò immediatamente in un raggio di luce prismatica e sfrecciò via in lontananza.


La sua espressione era tranquilla, ma gli occhi sembravano contenere la profondità delle stelle.


La base di Coltivazione era ancora alla Fase della Stabilità della Consistenza, ma la forza in battaglia non era più allo stesso livello dei Coltivatori nello stesso stadio. E quanto fosse più forte esattamente...


Meng Hao lo voleva scoprire!


Perciò avrebbe cercato lo scontro!


Combattendo, avrebbe guadagnato l'illuminazione su Cielo e Terra. Combattendo, avrebbe guadagnato l'illuminazione riguardo il suo nono Pilastro del Dao. Combattendo... avrebbe scosso il mondo!


Avrebbe cercato il punto di svolta che l'avrebbe guidato a un avanzamento nella sua base di Coltivazione!
                                


                                



