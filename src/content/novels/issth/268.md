---
title: Capitolo 268 - L'Altezza dei Cieli e la Profondità della Terra
pubDate: 2025-03-17T11:17:34.883Z
tags:
    - issth
---


Il Coltivatore con la maschera azzurra era lo stesso esperto alla Formazione del Nucleo che aveva tentato di ucciderlo quel giorno, non molto tempo fa.


"Ho già esaurito le persone con qui combattere qui", pensò Meng Hao. "Questa persona... sarà lui il mio prossimo avversario!". Il bagliore negli occhi presto si ridusse. Inspirò profondamente e chiuse gli occhi, meditando e ruotando la base di Coltivazione, in modo da assicurarsi di essere al massimo delle sue capacità.


Ora che aveva deciso di combattere, era molto più calmo.


Indipendentemente dalla vittoria o dalla sconfitta, doveva attaccare! Questo scontro sarebbe stato l'ultimo passo nella sua illuminazione!


Nel momento in cui chiuse gli occhi arrivarono le persone provenienti dalle Terre Nere, attirando l'attenzione di quasi tutti i Coltivatori nella zona.


Zhou Jie e gli altri che avevano raggiunto la Formazione del Nucleo non erano presenti. Tuttavia, Wang Lihai e Han Shandao, come gli altri Figli del Dao e Prescelti delle altre Sette, si trovavano lì.


Tra le decine di migliaia di Coltivatori vicino al Geyser del Dao, molti riconobbero i due con le maschere d'oro.


"Quei due con le maschere dorate... sono Figli del Dao diventati famosi nell'ultimo anno nelle Terre Nere!


"I Figli del Dao delle Terre Nere Luo Chong e Xu Fei! [1]"


"Devono essere loro. Solo loro indosserebbero le maschere color oro!"


Partirono i dibattiti, e in poco tempo tutti gli occhi si posarono sui due Figli del Dao delle Terre Nere. Durante l'anno precedente, nel Dominio Meridionale si erano diffuse delle storie su di loro, rendendoli abbastanza famosi. Erano a metà strada per la Formazione del Nucleo e, secondo le voci, avrebbero potuto aumentare le loro basi di Coltivazione in qualsiasi momento.


"I tre con le maschere azzurre alle loro spalle devono essere i Tre Azzurri delle Terre Nere. Tutti e tre hanno le basi di Coltivazione allo stadio della Formazione del Nucleo. E ancora più sconcertante è il loro Qi del Nucleo... Si dice che molti alchimisti siano stati catturati da loro".


"Non bisogna scherzare con i Coltivatori alla Formazione del Nucleo che hanno il Qi del Nucleo..."


Wang Lihai aggrottò la fronte quando guardò il gruppo di persone delle Terre Nere. Non molto lontano, Han Shandao della Setta della Spada Solitaria non sembrava molto contento. In particolare, questo fu evidente quando guardò i Figli del Dao delle Terre Nere.


Song Yunshu rimase tra la folla in silenzio, con il volto severo.


I due Figli del Dao Terre Nere con le maschere d'oro scrutarono tra la folla. Uno di loro parlò. La sua voce era inizialmente calma, ma poi sfociò rapidamente in un boato simile a un tuono. "Io, Luo Chong delle Terre Nere, desidero sfidare a duello i valorosi Figli del Dao del Dominio Meridionale!"


I Coltivatori vestiti di nero e con le maschere bianche subito indietreggiarono.


Il volto dei Coltivatori con le maschere azzurre rimase impassibile. Si libravano a mezz'aria a gambe incrociate, senza dare peso a ciò che stava accadendo.


Anche Xu Fei, l'altro Figlio del Dao delle Terre Nere con la maschera color oro, cominciò a parlare, con una voce molto più delicata rispetto a quella di Luo Chong, ma che divenne glaciale non appena penetrò nelle orecchie dei Coltivatori presenti. "Anche io, Xu Fei delle Terre Nere, desidero sfidare a duello i valorosi Figli del Dao del Dominio Meridionale!"


Nessuno delle decine di migliaia di Coltivatori attorno al Geyser del Dao proferì parola. Si limitarono ad alzare lo sguardo verso Luo Chong e Xu Fei; nelle loro menti si susseguivano i pensieri più disparati.


Luo Chong emise un freddo mugolio di disapprovazione. "Non ditemi che tra la massa di Coltivatori del Dominio Meridionale, nessuno osa battersi con noi?". Le sue parole riecheggiarono, caricare di una vaga aura prepotente che fece apparire la sua sfida ancora più violenta.


D'un tratto, nell'aria si diffuse una risata fredda. Si alzò in volo un raggio di luce; non si trattava di una persona di una delle cinque Sette o dei tre Clan. Era un Coltivatore di un'altra Setta, con una base di Coltivazione corrispondente al grande cerchio della Stabilità della Consistenza. Questi sfrecciò in direzione di Luo Chong.


Sotto la maschera, il Figlio del Dao delle Terre Nere sorrise. Il suo corpo guizzò quando avanzò per affrontare l'attacco. Mentre l'uomo si avvicinava, distese entrambe le braccia; spuntarono una moltitudine di immagini di fantasma, e all'improvviso comparve l'immagine illusoria di un enorme calderone, che scattò in avanti.


Risuonò una forte esplosione. Il Coltivatore del Dominio Meridionale barcollò all'indietro pallido in volto, sputando sangue. Luo Chong agitò la manica e avanzò ancora. L'aria fu pervasa da altre esplosioni, per uno spazio totale di dieci respiri. Alla fine, si udì un urlo che raggelava il sangue. Dal collo del Coltivatore del Dominio Meridionale schizzò fuori del sangue. Quando cadde al suolo era collegato al corpo solo da una sottile striscia di carne.


Luo Chou sollevò lentamente la sua mano destra insanguinata e ripulì la maschera dorata dal sangue. La scena era spaventosa.


"Compagno Daoista Wang Lihai. Come Figlio del Dao del Clan Wang, hai il coraggio di batterti con me!?" gridò Luo Chong. I suoi occhi splendettero intensamente sotto la maschera quando guardò verso i Coltivatori del Clan Wang e Wang Lihai.


Wang Lihai alzò la testa e iniziò a camminare a grandi passi verso Luo Chong, con uno scintillio negli occhi.


Nel momento in cui cominciò a muoversi, anche Han Shandao della Setta della Spada Solitaria si alzò in piedi, poi volò verso il Figlio del Dao delle Terre Nere Xu Fei.


La loro comparsa sollevò un gran trambusto tra i Coltivatori del Dominio Meridionale. Tutti gli occhi erano fissi su di loro; questo scontro era un combattimento tra quattro Figli del Dao. A meno che non fosse successo qualcosa di inaspettato, i loro nomi avrebbero sconvolto il mondo, a prescindere da chi avrebbe ottenuto la vittoria.


La concentrazione brillava negli occhi dei Figli del Dao delle Terre Nere Luo Chong e Xu Fei. Osservarono Han Shandao e Wang Lihai avvicinarsi. Sembrava che nessuno dei quattro volesse fare la prima mossa.


Per quanto riguardava Luo Chong e Xu Fei, questo scontro rappresentava l'apice del potere del Dominio Meridionale. Nessuno al di sotto della Formazione del Nucleo sarebbe riuscito a scatenare in combattimento un potere maggiore di quello del grande cerchio della Stabilità della Consistenza.


Per questo avevano gli occhi carichi di concentrazione, e nel cuore l'ardente desiderio di combattere.


Tutto taceva mentre la folla osservava i quattro Figli del Dao e aspettava l'inizio della battaglia.


Tuttavia, proprio quando tutti erano assorti nell'osservare i quattro, improvvisamente qualcuno tra la moltitudine di Coltivatori seduti a gambe incrociate si alzò in piedi lentamente.


Indossava un abito azzurro da allievo, e quando si alzò, si librò nell'aria. Non era altri che Meng Hao.


La sua comparsa provocò degli sguardi sorpresi sui volti delle decine di migliaia di Coltivatori che circondavano il Geyser del Dao. E non erano gli unici. I quattro Figli del Dao a mezz'aria lo fissarono stupiti.


Gli occhi di Wang Lihai si posarono sugli abiti di Meng Hao. Alla vista del colore azzurro socchiuse gli occhi, e nella sua mente comparve l'immagine di una persona.


Non molto lontano, Han Shandao appariva allo stesso modo pensieroso quando fissò gli abiti di Meng Hao.


"Interessante", disse Luo Chong con un sorriso. "Il Compagno Daoista sembra aver fatto la sua prima mossa con un po' di ritardo. Ma sembra aver preso una decisione. Compagno Daoista Wang, Compagno Daoista Han, permettete che uccida prima lui?". Quando guardò Meng Hao, non sembrava dargli molto peso. Aveva visto i ritratti di tutti i Prescelti e Figli del Dao famosi nel Dominio Meridionale, e Meng Hao non sembrava ricordargli nessuno. Per questo, era giunto alla conclusione che non valeva la pena prestargli troppo attenzione.


Un Coltivatore del genere poteva essere ucciso da Luo Chong senza pensarci due volte.


Senza aspettare che Wang o Hao rispondessero, Luo Chong agitò la manica, si voltò e partì in direzione di Meng Hao.


"Quando Luo Chong attacca", disse con una risata, "Si lascia alle spalle solo ferite mortali, non semplici traumi. Meriti una lode per il tuo coraggio, quindi lascerò il tuo corpo intatto". Alla vista di ciò, i Coltivatori che si trovavano nella zona si accigliarono.


Per loro, le azioni di Meng Hao erano state fin troppo impulsive. Al massimo, si trattava solo di posticipare lo scontro sensazionale che stava per aver luogo.


"Chi è? Pensa davvero di poter affrontare i Figli del Dao?"


"Penserà che la sua base di Coltivazione sia piuttosto spettacolare, quindi vuole dar battaglia per ottenere la fama..."


Mentre iniziarono a diffondersi i dibattiti, Luo Chong assalì Meng Hao. Quando Meng Hao si fermò lì a mezz'aria, la sua voce fredda risuonò come un tuono rombante: "Tu non puoi competere con me", disse a Luo Chong. "La persona con cui voglio battermi...". Improvvisamente puntò il dito. "Sei TU!!"


Questo secondo "tu" era diretto al gracile Coltivatore con la maschera azzurra che stava seduto a gambe incrociate a mezz'aria, in lontananza.


Nel momento in cui le parole vennero proferite, gli occhi del gracile Coltivatore con la maschera azzurra si aprirono di scatto. Brillavano intensamente quando guardò Meng Hao. Quando lo riconobbe, gli si restrinsero le pupille.


Naturalmente, le parole di Meng Hao sollevarono un enorme brusio di conversazioni tra le decine di migliaia di Coltivatori del Dominio Meridionale. Molti si alzarono in piedi immediatamente, sui loro volti degli sguardi increduli.


"Questo ragazzo è pazzo? Vuole combattere contro un Coltivatore con la maschera azzurra delle Terre Nere?!?!"


"Loro sono allo stadio della Formazione del Nucleo e hanno coltivato il Qi del Nucleo. Chi è quel Coltivatore? Sembra un allievo! Osa davvero sfidare un Coltivatore alla Formazione del Nucleo?"


"Lo stadio avanzato della Stabilità della Consistenza contro la Formazione del Nucleo. Hahaha! Non è una cosa da tutti i giorni. Questo ragazzo ha un desiderio di fama così grande che è disposto a morire per ottenerla!"


Quando il fermento dato dalle discussioni pervase l'aria, Wang Lihai socchiuse gli occhi. Fino a qualche istante prima, non era certo dell'identità di Meng Hao. Ma ora non aveva più alcun dubbio. Fece un respiro profondo. Sapeva che questa persona altri non era che l'Eroe Azzurro Senza Volto.


Solo quell'uomo misterioso vestito di azzurro si sarebbe permesso di guardare dall'alto in basso la Stabilità della Consistenza e di fare qualcosa che nel mondo della Coltivazione era raro fin da tempi antichi. Stava sconvolgendo ogni cosa sfidando lo stadio della Formazione del Nucleo mentre si trovava allo stadio della Stabilità della Consistenza!


Anche Han Shandao fece un respiro profondo. Nella sua testa stava pensando esattamente le stesse cose a cui pensava Wang Lihai.


Luo Chong scoppiò in una fragorosa risata. "I Coltivatori del Dominio Meridionale sono davvero molto interessanti. A quanto pare non conosci l'Altezza dei Cieli e la Profondità della Terra, e hai una considerazione di te stesso eccessiva! Sei un insignificante Coltivatore allo stadio avanzato della Stabilità della Consistenza, nemmeno al grande cerchio, eppure osi sfidare un Coltivatore delle Terre Nere con la maschera azzurra". Sotto la maschera, sul volto si fece largo un'espressione di assoluta derisione. Ancor prima di finire di parlare, sollevò la mano destra e la agitò verso Meng Hao.


"Lascerò il tuo corpo intatto", disse Luo Chong con una fredda risata. "Prima che tu muoia, ti aiuterò a comprendere l'Altezza dei Cieli e la Profondità della Terra!". In realtà, nel suo cuore non era presente il disprezzo che pervadeva la sua espressione. Stava davvero prendendo la questione molto sul serio; non riusciva proprio a credere che questa persona stesse sfidando davvero lo stadio della Formazione del Nucleo. Secondo lui, probabilmente si aspettava di fare affidamento su una qualche sorta di aiuto. Quando agitò la manica, partì un raggio luminoso verso Meng Hao. Alle sue spalle, ricomparve l'imponente calderone illusorio e anche questo scattò verso Meng Hao.


NOTE:


Il nome di Luo Chong in cinese è 罗冲 luó chōng – Luo è un cognome che significa anche “setaccio” o “rete.” Chong significa “attacco” o “scontro”. Il nome di Xu Fei in cinese è 徐菲 Xú fēi – Xu è un cognome comune che significa “delicato” o “lento”. Fei significa “umile”.                                                                



