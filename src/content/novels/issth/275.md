---
title: Capitolo 275 - La Differenza tra Meng Hao e Fang Mu
pubDate: 2025-03-17T11:17:34.884Z
tags:
    - issth
---


Meng Hao fluttuava a mezz'aria, le palpebre chiuse a celare gli occhi iniettati di sangue. La sua mente lavorava frenetica, non avrebbe mai immaginato che estrarre lo stendardo delle tre strisce avrebbe scatenato un potere tale da scuotere i cieli.


Oltretutto... era solo una striscia, non aveva srotolato l'intero stendardo. Era solo un'ombra del tesoro, proiettata dal Senso Spirituale di Meng Hao.


Il potere proiettato del fatiscente stendardo offuscava il cielo e copriva tutta la terra, bloccando la vista delle decine di migliaia di Coltivatori. La Terra e il Cielo erano completamente oscurati. ln quel momento la Terra e il Cielo parvero spaccarsi in due. Il Cielo era il Cielo e la Terra era la Terra. Lo stendardo si stagliava contro il Cielo, una Terra indipendente che si elevava sopra la Terra, uno Stendardo Celeste!


Il mondo era immerso nell'oscurità, gli spiriti sbiadirono e lo stesso Cosmo era nero come la pece. Una pressione indescrivibile li schiacciò e i cuori di tutti furono colmati da un senso di pericolo senza precedenti. Scacciarlo era impossibile, era come se ci fosse un enorme masso che premeva su di loro.


Il mondo intero precipitò in un silenzio mortale.


I corpi di tutti emanavano un’aura grigia, che s'innalzò nell'aria, dando vita a una nebbia nella quale si poteva distinguere solo il fatiscente stendardo sventolare. Si contorse tra il Cielo e la Terra, allunandosi per quelli che sembravano centinaia di chilometri in tutte le direzioni. Era come se avesse sostituito i Cieli cambiando la propria volontà...


Lo stendardo fatiscente usava un lato per cambiare i Cieli e l'altro per cambiare la Terra.


Passò parecchio tempo, o forse solo un istante. Il cielo tornò del suo colore normale e ciò che ricopriva la terra scomparve. La nebbia grigia si dissipò e l'incredibile stendardo che era apparso nel cielo scomparve senza lasciare traccia.


Rimase solo Meng Hao, che fluttuava a mezz'aria. Oltre a lui non esistevano creature viventi. C'erano i Coltivatori delle Terre Nere e quelli del Dominio Meridionale. Però l'apparizione dello stendardo che si agitava nel cielo aveva fatto sì che i loro corpi tremassero, per poi iniziare a cadere a terra.


Oltre a Meng Hao, l'unica cosa rimasta nel cielo era un corpo senza testa che scese lentamente. Altri non era che il Coltivatore senza maschera!


Era tutto finito.


Nello spazio di un respiro, gli occhi di tutti si posarono su Meng Hao. Fu allora che rimasero attoniti.


"Il Coltivatore con la maschera azzurra delle Terre Nere... è morto..."


"Un Coltivatore allo stadio della Stabilità della Consistenza ne ha ucciso uno allo stadio Formazione del Nucleo. è...è..."


"Com'è possibile che Fang Mu abbia un tale potere di combattimento? Ha prosciugato il Geyser del Dao! Come ha ottenuto tutta questa fortuna?"


"Lui è un alchimista, un Signore del Calderone della Divisione Est degli Elisir. Ma è stato capace sconfiggere i Figli del Dao. Diventerà sicuramente... la persona più importante della sua generazione nel Dominio Meridionale".


"Domanda ancora più importante: che tecnica ha usato Fang Mu? Una tecnica che può uccidere chi è alla Formazione del Nucleo!"


Risuonava il brusio delle conversazioni. I Coltivatori delle Terre Nere, Luo Chong e Xu Fei, erano pallidi al di sotto delle maschere. Fissavano Meng Hao con sguardo vuoto. Prima di quel combattimento si ritenevano dei Prescelti del Cielo, pensavano davvero poche persone allo stadio della Stabilità della Consistenza potessero superarli nel Dominio Meridionale. Forse, al massimo, poteva esserci qualcuno che li uguagliava.


Ma in quel momento scoprirono che non importava che si trattasse di loro o altri Prescelti del Dominio Meridionale, erano solo lamine che esaltavano la magnificenza di Fang Mu. Anche se diventavano più potenti, anche se erano considerati dei Prescelti delle loro Sette, tutti loro... erano solamente ordinari se messi a confronto con Fang Mu.


Fang Mu fluttuava come un sole bruciante nel cielo. Era troppo luminoso, troppo splendente e oscurava le stelle intorno a lui. Potevano essere restii, non del tutto convinti, ma non aveva importanza. Non avevano scelta.


Era apparso un Coltivatore non umano, che allo stadio della Stabilità della Consistenza poteva sterminare Coltivatori alla Formazione del Nucleo. Tutti quelli della sua generazione non avevano altra scelta che sentirsi inferiori e repressi.


Il volto di Wang Lihai era pallido, ma rimase in silenzio. Han Shandao scosse la testa con un sorriso amaro e sospirò involontariamente. Il Figlio del Dao del Setta del Gelo Dorato, Song Yunshu del Clan Song e gli altri dei vari Clan che credevano di essere al punto più alto della Stabilità della Consistenza, sollevarono lo sguardo su Meng Hao, gli occhi colmi di profonda riverenza.


Temevano la sua base di Coltivazione e lo rispettavano per il suo ruolo di Signore del Calderone della Divisione Est degli Elisir. A causa di ciò, era impossibile non capire che, in futuro, il nome di Fang Mu non avrebbe avuto rivali nel Dominio Meridionale. Da quel momento in avanti, Fang Mu non avrebbe avuto rivali nel Dominio Meridionale. Da quel momento in avanti, sarebbe stato un elemento critico nel Dominio Meridionale!


Aveva raggiunto la fama solo grazie a uno scontro!


Gli occhi di tutti erano fissi su Meng Hao che fluttuava a mezz'aria. Non si udiva alcun ruggito, solo silenzio.


Un tale silenzio, un tale vuoto mortale di solito indica un'intensa paura...


Gli occhi dei vari Coltivatori erano colmi di contrasti, shock, venerazione, ammirazione e invidia...


Gli sguardi erano come una lama che circolava intorno a Meng Hao e pareva che se avesse esitato anche solo per un istante l'avrebbe ucciso.


L'impressionante potere di Meng Hao era tale da suscitare una profonda gelosia e questo era uno dei motivi per cui aveva deciso di cambiare il suo aspetto così tante volte in passato e aveva fatto attenzione a non svelare la sua identità.


Se quello scontro non fosse stato cruciale per il suo punto di svolta, non si sarebbe rivelato così apertamente.


La morte del Coltivatore con la maschera azzurra non sarebbe stata oggetto d'indagini approfondite. Né i Figli del Dao delle Terre Nere, né i Coltivatori con le maschere erano interessati a investigare, non con Meng Hao all'apice del suo potere e tutti i Coltivatori del Dominio Meridionale scioccati.


Però... era in una situazione precaria. Gli sguardi che gli lanciavano i Coltivatori lì intorno facevano brillare gli occhi dei due Coltivatori con le maschere azzurre.


Il loro sguardo cadde su Meng Hao. Anche Wang Lihai, Figlio del Dao del Clan Wang, lo guardava. La sua mano destra era distrattamente poggiata sul fianco, ma solo lui sapeva che stava lentamente preparando le Tre Dita dell'Uccello Vermiglio del Clan Wang.


Han Shandao della Setta della Spada Solitaria strinse gli occhi. Anche il suo volto solitamente esplicito si distorse in un'espressione sinistra.


Il Figlio del Dao della Setta del Gelo Dorato e i Prescelti delle altre Sette erano stati tutti recentemente sconfitti da Meng Hao. I loro occhi lampeggiavano mentre lo guardavano.


Non osavano attaccarlo... però, se avessero saputo che era Meng Hao non avrebbero avuto tutti quei dubbi. I Coltivatori delle Terre Nere non l'avrebbero attaccato subito. Però, non era Meng Hao... era Fang Mu!
Un Signore del Calderone della Divisione Est della Setta del Fato Viola!


Crescendo, le persone formano reti che possano attutire le loro cadute. Per evitare problemi, prima di uccidere qualcuno bisogna recidere le sue reti, è l'unico modo per evitare ripercussioni in futuro.
Qualunque altra opzione era un suicidio.


Prima, Meng Hao era solo Meng Hao. Non aveva reti e quindi si poteva ucciderlo semplicemente attaccandolo.


Ma ora, la sua posizione di membro della Divisione Est degli Elisir era la sua più grande rete di salvataggio.


Meng Hao aveva raggiunto l'illuminazione nel momento in cui si era unito alla Setta dell'Affidabilità: avere qualcuno su cui fare affidamento era la miglior rete di salvataggio che si poteva desiderare.


Wang Lihai non si mosse, ma un altro dei Prescelti del Clan Wang all'improvviso fece un passo verso Meng Hao.


Il passo parve risuonare nel cuore di tutti i Coltivatori. Tutto a un tratto anche Luo Chong si mosse!


Persino i due Coltivatori delle Terre Nere con la maschera azzurra iniziarono ad avanzare...


Nel soffocante silenzio di morte, il Prescelto del Clan Wang si bloccò e lo stesso fecero Luo Chong e i due Coltivatori con la maschera azzurra.


Tutti fissarono Meng Hao ancora più pensierosi di prima.


La sua espressione era la stessa di sempre, fredda e distaccata. La freddezza del suo sguardo era ancora più intensa di prima e nel profondo si percepiva un'aura di derisione.


Sul suo corpo non c'era la benché minima ferita e pareva che non fosse la prima volta che uccideva una Coltivatore allo stadio della Formazione del Nucleo.


Tutto a un tratto parlò, con voce fredda: "L'illuminazione che ho ricevuto dal Geyser del Dao include un'abilità divina. Sono un Signore del Calderone della Divisione Est degli Elisir, non ho familiarità con gli scontri. Però, a causa della profondità dell’illuminazione, ho perso il controllo. Compagni Daoisti delle Terre Nere, vi prego di perdonarmi". Detto ciò, agitò la mano, facendo scomparire la tunica azzurra, che venne subito sostituita da quella dei Signori del Calderone della Setta del Fato Viola, nera e illuminata da un leggero bagliore viola. Al vedere ciò, tutti furono scossi.


Fluttuava a mezz'aria, fissando freddamente la folla al di sotto.


Sembrava che fosse arrivata l'ora prefissata. I due Coltivatori con la maschera azzurra rivolsero a Meng Hao degli sguardi profondi, poi si voltarono e si trasformarono in fasci di luce e volarono via. La posizione di Meng Hao in quanto Signore del Calderone era ciò che li tratteneva. Era risaputo che chiunque si mettesse contro uno degli alchimisti del Demone degli Elisir avrebbe scatenato l'ira di tutta la Setta!
Luo Chong e Xu Fei rivolsero un ultimo sguardo a Meng Hao e se ne andarono.


La partenza dei Coltivatori delle Terre Nere rese l'atmosfera meno tesa, La pressione diminuì e tutti iniziarono a emozionarsi, Mentre tutti parlavano di Fang Mu, Meng Hao congiunse le mani e s’inchinò profondamente.


"Grazie per il vostro aiuto, Compagni Daoisti” disse. “Io, Fang Mu, sono molto commosso. Ora ho bisogno di meditare e analizzare approfonditamente la mia illuminazione. Inoltre ho ricevuto ordini dalla mia Setta, che mi ha richiamato. Appena potete, passate a salutarmi alla Setta del Fato Viola sarò ben felice di ricevervi e intrattenervi”. Detto ciò, s’inchinò di nuovo. La maggior parte dei Coltivatori capiva che, dato che era allo stadio della Stabilità della Consistenza, era incredibile che avesse sconfitto un Coltivatore allo stadio della Formazione del Nucleo. Ovviamente l'abilità divina che era apparsa era una proiezione di un qualche oggetto magico che nessuno aveva visto. Chiaramente disponeva di incredibili e misteriose tecniche magiche e abilità divine.


La sicurezza nata dall'esito di quello scontro sarebbe durata per sempre. L'avrebbe aiutato in tutto, sia nella Coltivazione che nelle tecniche magiche.


Mentre capivano quello che aveva detto, Meng Hao congiunse ancora una volta le mani in direzione dei Figli del Dao delle varie Sette e Clan, ringraziandoli per l'aiuto. Era palese che non avesse intenzione di trattenersi ancora a lungo, quindi si tramutò i un fascio di luce e volò via.


Wang Lihai e gli altri si accigliarono mentre lo guardarono scomparire in lontananza. Non avevano altra scelta che lasciar perdere. Come non avevano modo di capire la vera profondità di Meng Hao. A causa della Setta del Fato Viola non potevano fare alcuna mossa affrettata. Potevano solo sospirare.


Meng Hao volò via il più velocemente possibile. Dopo un giorno, il volto era pallido e tossì sangue. La sua aura era incredibilmente debole. Stringendo i denti, trovò la montagna in cui aveva appena passato così tanto tempo in meditazione solitaria.


Entrò nella Grotta dell'Immortale, tossendo ancora sangue e subito si sedette a gambe incrociate.
Inghiottì un elisir medicinale e liberò moltissimi elisir velenosi, che si tramutarono in una nebbia che lo circondò completamente.
                                


                                



