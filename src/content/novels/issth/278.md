---
title: Capitolo 278 - Il Decimo Candidato
pubDate: 2025-03-17T11:17:34.885Z
tags:
    - issth
---


La promozione di un Signore del Calderone Viola non era una grande occasione solo per la Setta del Fato Viola, ma per l’intero Dominio Meridionale. Questo non solo perché la posizione di Signore del Calderone era incredibilmente importante, ma anche perché…


Rappresentava una cerimonia di accettazione di un apprendista del demone Gran Maestro degli elisir!


Al momento c’erano otto Signori del Calderone Viola nella Setta del Fato Viola ed erano tutti novizi del Demone Gran Maestro. La cerimonia era l’occasione formale per dichiararli apprendisti!


Alcuni discepoli come Chu Yuyan e Ding Xin erano qualificati per diventare direttamente apprendisti del Demone Gran Maestro degli Elisir, ma gli alchimisti della Divisione Est degli Elisir non avrebbero approvato. Gli alchimisti apprezzavano particolarmente quelli che lavoravano duro, iniziando come apprendisti alchimisti per poi diventare maestri alchimisti, Signori del Calderone e infine apprendisti del Demone Gran Maestro degli Elisir, unendosi ai Signori del Calderone Viola.


Chu Yuyan era leggermente diversa. Grazie alla sua abilità nella preparazione degli elisir, aveva una buona reputazione nella Divisione Est degli Elisir. Inoltre era bellissima e gli alchimisti la accettavano più facilmente.


Nonostante ciò, per Chu Yuyan, la promozione a Signore del Calderone Viola era incredibilmente importante. Stava nella folla, gli occhi che brillavano di determinazione. Era la sua occasione di diventare una Signora del Calderone Viola e non voleva fallire.


Il suo sguardo si posò su uno degli uomini, ritto alle spalle di uno dei Signori del Calderone Viola. Era di mezz'età, il volto bellissimo e perfetto. Aveva un’espressione tranquilla e indossava gli abiti dei Signori del Calderone. Emanava un leggero aroma medicinale ed era chiaramente straordinario.


Il suo volto recava solo una leggera ombra di arroganza. L'aspetto e l'espressione erano quelli che Chu Yuyan aveva sempre immaginato per il Demone Gran Maestro degli Elisir.


“Lui è il mio avversario più pericoloso per la promozione a Lord della Fornace Viola…” pensò, sospirando involontariamente mentre lo guardava. Quell'uomo orgoglioso e distaccato era come un Prescelto tra i Signori del Calderone. Si chiamava Ye Feimu [1].


Tra i Signori del Calderone, Ye Feimu era famoso perché era incredibilmente dotato nel Dao dell’alchimia.
Aveva un talento raro, di quelli che si vedono una volta ogni mille anni, e si pensava che fosse il candidato che più probabilmente sarebbe diventato Signore del Calderone Viola. Non appena si era unito alla Setta, diversi anni prima, aveva suscitato molto scalpore nella Divisione Est degli Elisir. Oltretutto, il Signore del Calderone Ye Yuntian [2] aveva subito notato il suo talento e l’aveva riconosciuto come prediletto, soprattutto perché avevano lo stesso cognome: Ye.


Venendo continuamente aiutato, era diventato il primo apprendista alchimista, poi il primo maestro alchimista. Alla fine era diventato Signore del Calderone e per diversi anni non si era sentito parlare di lui. Secondo le voci, la sua abilità nel Dao dell’alchimia aveva già raggiunto il massimo per un Signore del Calderone, ed era già a buon punto per diventare Signore del Calderone Viola.


Ma non era solo il suo Dao dell’alchimia a essere incredibilmente sviluppato. Da tempo aveva raggiunto lo stadio di Formazione del Nucleo. Non aveva ancora coltivato il Qi del Nucleo, ma molti pensavano che se non si fosse dedicato così tanto all'alchimia, non avrebbe da tempo raggiunto la fase intermedia della Formazione del Nucleo.


Quindi Ye Feimu era il candidato favorito. Seconda era Chu Yuyan. C’erano altri candidati, ma tutti erano sicuri che lo scontro sarebbe stato tra loro due.


Chu Yuyan aveva un vantaggio: era apprendista del Demone Gran Maestro. Mentre il vantaggio di Ye Feimu, riconosciuto anche da Chu Yuyan, era che aveva il supporto del novanta per cento dei Signori del Calderone e di cinque Signori del Calderone Viola. Oltretutto, il Demone degli Elisir in persona l’aveva elogiato diverse volte in passato. Tutto ciò lo poneva in una posizione superiore.


Ancora più importante era il fatto che in quell'anno si erano diffusi parecchi pettegolezzi sui Prescelti come Ye Feimu. Molte persone al di fuori della Setta dicevano che… fosse Gran Maestro Calderone degli Elisir!


Ye Feimu non si era mai espresso e questo non aveva fatto altro che aumentare i pettegolezzi. Presto tutti si convinsero che il Calderone degli Elisir dovesse essere Ye Feimu.


Infatti molte persone pensavano che avesse marchiato l’elisir con un calderone (鼎) a causa del suo nome, Feimu (非目)!


I caratteri 非 e 目 si possono vedere entrambi nel carattere 鼎!


Anche molti Signori del Calderone appoggiavano questa teoria, così come alcuniSignori del Calderone Viola, che si concentrarono ancora di più u di lui.


Chu Yuyan era molto presa dalla questione Calderone degli Elisir ed era anche andata a trovare Ye Feimu per interrogarlo. L’uomo non aveva ammesso apertamente di essere Calderone degli Elisir, ma l’aveva implicato vagamente. Com'era possibile che Chu Yuyan non avesse capito?


Dopo aver finalmente risolto la questione, era rimasta delusa. Era una sensazione difficile da descrivere, come quando ci si sveglia, scoprendo che il mondo che si stava sognando è ben diverso dalla realtà.


“Anche se è Gran Maestro Calderone degli Elisir, combatterò con tutto quello che ho per diventare Signora del Calderone Viola” pensò, prendendo un respiro profondo, ancora più risoluta. Per qualche strana ragione, mentre ragionava, nella sua mente apparve l’immagine di un’altra persona: Fang Mu.


“Perché sto pensando a lui..?” si accigliò, scacciando l’immagine di Fang Mu dai suoi pensieri.


Era mattina presto nella Montagna della Comparsa Orientale. Freddi raggi di sole illuminarono la neve sulla cima del monte. L’enorme calderone degli elisir emanava un’aura del Tempo antica e tutto taceva.


Gli otto Signori del Calderone Viola della Divisione Est degli Elisir sedevano a gambe incrociate. Alle loro spalle c’erano i Signori del Calderone e i maestri alchimisti, una folla di circa un migliaio di persone.


In un lato c’erano anche i rappresentati delle altre Sette e Clan, venuti a presenziare alla cerimonia. Se qualcuno fosse stato promosso a Signore del Calderone Viola, avrebbero assistito all'evento, per poi spargere nel Dominio Meridionale la notizia del nono Signore del Calderone Viola e che il demone Gran Maestro degli Elisir aveva accolto un nuovo apprendista.


“L’ora è giunta” urlò Lin Hailong, il più anziano tra i Signori del Calderone Viola.


Non appena ebbe pronunciato queste parole, il suono delle campane riecheggiò dalla cima della montagna. Le nuvole si agitarono, formando un volto antico che fissava le persone più in basso.


Nello stesso momento, l’enorme calderone degli elisir s’illuminò di un tenue bagliore. Da esso scaturirono dei fasci di luce multicolore, che vorticarono illuminando tutta la zona.


Da lontano pareva che tutta la Montagna della Comparsa Orientale fosse coperta da un enorme calderone degli elisir.


L’aria s’increspò e comparve una figura, ritta in piedi sul calderone degli elisir. Indossava una tunica bianca e aveva lineamenti ordinari, ma l'aura era tutto fuorché ordinaria. Emanava una sensazione di incredibile raffinatezza.


L’aria intorno a lui si distorse quando fece la sua comparsa, come se quasi non facesse parte del mondo.


Le maniche della sua tunica erano ricamate con immagini del calderone degli elisir. Aveva i capelli bianchi e osservò tutti con sguardo dolce. Un sorriso spuntò sul volto antico.


“Compagni Daoisti del Dominio Meridionale, grazie per essere venuti alla mia cerimonia di accettazione di un nuovo apprendista. Sono impossibilitato a parteciparvi di persona, quindi ho inviato la mia Volontà Divina perché mi rappresenti. Spero possiate perdonarmi”. Ovviamente era l’uomo che occupava la somma posizione nell'alchimia del Dao nel Dominio Meridionale, il Demone Gran Maestro degli Elisir.


A queste parole tutti i discepoli della Divisione est degli elisir lo salutarono rispettosamente, inclusi i maestri alchimisti, i Signori del Calderone e i Signori del Calderone Viola. Il Demone Gran Maestro degli Elisir era praticamente il Patriarca della Divisione Est degli Elisir.


Gran Maestro Montagna Eterna non era venuto, ma al suo posto c’era il Grande Anziano Xiao Xifeng, la cui base di Coltivazione era al grande cerchio della fase avanzata dell’Anima Nascente. Rise e poi disse freddamente: “Non c’è bisogno di essere così educati, Demone Gran Maestro degli elisir. Accettare un apprendista e promuoverlo a Signore del Calderone Viola è un grande evento nell'intero Dominio Meridionale. Io, Xiao, non me lo sarei perso per nulla al mondo”.


Occupava una posizione nobile e prestigiosa nella Setta del Gelo Dorato e aveva quasi novecento anni, rendendolo quasi un Patriarca. Non aveva ancora mille anni e non aveva sfidato i Cieli. Se nei cento anni successivi fosse riuscito a entrare nella fase della recisione dello Spirito, allora sarebbe diventato un vero Patriarca.


Altrimenti sarebbe svanito durante la meditazione, diventando un tutt'uno con il Dao.


Al suo fianco c’erano dieci o più Coltivatori della Setta del Gelo Dorato, incluso Ciccio, che, al momento, sembrava estremamente nervoso, senza mostrare alcun segno della sua solita euforia e vivacità. Infatti si stava comportando bene, come mai era successo.


La persona di cui aveva più paura nell'intera Setta del Gelo Dorato altri non era che il Grande Anziano Xiao.


“Dopo aver sentito che il Demone Gran Maestro avrebbe accettato un nuovo apprendista sono arrivato il più velocemente possibile” disse Patriarca Setaccio Viola della Setta del Setaccio Nero, sorridendo.
“Fortunatamente, non sono arrivato in ritardo”.


Sedeva a gambe incrociate, leggermente in disparte. Al suo fianco c’erano Zhou Jie e Han Bei, che si stava guardando intorno, esaminando ciò che vedeva. Sembrava che stesse cercando qualcuno.


La promozione di un Signore del Calderone Viola era un grande evento, qualcosa che non succedeva da moltissimo tempo. Era normale che le altre grandi Sette si presentassero. C’era anche il Daoista Wu Sheng, il secondo dei tre Signori della Spada della Setta della Spada Solitaria. Sedeva a gambe incrociate, circondato dai discepoli della sua Setta. Con lui c’erano Chen Fan e Shan Ling [3].


Con un leggero sorriso il Daoista Wu Sheng disse: “Sei davvero troppo gentile, Demone Gran Maestro degli Elisir. Accettare un nuovo discepolo è un’eredità del Dao che qualunque discepolo del Dominio Meridionale invidierebbe. Come potrei non venire a presenziare umilmente a un evento del genere?” La sua voce era calma. Era un onorato membro anziano della Setta della Spada Solitaria, qualificato al punto di poter guardare in basso verso la miriade di altre Sette. Però, di fronte al Demone Gran Maestro degli Elisir il suo orgoglio si tramutava in rispetto.


Il rappresentante della Setta del demone di Sangue era un vecchio rinsecchito, avvolto in una tunica da Daoista rossa. Aveva capelli argentei e la pelli raggrinzita. Emanava una pesante aura di morte e i suoi occhi non avevano pupille, erano completamente bianchi.


Non disse nulla in risposta al Demone degli Elisir. Si limitò a sorridere e annuire.


Quell’uomo cieco era incredibilmente famoso nel Dominio Meridionale. Era Tu Luo, il terzo Demone della Setta del Demone di Sangue, il Demone Cadavere! L’unica altra persona della Setta del Demone di Sangue ad essere venuta alla Montagna della Comparsa Orientale era Li Shiqi.


I principali rappresentanti delle tre grandi Sette erano tutti allo stadio dell’anima Nascente e tutti dissero qualche parola in risposta al Demone Gran Maestro.


Dopo il Demone Gran Maestro degli Elisir sorrise e disse: “In tutto ci sono dieci candidati che partecipano alla prova del fuoco dei Signori del Calderone Viola. Candidati, fate un passo in avanti”. La sua voce era solenne e risuonò sulla cime della montagna. Chu Yuyan, Ye Feimu e altri sette Signori del Calderone fecero un passo in avanti, scostandosi dalla folla. Camminarono fino ad arrivare davanti al calderone degli elisir.


Compresi Chu Yuyan e Ye Feimu, c’erano solo nove alchimisti, non i dieci di cui il Demone degli Elisir aveva parlato. I Coltivatori della Divisione Est degli Elisir se ne accorsero subito, e lo stesso i rappresentanti delle altre Sette.


Chu Yuyan e gli altri candidati si scambiarono delle occhiate, chiedendosi silenziosamente chi fosse il decimo partecipante.


Prima che chiunque potesse dire qualcosa, un raggio di luce apparve in lontananza. Sfrecciò nell'aria verso la cima della montagna, per poi tramutarsi in un ansante Meng Hao. Tutti si voltarono a fissarlo, anche se non erano interessati. Si guardò intorno e subito notò Chu Yuyan e gli altri otto in piedi davanti al calderone degli elisir, così come i Demone Gran Maestro degli Elisir.


Per quanto lo riguardava, il Demone degli Elisir era solo un altro vecchio che non riconosceva.


“Il decimo candidato è arrivato” disse il Demone Gran Maestro degli Elisir, l’espressione uguale a sempre.
“Fang Mu, fai un passo in avanti”.


All'udire ciò, Meng Hao avanzò senza alcuna esitazione per unirsi agli altri nove. Poi sollevò lo sguardo verso il Demone degli Elisir, reprimendo la sua frustrazione e impotenza.


NOTE:


Il nome di Ye Feimu in cinese è 叶非目 Yè fēi mù – Ye è un cognome che può significare "foglia". Fei è una negazione. Mu significa "occhio".


-Ye Yuntlan in cinese è  叶云天 yè yún tiān – Ye è un cognome che può significare "foglia". Yun significa "nuvola". Tlan significa "cielo" o "paradiso.


-Shan Ling è stata introdotta nel capitolo 180.                                


                                



