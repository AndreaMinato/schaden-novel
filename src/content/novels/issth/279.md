---
title: Capitolo 279 – Aprendo il Calderone degli Elisir
pubDate: 2025-03-17T11:17:34.885Z
tags:
    - issth
---


La voce che Meng Hao aveva appena udito era la stessa che aveva sentito fuoriuscire dal medaglione da Signore del Calderone quattro giorni prima. Considerando ciò, così come l'espressione sui volti di tutti, poteva giungere alla conclusione che... questa persona altri non era che l'illustre Demone Gran Maestro degli Elisir.


Ai suoi occhi però, il Demone degli Elisir sembrava del tutto ordinario. Non possedeva l'aspetto di un essere trascendentale, neppure emanava una ferocia potente e autoritaria. Sembrava solo un normalissimo vecchio.


Poi... ripensò alle 200.000.000 Pietre dello Spirito e il suo umore peggiorò. Ovviamente non poteva farne alcuna menzione ora. Poi, pensò a come gli era stato detto di ritornare in quattro giorni, ma non dove andare. Si era precipitato alla Setta solo per essere costretto a correre nella direzione opposta. Questo l'aveva lasciato completamente a secco di energia.


Tutti questi pensieri deprimenti fecero sì che l'espressione di Meng Hao tremasse un poco per la rabbia e la frustrazione.


Chu Yuyan lo guardò e fece un leggero sbuffo. Poi distolse lo sguardo, ignorandolo e fissando, invece, Ye Feimu. Meng Hao rimase lì ignorato e in silenzio.


Molti delle altre sette gli gettarono solo un'occhiata e poi non gli prestarono più alcuna attenzione, concentrati come erano nel non mostrare in viso la loro eccitazione per la promozione a Signore del Calderone Viola.


An Zaihai guardò verso Meng Hao e un sorriso appena percettibile gli sfiorò le labbra. Sapeva che Fang Mu fosse il Gran Maestro Calderone degli Elisir e sapeva anche cosa provasse il suo Maestro per il giovane. Il Demone degli Elisir aveva dato a Fang Mu carta bianca nella Setta e per quanto riguardava la sua identità da Gran Maestro, se non l'avesse voluta rivelare da solo, lui non l'avrebbe fatto.


Per quanto riguardava le rappresentanze degli altri Clan e Sette, il Patriarca Setaccio Viola fu il primo a fare un cenno amichevole a Meng Hao. Il volto di Zhou Jie era inespressivo, ma quando Han Bei lo guardò, sorrise, il volto bello come un fiore. Il suo sguardo fu notato da molti altri. Chu Yuyan lo vide e si accigliò, anche se non era sicura del perché; per qualche ragione non era di buon umore.


Gli occhi di Ciccio erano spalancati mentre guardava prima Meng Hao, poi Chu Yuyan e poi di nuovo Meng Hao. Alla fine guardò Han Bei con la coda dell'occhio e l'espressione gli si riempì di ammirazione. Per quanto riguardava ciò che stava pensando, lo sapeva solo lui.


Il rappresentante del Clan Wang era una donna anziana col volto coperto di rughe. “Così, questo è l'alchimista Fang che è assurto alla fama alcuni giorni fa nella regione occidentale.” Dietro alla donna, altri membri del Clan sedevano a gambe conserte, incluso Wang Tengfei.


Aveva un'espressione scura e per tutto il tempo non aveva guardato neppure una volta Chu Yuyan. Lei reagiva a questo con estrema calma, non una goccia di negatività. Sembrava si fosse messa completamente alle spalle le vicende degli anni precedenti.


“Un eroe così giovane!” Qualcuno rise tra i rappresentanti del Clan Song; non era altri che l'Eccentrico Song, che sedeva lontano in disparte. Rise di nuovo mentre osservava Meng Hao dall'alto in basso, studiandolo.


Seduti attorno vi era una dozzina circa di membri del Clan: non c'era Song Yunshu, ma Song Jia sì. Lei, ovviamente era... la fidanzata di Meng Hao, almeno teoricamente parlando. Sedeva alla destra dell'Eccentrico Song. Meng Hao non la vedeva da anni ormai; era esile e leggiadra, con un'espressione elegante sul viso. Era bellissima, come un'orchidea in piena fioritura.


Tuttavia, c'era un leggero cipiglio sulla sua fronte, causato da anni di pensieri tristi. Questo la faceva sì sembrare un'orchidea, ma una scura.


Il rappresentante del Clan Li era un membro anziano del Clan: Li Guobang, che aveva più di cinquecento anni di età e possedeva una base di Coltivazione allo stadio dell'Anima Nascente. Era incredibilmente potente e influente all'interno del Clan. “Congratulazioni, Demone Gran Maestro degli Elisir, la vostra Setta del Fato Viola produce dei discepoli davvero formidabili!”


Seduto al suo fianco, tra gli altri discepoli del Clan, c'era Li Daoyi, che si accigliò mentre osservava Meng Hao.


Il Demone degli Elisir sorrise, ma non rispose a nessuno dei commenti. Invece guardò verso Meng Hao e gli altri nove.


“Hailong, per favore spiega le regole.” Con questo si spostò di lato e si sedette a gambe incrociate.


Lin Hailong, il più anziano tra i Signori del Calderone Viola, si alzò in fretta. Congiunse le mani e si inchinò al Gran Maestro, poi si voltò verso Meng Hao e gli altri.


“L'esame per diventare Signore del Calderone Viola non ha niente a che vedere col raccogliere piante, creare elisir, memorizzare formule, mettere alla prova la base di Coltivazione e valutare il Dao dell'alchimia. È una prova del fuoco! Io stesso ho sperimentato questa prova, così come tutti gli altri Signori del Calderone Viola che vedete qui oggi. Soltanto salendo al di sopra dei vostri pari potete ottenere il rango di Signore del Calderone Viola!


Tuttavia... sin dai tempi antichi, la Divisione Est degli Elisir della Setta Del Fato Viola ha tenuto l'esame settantanove volte. Fino a oggi, solo diciassette di queste prove hanno avuto come esito una promozione. In altre parole, negli altri sessantadue casi, tutti i candidati hanno fallito, incapaci di far diventare il calderone di colore viola. Perciò, nonostante siate qualificati a partecipare a questa prova del fuoco, c'è il sessanta percento di possibilità che falliate.” Uno sguardo serio coprì il volto mentre osservava uno per uno, Meng Hao e gli altri.


Il volto di Meng Hao era tranquillo; era fisicamente stanco, ma anche eccitato. Aveva letto in precedenza che attraverso la storia della Setta del Fato Viola, c'erano stati solo diciassette alchimisti promossi a Signore del Calderone Viola. Due di loro avevano abbandonato la Setta, uno era la Montagna Eterna, l'altro faceva Liu di cognome.


Degli altri quindici, cinque erano morti nel millennio trascorso. Due avevano lasciato la Setta per fare esperienza, ed erano scomparsi senza lasciare traccia. Il Demone degli Elisir li aveva cercati personalmente, ma non era stato in grado di scovare un solo indizio. La sola cosa di cui era certo era che non fossero morti. Per qualche ragione, però, erano scomparsi dal Dominio Meridionale.


Lin Hailong continuò: “Nonostante questo, sarete in grado di carpire la buona fortuna all'interno della prova. Durante la prova del fuoco, la vostra vita non sarà in pericolo. Ma... potrete partecipare all'esame solo una volta nella vita. Se fallirete, non avrete mai una seconda occasione!


Detto ciò, sin dai tempi antichi, molti alchimisti hanno lasciato, all'interno della prova, formule create personalmente e altre informazioni personali sul Dao dell'alchimia. Queste cose sono state tramandate nella prova per molti anni, sono disponibili solo a coloro che sono qualificati a partecipare. Per esempio, ricordo di aver lasciato personalmente delle informazioni sulle mie comprensioni e congetture riguardo l'Elisir delle Tre Mortalità...” I suoi occhi, per un momento, furono pieni di ricordi.


“Il luogo per la prova del fuoco è una montagna nella Terra Celestiale. Alla sua base c'è la Madre dei Calderoni. Questa Madre è il primo colpo di fortuna che voi dieci incontrerete. All'interno troverete il vostro Calderone della Vita. Più precisamente, quando sceglierete un calderone, quel calderone sceglierà voi! Per completare la prova, dovete far sì che il vostro Calderone della Vita diventi viola. Se ci riuscirete e sarete in grado di salire in cima alla montagna, avrete guadagnato il diritto di farvi chiamare Signori del Calderone Viola!


Sfortunatamente, solo una persona può guadagnare questo diritto. Se più di uno fosse in grado di raggiungere la vetta, allora la decisione finale sarà presa dai Signori del Calderone e dai Signori del Calderone Viola. La loro approvazione sarà determinate!”


Mentre pronunciava le ultime parole Lin Hailong dette un lungo e significativo sguardo a Meng Hao e agli altri: “Il calderone dietro di voi è un prezioso tesoro forgiato migliaia e migliaia di anni fa dal Reverendo Viola dell'Est. Al suo interno c'è una Terra Celestiale e una torreggiante Montagna Celestiale. Ci sono dieci sentieri sulla montagna, la quale è divisa in quattro regioni. Ognuna delle quattro regioni contiene differenti ostacoli e prove. Usate il vostro Dao dell'alchimia per passarli. Sulla base dei vostri successi, il colore del vostro calderone si scurirà. Devo ricordarvi, che tutto quello che farete all'interno della prova del fuoco, sarà visto chiaramente da tutti quanti all'esterno... Fate del vostro meglio. Spero veramente che questa prova si concluda con la nomina... del mio Nono Giovane Fratello nella Divisione Est degli Elisir!” Con questo si voltò a guardare il Demone degli Elisir. Il quale annuì leggermente.


Lin Hailong agitò l'ampia manica e disse: “Recitate le Scritture Alchemiche per aprire il Calderone degli Elisir!” Come la sua voce risuonò, gli occhi di tutti gli alchimisti, Signori del Calderone e del Calderone Viola compresi, si chiusero. Le loro labbra si muovevano leggermente e un suono indistinto riempì l'aria. Era impossibile da capire o udire chiaramente. Anche i Coltivatori dell'Anima Nascente non erano in grado di comprenderla.


Solo gli alchimisti della Divisione Est sapevano che queste misteriose Scritture Alchemiche rappresentavano l'Incantesimo di Trasmutazione del Dao dell'Alchimia!


In sincrono con il suono ronzante, la Montagna della Comparsa Orientale iniziò a tremare. Una luce multicolore si sparse ovunque riempiendo il cielo. Innumerevoli volti comparvero improvvisamente nelle nubi, le loro espressioni erano solenni. Dalle bocche emersero dei simboli indistinti. Il suono riecheggiò riempiendo il cielo di colori vivaci.


La zona intorno alla montagna era tranquilla. Tuttavia, si alzò una nebbia con al centro la Montagna della Comparsa Orientale. Salì rapidamente, coprendo in fretta tutto lo Stato della Comparsa Orientale, tutta la terra e tutti gli esseri viventi.


I discepoli della Divisione del Qi Viola volarono in tutte le direzioni per fare la guardia e mantenere la pace.


Su nel cielo, danzavano le luci colorate, sotto le quali, le nubi e la nebbia coprivano la terra come un mare. La Montagna della Comparsa Orientale sorgeva come un'isola, torreggiando su tutto. In lontananza, anche l'enorme statua del Reverendo Viola dell'Est sovrastava il mare di nuvole apparendo non come una montagna ma come un enorme gigante che vigilava sulla terra.


“Il calderone degli elisir è aperto. Entrate!” gridò Lin Hialong.


Il calderone emise un suono ronzante. In un batter d'occhio, il suo fianco iniziò a mormorare e divenire trasparente, sembrava quasi una cascata. Ye Feimu prese un respiro profondo e poi mise piede all'interno, il primo a farlo. Scomparve nell'acqua gorgogliante, seguito da Chu Yuyan, i cui occhi irradiavano determinazione.


Meng Hao guardò il Demone degli Elisir, che sedeva a gambe incrociate e con gli occhi chiusi. Senza una parola e senza la più piccola esitazione, entrò nella cascata. Il freddo riempì il corpo che cominciò a diventare trasparente. Poi svanì.


Anche gli altri sette candidati entrarono e svanirono completamente. Sebbene potesse sembrare che queste persone fossero di scarso interesse, in realtà, essere qualificati a partecipare alla prova del fuoco dimostrava quanto fossero straordinari. Tale qualificazione simboleggiava la loro fama, il meglio del meglio in termini di personalità e Dao dell'alchimia!
                                


                                



