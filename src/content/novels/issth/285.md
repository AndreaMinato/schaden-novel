---
title: Capitolo 285 - Chi è il Più Forte?
pubDate: 2025-03-17T11:17:34.886Z
tags:
    - issth
---


Meng Hao fece un respiro profondo. Dopodiché sollevò la mano destra, prese un fiore e lo mise nella fornace per elisir.


Solo i Signori del Calderone Viola sulla cima della montagna riuscirono a capire dai gesti di Meng Hao cosa avesse intenzione di fare. Tuttavia, ciascuno di loro aveva sul volto un'espressione diversa. Alcuni stavano aggrottando la fronte, altri sembravano persi tra i loro pensieri.


"La scelta di Fang Mu è... interessante... In ogni caso, non riuscirà a fare una cosa simile!"


"Comunque, quel tipo di ragionamento nel Dao dell'alchimia è lodevole. Contiene un po' della leggerezza della giovane età, ma considerate le sue abilità nel Dao dell'alchimia, di certo non ci riuscirà. Io continuo a preferire Ye Feimu. Nel suo Dao dell'alchimia è presente la perseveranza. E la perseveranza è necessaria per tutti noi alchimisti".


I Signori del Calderone Viola continuarono a discutere mentre osservavano la scena.


Solo An Zaihai rimase a guardare a bocca aperta, poi i suoi occhi furono pervasi da un bagliore intenso. "Vuole creare...". Il respiro di An Zaihai divenne più affannoso. Non era d'accordo con gli altri. Senza pensarci, si voltò per guardare il suo Maestro, Demone degli Elisir. Demone Gran Maestro degli Elisir era seduto a gambe incrociate. Nei suoi occhi tremolò una strana luce, che subito scomparve.


Trascorse del tempo, tre giorni. Chu Yuyan aveva completato il suo primo elisir medicinale. Quando questo comparve, davanti a lei si materializzarono 1.111 gradini.


La comparsa di più di mille gradini provocò un certo fermento tra la folla sulla cima della montagna.


Qualche istante dopo, anche Ye Feimu produsse un elisir. Nel momento in cui comparve fu seguito dai gradini in pietra, per la precisione 2.000. Questo fece subito balzare in piedi gli alchimisti che seguivano dalla cima della montagna; sui loro volti erano comparse delle espressioni di stupore.


Ciò che provocò ancora più scalpore fu che Ye Feimu guardò l'elisir accigliato, poi lo frantumò tra le dita. I 2.000 gradini scomparvero immediatamente.


Era come se 2.000 gradini... non fossero abbastanza per lui!


Oltre a Chu Yuyan, Ye Feimu e Meng Hao, altre due persone stavano creando degli elisir. Ciascuno di loro aveva fatto una scelta diversa per il processo di creazione, ed entrambi non reggevano il paragone con Chu Yuyan e Ye Feimu. Ognuno di loro aveva creato rispettivamente tre elisir, i quali produssero un totale di settecento gradini ciascuno.


Tuttavia, non osavano distruggere i loro elisir medicinali. Non aveva importanza il numero di elisir necessari, sarebbero riusciti a far comparire tutti gli scalini.


Riguardo gli alchimisti rimasti indietro, poco a poco arrivarono. Dopo aver provato le difficoltà della seconda prova, si sedettero a riflettere per qualche istante prima di iniziare la creazione di elisir.


Naturalmente, nessuno di loro ottenne dei risultati impressionanti come quelli di Chu Yuyan o Ye Feimu. Scelsero la via più semplice; non era sbagliato, tuttavia non era parte del loro personale Dao dell'alchimia.


Trascorse abbastanza tempo affinché bruciasse un bastoncino d'incenso. Meng Hao adesso aveva terminato il primo elisir minore.


Venne fuori un elisir dal colore blu-verde, che Meng Hao aveva creato usando il fiore blu-verde tra i nove.


Il calderone per elisir era illusorio; anche il Rampicante Perlaceo dei Nove Tesori lo era. Pertanto, l'elisir prodotto non era certamente reale, ma poteva essere tenuto in mano e venire frantumato.


Questo era uno dei bizzarri e miracolosi aspetti della Terra Celeste, una magia che riusciva a creare qualcosa dal nulla!


Meng Hao guardò l'elisir medicinale verde-bluastro nella sua mano, poi sollevò il capo. In alto, il sentiero della montagna iniziò a fremere. D'un tratto, dal nulla comparve... un gradino.


Un solo gradino!


L'espressione sul volto di Meng Hao era la solita, senza il minimo mutamento. Aveva già previsto in precedenza un risultato simile. Ritornò a guardare il fiore color cremisi del Rampicante Perlaceo dei Nove Tesori, lo afferrò e cominciò a produrre.


Nel vedere quanto accadde subito si sollevò un brusio tra il pubblico presente sulla vetta. Di certo, non vi presero parte i Signore del Calderone Viola e nemmeno i Coltivatori equiparabili a Patriarchi delle Sette esterne. Questi si limitarono ad osservare e riflettere in silenzio. Basandosi sulla loro concentrazione, sulla loro età e sulle esperienze di vita, eccentrici di questo tipo non avrebbero mostrato con tanta disinvoltura ciò a cui stavano pensando.


Tuttavia, i discepoli che li avevano accompagnati non avevano raggiunto un livello simile. Assistere a quanto era accaduto fece esplodere nell'aria dei dibattiti e delle esclamazioni di stupore.


"Alchimista Fang Mu ha creato un unico gradino...! È davvero troppo poco! Siamo sicuri che sia un Signore del Calderone?"


"Per lo meno gli altri candidati hanno creato alcune centinaia di scalini. Il Signore del Calderone Ye ne ha creati più di tutti, 2.000, e non ne è rimasto nemmeno soddisfatto. Ma Fang Mu... non sembra nemmeno lontanamente umiliato!"


"Magari ha in serbo un piano speciale...."


Questi dibattiti erano inevitabili. L'elisir medicinale di Meng Hao e l'unico gradino creato da questo, divennero subito controversi. Chiunque aveva potuto vedere ciò che era appena successo, ed era normale che le persone iniziassero subito a fare paragoni.


Han Bei aggrottò la fronte. Non riusciva a credere che le abilità di Fang Mu nel Dao dell'alchimia fossero così limitate. Dopo aver interagito con lui nella Setta del Setaccio Nero aveva capito quanto fosse astuto, ed era sicura che avrebbe messo a segno qualche trucchetto.


L'espressione sul volto di Zhou Jie era normale, non aveva avuto la minima reazione. Sembrava che niente lo avrebbe potuto sorprendere.


Ciccio stava serrando i pugni di nascosto. Sapeva che Fang Mu era Meng Hao, il che gli provocò una grande ansia, considerato soprattutto che non poteva andargli in contro e informare Meng Hao su ciò che stava accadendo.


Negli occhi di Li Shiqi comparve un brillio appena accennato quando osservò Fang Mu sullo schermo. Spostò poi lo sguardo verso Ye Feimu e aggrottò le sopracciglia, come se non fosse certa del significato degli eventi che si stavano susseguendo.


Meng Hao ovviamente non poteva sentire il trambusto che aveva causato all'esterno, e non vi avrebbe comunque prestato alcuna attenzione. Era completamente assorto nella creazione del secondo elisir medicinale. Ancora una volta, il suo atteggiamento era del tutto differente da quello nella seconda regione.


Tuttavia, più lavorava con serietà, più all'esterno veniva deriso.


Dopo un giorno, Chu Yuyan portò a termine il suo secondo elisir medicinale. Proprio come in precedenza, comparvero 1.111 scalini. Anche il secondo elisir di Ye Feimu era completo. Quando comparve, un forte boato scosse i Cieli e sconvolse la Terra.


"4.000 scalini!! Lui... lui non è un Signore del Calderone! Questa promozione a Signore del Calderone Viola appartiene senza dubbio a lui!"


Il Signore del Calderone Viola Ye Yuntian ghignò. Guardò Ye Feimu con un'espressione di profondo elogio. Anche gli altri Signori del Calderone Viola lo guardarono con un simile gesto di approvazione. Annuirono, con dei sorrisi appena accennati sui volti.


Il loro elogio divenne ancora più esplicito quando videro Ye Feimu frantumare ancora una volta l'elisir medicinale. I 4.000 gradini scomparvero.


"Perseguire la perfezione è il punto debole di Ye Feimu, ma anche il suo punto di forza", disse Ye Yunian sorridendo. "L'ostinazione di questo ragazzo è un elemento raro da vedere negli altri. Mi auguro che dopo essere diventato Signore del Calderone Viola, conserverà la tenacia e la adopererà per percorrere i regni a cui noi non siamo arrivati".


Mentre discutevano di questo, An Zaihai sedeva lì in silenzio. Non guardava nessun altro candidato, solo Meng Hao. Lentamente, lo shock nel suo sguardo si intensificò.


Ciccio sospirò tra sé quando guardò lo schermo con Meng Hao. "Non è possibile competere. Ah, Meng Hao, perché ti sei imbattuto in una persona così poco umana? Come potrai reggere il confronto con questo ragazzo del Clan Ye...?"


Mentre i dibattiti proseguivano, gli altri alchimisti sulla Montagna Est Viola continuarono a produrre elisir medicinali, incluso Meng Hao. Quando l'elisir di Meng Hao venne completato, nell'aria si diffuse un boato e comparve un secondo gradino. Questo provocò subito una risata soffocata da parte dei Coltivatori nel mondo esterno. Sembravano trovare piuttosto divertente la comparsa di un solo gradino.


Meng Hao aveva la stessa espressione di sempre quando iniziò a creare il suo terzo elisir minore.


ll tempo trascorse lentamente. A questo punto, Meng Hao si trovava nell'ultima posizione. In questa terza regione, Chu Yuyan si manteneva al primo posto. Aveva creato otto elisir medicinali, e al momento stava lavorando sul nono.


Davanti a lei, sulla montagna, c'erano 8.888 gradini in pietra. Era una scena sbalorditiva, ed era già stata largamente apprezzata dagli spettatori del mondo esterno. Ora era vista come una possibile candidata insieme a Ye Feimu.


In particolare, questa opinione era molto diffusa tra molti alchimisti della Divisione Est degli Elisir. In molti provavano grande ammirazione per Chu Yuyan, e mentre la osservavano, i loro occhi ardevano per la passione e la speranza mentre le auguravano buona fortuna.


Oltre a Ye Feimu e Meng Hao, tra gli altri candidati c'era un uomo anziano che aveva creato trenta elisir per produrre un totale di più di 8.300 scalini. Prima non aveva attirato molte attenzioni, ma adesso, ovviamente, le persone stavano parlando di lui.


Aveva prodotto molti elisir medicinali, tuttavia, provenivano tutti dal suo stesso Dao dell'alchimia.


Riguardo agli altri, ovunque erano comparsi dai 5.000 agli oltre 7.000 gradini. Meng Hao aveva solo... 8 gradini...


Ogni volta che aveva creato uno degli otto elisir minori era comparso un solo gradino di pietra. Tuttavia, Meng Hao non si trovava nell'ultima posizione; lì c'era Ye Feimu.


Certo, nessuno in realtà credeva che lui fosse all'ultimo posto. Attualmente stava creando un elisir per la nona volta. Quello precedente, l'ottavo, aveva prodotto nell'immediato 9.300 scalini. Quello aveva ovviamente provocato un certo trambusto nel mondo esterno. Negli occhi di alcuni dei Patriarchi delle Sette esterne era visibile addirittura dello stupore.


Lentamente, tutti sulla cima della montagna rimasero in silenzio, stabilendo il loro Qi e placando le loro menti. Guardarono i sentieri sugli otto schermi davanti a loro; potevano vedere con chiarezza che era giunto il momento della verità nella prova della terza regione. Da questo momento in poi, le persone avrebbero iniziato a passare alla regione successiva.


Dopo che trascorse abbastanza tempo affinché un bastoncino di incenso potesse bruciare, emerse l'elisir medicinale di Chu Yuyan. Era il suo nono elisir; subito, sul suo calderone comparve una nube di colore nero delle dimensioni di una mano. L'elettricità crepitò, mentre si spostava in circolo sopra la fornace degli elisir che emise un boato, e ne uscì il nono elisir; il sentiero davanti a Chu Yuyan si prolungò immediatamente.


Passò da 8.888 gradini in pietra direttamente a 9.999!


Il limite massimo di scalini era 10.000. Chu Yuyan aveva creato un numero incredibile di scalini. Raggiungere un traguardo simile nella prova del fuoco per il Signore del Calderone Viola dimostrava quanto fosse un talento straordinario, meritevole di diventare una Signora del Calderone Viola.


Subito esplosero delle discussioni nel mondo esterno.


"È comparsa una nuvola della Tribolazione! Questo avviene solo per i processi di creazione di elisir più difficili... Chu Yuyan merita senza dubbio di diventare l'apprendista di Demone Gran Maestro degli Elisir! Questa è una prova evidente di quanto sia qualificata per essere un Signore del Calderone Viola!"


"9.999 scalini! Le capacità di Chu Yuyan nel Dao dell'alchimia sono sbalorditive".


Tutti gli occhi erano fissi su di lei, compresi quelli dei maestri alchimisti, dei Signori del Calderone, dei Signori del Calderone Viola e dei Patriarchi delle Sette!
                                


                                


Intermezzo (attenzione ai micro “spoiler” di Xian Ni e Beseech the Devil! [1])


Tra le sconfinate stelle vi era un enorme continente quasi infinito, che sembrava essere il limite ultimo dell'universo. All'apparenza, era l'ultima fermata prima della fine di tutto.


Vi erano un infinito numero di spiriti in questo luogo, nella cui regione orientale si trovava un lago. Accanto al lago c'era una casa con un cortile. Seduto vicino al lago vi era un uomo di mezza età, che al momento stava pescando. Aveva un segno sulla fronte che sembrava essere un terzo occhio. Aveva un aspetto intelligente e affascinante, e tutta la sua persona emanava un'aura strana e eretica.


Sedeva lì, quasi a fondersi con il mondo stesso, come se quando apriva gli occhi, facesse giorno, e quando li chiudeva, calasse la notte.


Questo era Su Ming, conosciuto anche come Anziano Demonio Su.


Trascorso del tempo, sollevò la testa e guardò il cielo sopra di lui. Si stava avvicinando una sagoma, che quasi immediatamente lo raggiunse.


"Wang Butterato", disse lentamente Su Ming, con gli occhi che brillavano intensamente. "Sono rimasto ad aspettarti per molto tempo".


"Anziano Demonio Su, sono stato qui per un po'". Era un uomo di mezza età con la testa piena di capelli bianchi. I suoi tratti erano fuori dal comune, e possedeva un'aura indescrivibile. Il sorriso e la voce lo facevano apparire come il Signore di ogni cosa. Sembrava aver vissuto una vita di omicidi, una vita di sfida verso i Cieli. Il suo nome era Wang Lin, conosciuto anche come Wang Butterato.


"Ho sentito dire che Er Gen è stato violentato di nuovo", disse Su Ming.


Wang Lin scoppiò a ridere. "Ha violentato così tante persone in passato... è solo il Karma. Io e lui siamo stati separati da innumerevoli stelle, per tre anni. Non gli ho prestato molta attenzione". I suoi occhi furono pervasi da uno sguardo pesante quando guardò oltre le acque del lago, ripensando evidentemente a dei vecchi ricordi.


"Questa volta è stato violentato da un gran numero di persone", disse Su Ming lentamente.


"E allora violentiamole a loro volta!" disse Wang Lin con calma, agitando la manica.


"Io sono Wang Lin di Xian Ni!"


"Io sono Su Ming di Beseech the Devil!"


"Per il bene dei cinque anni di queste storie, entrambi preghiamo tutti i Compagni Daoisti di donare i ticket di voto mensili a Er Gen e le "Pietre dello Spirito [2]" a noi di Novelle Leggere! [3]"


—–


Il traduttore aggiunge che traduce con “violentare” quello che letteralmente sarebbe “inzuppare il biscotto”, specificando che si tratta evidentemente di un eufemismo. Aggiunge inoltre che non ha trovato altre informazioni per capire meglio cosa stia succedendo in questo passaggio, sebbene secondo alcune supposizioni potrebbe avere a che fare con delle caratteristiche dello specchio di rame.


NOTE:


Si tratta di due novel scritte dallo stesso autore di “I shall seal the heavens”, Er Gen.


-Pietre dello Spirito = Euro. Haha!


-Nel testo originale, il traduttore aggiunge quest'ultima frase in cui chiede “Pietre dello Spirito” per sé.                                


                                



