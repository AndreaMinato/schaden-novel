---
title: Capitolo 286 - Il Più Potente!
pubDate: 2025-03-17T11:17:34.887Z
tags:
    - issth
---


Chu Yuyan respirò profondamente quando fece i primi passi, camminando lungo i gradini che lei stessa aveva creato.


Tutti gli altri erano ancora nel bel mezzo del processo di creazione; l'anziano che prima era in seconda posizione, ora aveva creato più di 9000 gradini. Salvo qualsiasi imprevisto, sarebbe stato il secondo a superare la terza regione.


Tuttavia, fu proprio in quel momento che...


Riverberò un tuono spaventoso, che rombò dall'interno del mondo della Terra Celeste. In concomitanza con il rumore del tuono, sul calderone per elisir di Ye Feimu comparve una nuvola della Tribolazione di un diametro di quasi trecento metri. La nuvola della Tribolazione divenne torbida quando comparve a mezz'aria, dei tuoni riecheggiarono con dei boati. Sembrava voler distruggere l'elisir medicinale che era stato appena creato.


Il tuono esisteva solo all'interno del mondo della Terra Celeste. All'esterno, sulla Montagna della Comparsa Orientale dove si trovava il pubblico, il clima era soleggiato, con una leggera brezza. Tutti stavano osservando attentamente lo schermo di Ye Feimu e le nuvole della Tribolazione nella Terra Celeste.


Con un elogio intenso che pervase i suoi occhi, il Signore del Calderone Viola Ye Yuntian disse dolcemente: "Nuvole della Tribolazione. Sembra che l'elisir creato da Feimu abbia causato un Elisir della Tribolazione".


Proprio quando la nuvola della Tribolazione era sul punto di esplodere verso il basso, Demone degli Elisir sollevò la mano e la agitò verso lo schermo. Immediatamente, la nuvola della Tribolazione di Ye Feimu vibrò e cominciò a disperdersi. I fulmini al suo interno scomparvero del tutto.


Nello stesso momento, la fornace per elisir di Ye Feimu esplose con un forte rumore non appena ne emerse l'elisir medicinale. Era un elisir di nove colori, che conteneva tutti i nove colori dei fiori del Rampicante Perlaceo dei Nove Tesori. Nonostante questo, le loro proprietà medicinali vennero utilizzate per creare una decima proprietà medicinale!


Non appena comparve l'elisir, gli scalini davanti a Ye Feimu tuonarono. Comparvero gradino dopo gradino; dieci, cento, mille... fino ad arrivare a diecimila gradini!


Chu Yuyan avrebbe dovuto produrre un numero di gradini maggiore per rendere la sua scala completa.


In un batter d'occhio, dall'ultima posizione Ye Feimu era passato alla prima!


Scosse la manica e il calderone per elisir scomparve. Quando si diresse lungo la scalinata, divenne subito il centro di tutte le attenzioni.


"Un tale Prescelto del Dao dell'alchimia... diecimila scalini!"


"Chi altro potrebbe essere il Signore del Calderone Viola se non lui..."


"Sembra che sia davvero... Gran Maestro del Calderone degli Elisir!"


Accadde così che, proprio nello stesso momento, emerse il nono elisir minore di Meng Hao, che aggiunse un altro scalino al suo percorso. Ora ce ne erano nove. Se paragonati a diecimila, nove gradini di pietra erano evidentemente troppo insignificanti per essere presi in considerazione.


L'espressione sul volto di Meng Hao era distesa come sempre. Non aveva idea di cosa stesse accadendo all'esterno; non poteva sapere nulla riguardo al subbuglio provocato da Chu Yuyan e Ye Feimu. La sua espressione era più seria che mai quando prese i nove elisir minori e li mise all'interno della fornace per elisir. Respirò profondamente e, con gli occhi carichi di determinazione, cominciò a creare... un elisir che corrispondesse al suo Dao dell'alchimia! Un elisir che sarebbe stato conforme alle sue abilità, e sarebbe stato un ritorno alla semplicità della natura.


Quando gli elisir furono posti nel calderone, gli occhi di Meng Hao lentamente si chiusero. Le mani si protesero nell'aria quando iniziò il processo di creazione.


Le azioni di Meng Hao passarono piuttosto inosservate sullo schermo, grazie alla scioccante scena provocata da Ye Feimu. Le uniche persone che sembravano averlo notato erano Ciccio, Han Bei e An Zaihai.


Ye Feimu salì i gradini lentamente, sembrando in tutto e per tutto un Prescelto. Il suo schermo era l'unico centro di attenzione sulla cima della montagna; l'unica che avrebbe potuto lontanamente competere era Chu Yuyan.


Per quanto riguardava gli altri, erano rimasti molto indietro. Dopo che trascorse abbastanza tempo affinché un bastoncino di incenso potesse bruciare, l'anziano che si era trovato in seconda posizione creò finalmente un numero sufficiente di elisir; comparve il gradino numero 9.937. La fornace per elisir davanti a lui esplose, e il Rampicante Perlaceo dei Nove Tesori scomparve. Questo stava ad indicare che aveva raggiunto il suo culmine.


Quando iniziò a salire le scale fece un respiro profondo.


Alle sue spalle, il tempo continuava a scorrere. I candidati rimasti continuavano a persistere; essere in grado di partecipare a questa prova del fuoco era segno che questi non fossero degli alchimisti comuni. Forse erano un po' lenti, ma anche il meno abile del gruppo era in grado di creare più di 9.600 scalini prima che il suo calderone per elisir esplodesse e lui proseguisse lungo la scala.


Sfortunatamente, la mancanza di centinaia di scalini nella prova del fuoco della Montagna Est Viola era indice di fallimento. Diverse persone erano state costrette ad ammettere la sconfitta con il volto sbiancato, una volta raggiunta la fine dei gradini che avevano creato. Solo un uomo di mezza età casualmente ci riuscì.


Del gruppo di otto persone di qualche istante prima, ne erano rimaste solo cinque. Quattro ce l'avevano già fatta; solo Meng Hao stava ancora creando un elisir medicinale.


Ad esclusione di Ciccio, Han Bei e An Zaihai, nessun altro gli stava prestando attenzione. Tutti stavano guardando gli schermi di Ye Feimu e Chu Yuyan.


Fino a quando... circa metà bastoncino d'incenso più tardi, riecheggiò il debole rumore di un tuono. Questo catturò l'attenzione di qualcuno; quasi subito, si poterono udire altri tuoni, ora in modo più chiaro. Tutti d'un tratto cominciarono a guardarsi attorno, confusi, cercando di capire da quale schermo provenisse il suono.


Quando finalmente i loro occhi si posarono sullo schermo di Meng Hao, si sentì per la terza volta il fragore del tuono, che rimbombò tanto forte da scuotere i Cieli e sconvolgere la Terra, diffondendosi in tutto il mondo della Terra Celeste che era visibile sugli schermi. Sempre più persone distolsero i loro sguardi da Ye Feimu e Chu Yuyan per guardare Meng Hao


Subito, rimasero a bocca aperta.


Questo perché, sebbene Meng Hao avesse un'espressione concentrata senza precedenti, sopra il calderone per elisir davanti a lui c'era una nuvola nera in tumulto del diametro di trecento metri. Sembrava essere del tutto identica alla nuvola che era comparsa sopra Ye Feimu.


“Fang Mu….”


"Non ditemi che anche lui ha creato una qualche sorta di elisir sbalorditivo?"


Mentre lo stupore si diffondeva lungo tutta la cima della montagna, An Zaihai iniziò a respirare in modo affannoso e gli cominciarono a brillare con una luce incredibile. La sua insolita espressione attirò subito l'attenzione degli altri Signori del Calderone Viola.


Improvvisamente, rimbombò il fragore di un altro tuono impressionante, di gran lunga più intenso dei tre precedenti, almeno di dieci volte. Il calderone per elisir di Meng Hao tremò energicamente. In alto, la nuvola della Tribolazione si espanse velocemente, da trecento metri a tremila!


Questo fece sì che lo sconcerto pervadesse i cuori delle persone nel mondo esterno. Ma poi, risuonarono un quinto, un sesto e poi un settimo tuono che scuote i Cieli!


Il tuono fece tremare la Terra Celeste e gli schermi iniziarono a tremare, come se stessero subendo una sorta di interferenza. Le nuvole della Tribolazione crebbero ancora; a questo punto, avevano raggiunto un diametro di diverse decine di migliaia di metri. Questa scena fece girare la testa ai Coltivatori nel mondo esterno.


"Che cosa.... Che cosa sta succedendo?"


"Quale elisir medicinale ha creato per provocare tutto questo?! L'elisir di Ye Feimu non ha provocato delle nuvole della Tribolazione così impressionanti!!"


Erano tutti in uno stato di agitazione; era impossibile per loro non essere stupefatti. In precedenza, avevano creduto che quella provocata da Ye Feimu fosse stata una scena incredibile, ma ora erano rimasti senza parole. Questo... era davvero incredibile!


Il tuono riecheggiò in gran parte del mondo della Terra Celeste. Il suono di questo arrivò fino ai Cieli.Non stava tremolando solo lo schermo di Meng Hao, ma tutti gli schermi. Si deformarono e si contorsero in maniera così violenta che sembrava si sarebbero spaccati in due e poi distrutti.


Ma fu ancora più sbalorditivo che, in modo evidente per chiunque sulla cima della montagna all'esterno, il resto dei candidati si fossero bloccati. Le espressioni sui loro volti vacillarono e cominciarono ad essere pervase dall'incredulità.


Naturalmente, ciascuno di loro poté udire il tuono e vedere le nuvole della Tribolazione. Per questo, lo shock si diffuse nei cuori di tutti. L'elisir di Ye Feimu aveva provocato senza dubbio una visione straordinaria. Tuttavia, lui fu l'unico in grado di vederla. I candidati erano tutti all'interno della Terra Celeste e sulla stessa Montagna. Nonostante questo, stavano percorrendo dei sentieri diversi, quindi non aveva importanza ciò che facessero gli altri, non sarebbero riusciti a vedere o sentire nulla.


Ma in questo momento, si stava svolgendo una scena sconcertante. L'esplosione provocata dall'elisir medicinale di Meng Hao stava sfondando ogni tipo di barriera, facendo sì che tutti i candidati riuscissero a vedere le nuvole della Tribolazione.


"Com'è possibile che accada una cosa simile...?"


"Signore del Calderone Fang Mu, che cosa... che cosa sta facendo...?"


Ciccio fissò a bocca aperta, ansimando. D'un tratto, un bagliore entusiasta pervase i suoi occhi e il corpo iniziò a tremare. Dentro di sé stava urlando, agitato per la possibilità che Meng Hao diventasse famoso. Era possibile che al momento fosse più entusiasta dello stesso Meng Hao.


Gli occhi di Han Bei brillarono; l'espressione sul viso subito tornò normale, ma dentro di sé stava pensando che questo era proprio ciò che si aspettava da Fang Mu.


An Zaihai sedeva a gambe incrociate, con gli occhi che splendevano di una luce intensa. Tutti gli altri Signori del Calderone Viola stavano fissando ciò che stava accadendo con una concentrazione mai vista prima.


Fu in questo momento che si sollevò il nono tuono.


La sua comparsa fece tremare l'intero mondo della Terra Celeste. Sulla cima della Montagna Est Viola, Chu Yuyan, Ye Feimu e gli altri riuscirono a sentire la scossa.


Sopra di loro videro il cielo completamente coperto da un numero infinito di nuvole della Tribolazione. Erano enormi e senza fine, fitte, nere e stratificate. Quando l'esplosione si propagò, una quantità indefinita di fulmini cominciò a svilupparsi dalle nubi. Il potere che emanavano era sbalorditivo.


"Chi sta facendo tutto questo...?" mormorò tra sé Chu Yuyan, pallida in volto. Era come se fosse impazzita; non c'era modo di vedere da chi fosse scaturita una simile scena. La prima persona che le venne in mente fu Ye Feimu. Tuttavia, per qualche ragione sconosciuta, la sua immagine venne improvvisamente sostituita da una persona che la infastidiva in maniera incredibile.


Ye Feimu sbiancò in volto. Fissava in silenzio il cielo, con una serie di espressioni diverse che si susseguivano sul suo volto. Comparvero incredulità, confusione e una varietà di altre espressioni complesse. La sua mente d'un tratto fu assente.


Ciò che accadde in seguito fu ancora più sconvolgente. Quando si sentì il nono tuono, né Ye Feimu, né Chu Yuyan né gli altri sulla Montagna Est Viola ne furono scioccati... In maniera del tutto imprevedibile, questo nono tuono condizionò il mondo esterno! Comparvero d'un tratto delle nuvole nere e tumultuose nel cielo sopra la Montagna della Comparsa Orientale. Al loro interno, i fulmini danzavano spostandosi avanti e indietro, e si poté udire un forte boato.


Quando ciò accadde, An Zaihai balzò in piedi. Anche gli altri Signori del Calderone Viola seduti attorno a lui avevano delle espressioni di shock incise sul volto. Demone degli Elisir rimase seduto in silenzio per un istante, poi sollevò la mano destra e agitò il dito.


Lo stesso gesto che aveva utilizzato per disperdere le nuvole della Tribolazione di Ye Feimu sarebbe stato sufficiente per sbarazzarsi del tuono e della Tribolazione nel mondo esterno. Tuttavia, le nuvole della Tribolazione all'interno della Terra Celeste si trovavano ancora lì.


Nel vedere che le nuvole della Tribolazione stavano per giungere al punto di esplosione, Meng Hao cominciò a sudare. Nonostante questo, i suoi occhi furono pervasi dalla determinazione. Trascorso lo spazio di qualche respiro, emise un ringhio e protese entrambe le mani in direzione della fornace per elisir.


Quando fece questo gesto, nell'aria si diffuse un boato. Riverberarono dei crepitii quando sulla superficie del calderone emersero delle crepe. Un istante più tardi, questa esplose e ne venne fuori un elisir medicinale incolore. All'improvviso, le nuvole della Tribolazione iniziarono a ritirarsi. Partì un'imponente saetta, delle dimensioni di una persona.


Gli occhi di Demone degli Elisir brillarono, e lui disse: "Dispersione!"


Era solo una parola. Tuttavia, fece tremare improvvisamente l'intero mondo della Terra Celeste come se fosse stata proclamata una nuova legge indefinita al suo interno. Questa regola sembrava aver effetto su qualsiasi cosa al suo interno; fece incurvare il cielo, mutò la saetta, ricoprì le nuvole della Tribolazione facendo si che d'un tratto.. scomparvero. Era come se il cielo fosse stato sostituito all'istante.


Meng Hao allungò la mano e afferrò l'elisir medicinale semi trasparente.


Tutto taceva immobile nel mondo esterno. Tutti gli occhi erano incollati sullo schermo di Meng Hao e sulla sua mano destra. I maestri alchimisti, i Signori del Calderone, i Signori del Calderone Viola e tutti i discepoli delle Sette ospiti, addirittura i Vice-Patriarchi allo stadio avanzato dell'Anima Nascente, tutti stavano fissando lo stesso punto.


Quello che volevano sapere era: considerando che questo elisir medicinale aveva provocato una reazione così impressionante, qualcosa che aveva addirittura raggiunto il mondo esterno...


Quanti gradini di pietra avrebbe creato?!
                                


                                



