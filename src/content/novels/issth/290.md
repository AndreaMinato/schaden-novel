---
title: Capitolo 290 – Questa Vita
pubDate: 2025-03-17T11:17:34.887Z
tags:
    - issth
---


Due anni più tardi, Meng Hao aveva trentacinque anni; ne erano passati nove da quando aveva lasciato casa. Eppure, in tutto quel tempo aveva vissuto in soli due posti, il fiume e la foresta.


Quell'anno incappò in una banda di banditi, che nonostante fossero noti per essere degli assassini, non lo uccisero, forse per via della sua tunica da studioso o per la sacca che portava sulle spalle. Aveva sicuramente sottovalutato la sua fortuna; il loro capo era una donna seducente e bellissima, che gli fece un'unica domanda.


“Sei in grado di tenere dei registri contabili?”


Meng Hao scosse la testa, ma lo portarono via comunque. Lo condussero al loro forte montano, un villaggio con palizzata dove vivevano più di un migliaio di persone. La maggior parte erano i famigliari dei banditi, incluso un certo numero di bambini.


Venne disposto che Meng Hao divenisse un insegnante, il cui compito principale era insegnare ai bambini a leggere. Non doveva fare niente di complicato, giusto far imparare a leggere le banconote e comprendere messaggi di base, cose che qualsiasi buon bandito doveva essere in grado di fare.


Questo era un requisito imposto a tutti dalla loro bellissima Capobanda.


Il tempo sgocciolò via e Meng Hao si adattò, sentendosi velocemente a casa. Insegnava a leggere e osservava il cielo. Era quasi come la vita nella Provincia della Comparsa Orientale. Qualche volta pensava al suo Maestro, o a suo padre e a come, da molto tempo, non andasse a pulire la sua tomba.


Al forte qualcuno moriva ogni mese e durante un periodo di tre anni, il campo si era spostato due volte. Il quarto anno arrivò l'esercito e il forte dovette affrontare un numero soverchiante di nemici. In un momento critico, Meng Hao propose senza esitazione di usare il veleno.


In quel momento il vento soffiava da nord e l'esercito era situato a sud.


Non era sicuro sul perché avesse pensato all'uso del veleno, ma era come se, negli ultimi anni, gli sembrasse di avere un'abbondanza di informazioni nella testa. Ovviamente... il veleno venne preparato da Meng Hao.


Mentre la polvere velenosa fluttuava a sud con il vento, Meng Hao chiuse gli occhi. Molto tempo dopo udì le grida di gioia. Era stato un massacro e il villaggio aveva vinto.


Meng Hao aveva trentanove anni. E quella notte, durante la terza guardia, qualcosa di caldo come il fuoco si infilò sotto le coperte con lui. Era la Capobanda dei banditi; durante il giorno era molto moderata, ma in quel momento era come un bellissimo spirito.


In una notte la vita di Meng Hao cambiò. Non era più un insegnante, ma invece, un cosiddetto consigliere militare. Non aveva mai avuto una tale esperienza prima, era nuova e eccitante. Presto avrebbe avuto quarant'anni, aveva ormai passato la primavera quando il sangue ribollì. Eppure tutto ciò era... avvincente.


Uccidere e saccheggiare. Per tre anni il sangue non macchiò fisicamente le sue mani. Ma con il suo aiuto, il numero delle vite prese dai banditi era decuplicato.


Poi, quell'inverno, Meng Hao finalmente ne ebbe abbastanza. Non aveva scelto questa vita e voleva partire. Ma a questo punto il forte era cresciuto molto e quando accennò all'argomento, la bellissima Capobanda rifiutò di lasciarlo andare.


Ma Meng Hao... non si rassegnò e lasciò comunque il forte montano. Perciò lo inseguirono cercando di ucciderlo.


Gli dettero la caccia per un anno prima di arrendersi. Alla fine Meng Hao non era stato ucciso. Esausto si voltò, e lì, a circa cento passi dietro di lui, c'era la Capobanda. Sedeva in sella a un cavallo e lo fissava con un grande arco nero in mano. Era più anziana, ma ancora bellissima e nei suoi occhi vi era un'espressione straziata.


Il vento soffiava tra i due. Meng Hao aveva in spalle la stessa sacca che aveva con se quando aveva lasciato la città natale, si voltò e camminò via lontano.


Non venne colpito da alcuna freccia.


Quell'anno, Meng Hao compiva quarantatre anni di età.


Infine giunse in vista di un tempio Daoista, collocato in cima a una montagna.


Era autunno e le foglie frusciavano mentre cadeva piano sulle pietre di calcare verde del tempio. Il cielo era nuvoloso e occasionalmente si poteva udire il debole rumore dei tuoni. Un temporale stava arrivando.


Meng Hao prese a risiedere nel tempio; guardò i Doaisti praticare le loro attività religiose, osservandoli vivere la loro quotidianità e gioendo di un tipo di pace che non aveva mai sperimentato prima.


Provava la ferma sensazione di avere le mani macchiate di sangue che non sarebbe mai stato lavato via. E forse in questo posto poteva scoprire un modo di ripulirle.


Trascorsero due anni e Meng Hao ne aveva ora quarantacinque. Si lasciò scappare un debole sospiro.


“Alla fine non c'è nessun modo per pulirle. In questo caso dovrò semplicemente conviverci.” Scuotendo la testa disse addio al tempio Daoista e si incamminò ancora una volta per il mondo.


Infine giunse alla capitale e dopo averci vissuto per un anno, una guerra sanguinosa scoppiò con la nazione vicina. Nonostante la sua età, entrò costretto nell'esercito e divenne così un soldato. In questo momento la guerra tra le due nazioni era appena scoppiata.


Dopo due anni, Meng Hao usò un veleno di sua fabbricazione per vincere una battaglia che scosse entrambi i paesi. Questo innescò la sua ascesa, non era più un soldato semplice, ma uno Specialista di Veleni.


Cinque anni di guerra ed era divenuto un Generale, guidava un'offensiva speciale, comandando una forza di centomila soldati, insieme a un'unità speciale di cento Specialisti di Veleni personalmente addestrati.


Otto anni e il nemico fu costretto a ritirarsi dal campo e passare alla difensiva. Meng Hao aveva ormai superato i cinquanta e il suo nome era conosciuto in tutta la nazione. Guidò i suoi uomini alla volta della nazione nemica in una campagna per distruggerli definitivamente.


Passati dieci anni di guerra, Meng Hao era cinquantacinquenne ed erano passati trentanni da quando aveva lasciato la sua casa. Il nemico era distrutto, così lui fece ritorno in patria, dove venne accolto con una grande cerimonia.


Era ora una leggenda e perciò, gli venne conferito il titolo di Consigliere Reale.


Era tutto come in un sogno e Meng Hao non ci era abituato. Forse era colpa sua o forse per via del potere crescente della nazione, ma dopo essere divenuto un Consigliere Reale, il paese si tramutò in un aggressore. E una nuova serie di guerre cominciò.


Anno dopo anno il tempo passò e alla fine, Meng Hao era giunto ai sessanta. Ancora una volta nauseato da tutto, lasciò l'esercito e fece ritorno alle zone devastate bruciate dalle fiamme della guerra, dove la pestilenza infuriava. Qui fu in grado di salvare la vita di alcune persone, dopodiché non fu più un Consigliere Reale, ma un dottore, il Dottore Alchimista.


Continuò a viaggiare, inseguendo il sogno che aveva da giovane, scalando montagne e viaggiando fino a terre lontane.


Avrebbe salvato la vita a tante persone quante ne aveva uccise in passato.


I suoi viaggi durarono venti anni.


In tutto questo tempo, attraversò innumerevoli nazioni e scalò la vetta di chissà quante montagne. Salvò molte vite e presto, le voci sulle “mani miracolose del Dottore Alchimista” dilagarono dappertutto.


L'anno che ne compì ottanta guardò pensieroso il cielo. Il suo viso segnato dalle intemperie era coperto dai segni della vita piena di ricordi ed esperienze.


“Ho percorso molte strade nella mia vita” pensò tra sé, “ma la mia scelta... qual è...? non ho scelto il riflesso sull'acqua del fiume. Neppure la pacifica vita di un eremita nella foresta. Assolutamente non ho voluto vivere la romantica vita di una coppia di banditi e neppure ho scelto di diventare un prete Daoista... da lungo tempo ho abbandonato quella da Specialista di Veleni o di Consigliere Reale, durante la guerra... ho pensato che la mia decisione finale sarebbe stata diventare un Dottore Alchimista. Ma ora che mi guardo indietro... neppure quello è il mio sentiero. Che cosa sto inseguendo in questa vita?” Guardò su nel cielo, ma non riuscì a pensare a una risposta alla domanda. L'unica cosa che trovò fu ancora più frustrazione e una profonda stanchezza.


Gli mancava la sua casa. In quella notte d'autunno si sedette sotto le stelle e fissò il cielo. Vicino al piede c'era una foglia caduta, non la notò mentre il vento sussurrava attraverso la foresta, sollevandola e riportandola all'albero da cui era caduta. In quel momento lui era un po' come quella foglia, era stato lontano per quasi un ciclo completo di sessantanni. Ora aveva bisogno di fare ritorno.


Iniziò a camminare. Dopo che se ne era andato gli erano serviti cinquantaquattro anni per giungere a questo punto. Per il viaggio di ritorno ne impiegò solo sei.


La Provincia della Comparsa Orientale era ancora lì, più ricca che mai. Quando entrò nella città i capelli di Meng Hao erano ormai bianchi ed era in grado a malapena di scovare le tracce del passato.


Il bordello non c'era più. Il muro abbattuto da tempo era stato sostituito da un grande palazzo.


La casa dove era cresciuto era svanita col passare del tempo, al suo posto una locanda. Rimase a fissarla dall'altra parte della strada, il suo viso coperto non solo dai segni degli anni ma anche da un'espressione complicata. Alla fine si voltò e se ne andò.


Quando fece ritorno alla casa del suo Maestro, la persona che gli aprì era uno sconosciuto e dopo aver fatto alcune domande, voltò la testa e fissò la Montagna Est in lontananza.


Suo padre vi era stato sepolto più di cinquant'anni prima. Il suo Maestro da più di venti.


Sospirò, risalì la montagna silenzioso tenendo sotto braccio un fiasco di alcool. Per prima visitò la tomba di suo padre che era coperta di erbacce. “Lo so che questa è un'illusione” disse piano, “e che tu non sei il mio vero padre. Tuttavia... mi hai fatto sentire l'amore paterno che mi mancava con solo quel semplice abbraccio, cosicché io potessi dormire...” Circa trent'anni prima, nel tempio Daoista, aveva capito ogni cosa. Questo mondo non era nient'altro che un'illusione, una prova per diventare un apprendista.


Il vero Meng Hao era ancora nel mondo della Terra Celestiale della Setta del Fato Viola, in cima alla Montagna Viola dell'Est.


Chiuse gli occhi per lungo tempo, prima di partire dal sepolcro di suo padre. In fine arrivò a quello del suo Maestro. Lo guardò per un po' prima di parlare.


“Diventare un apprendista implica tre prostrazioni” mormorò. “La prima durante il tempo dell'innocenza. La seconda è il tempo di viaggiare. La terza quando si contempla il tramonto... Mi hai dato una vita intera per decidere se divenire o no un tuo apprendista. Tutto questo reame di illusioni è stato creato non da te, ma da me. Tu hai fornito solo un punto di partenza. Ognuno nella prova del fuoco crea il proprio mondo.


In questo mondo ho liberato il mio cuore. Io... io ho sperimentato ogni cosa e, alla fine, sono tornato qui. Ma ancora non ho trovato ciò che desidero perseguire...


Il Dao dell'Alchimia? Ovviamente no.” Alzò il fiasco e prese un lungo sorso.


“La vita eterna?” disse tranquillamente. “Non sono qualificato.” Presto il Sole iniziò a calare a ovest, e il fiasco era ormai vuoto. Non iniziò la terza prostrazione. Invece si voltò e ritornò alla città.


Sapeva che una volta eseguita la terza prostrazione avrebbe lasciato questo mondo di illusioni. Ma ancora non aveva trovato la sua risposta. Perciò non se ne sarebbe andato. Sarebbe rimasto.


Da quel momento in poi, un uomo davvero molto vecchio prese a risiedere nella Provincia della Comparsa Occidentale.


Fuori dal mondo illusorio, dentro alla Terra Celestiale del Fato Viola, in cima alla Montagna Viola dell'Est, le lacrime cadevano dagli occhi di Chu Yuyan. Li aprì ed erano colmi di dolore, come se essere immersa nel suo mondo le avesse fatto dimenticare la realtà.


Passò molto tempo e poi un tremito la percorse, batté le palpebre, gli occhi pieni di confusione, all'inizio, ma si schiarirono velocemente. La sua era un'espressione di malinconia. Infine, guardò in su e vide che c'erano altri due lì con lei sulla sommità della montagna.


Uno era Fang Mu. L'altro Ye Feimu. Entrambi avevano gli occhi chiusi, uno col viso pensieroso, l'altro pieno di confusione. Il primo era Meng Hao, il secondo Ye Feimu.


Per quanto la riguardasse, si trovava ancora a dieci passi dalla cima esatta della montagna. Più lontano dietro di lei vi erano gli altri due candidati alla prova.


Fu in questo momento che Ye Feimu tremò all'improvviso e iniziò a svegliarsi.
                                


                                



