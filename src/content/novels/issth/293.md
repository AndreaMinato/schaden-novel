---
title: Capitolo 293 - L’Erede Apprendista
pubDate: 2025-03-17T11:17:34.888Z
tags:
    - issth
---


Ye Feimu sorrise tristemente mentre guardava Meng Hao. Il senso di perdita nel suo cuore aveva raggiunto il massimo livello. Per realizzare il desiderio di diventare un Signore del Calderone Viola, aveva trascurato la sua coltivazione, dedicandosi testardamente al Dao dell’alchimia.


Aveva sempre creduto che perseverando, le sue abilità nel Dao dell’alchimia gli avrebbero assicurato un posto come Signore del Calderone Viola. Ye Yuntian gli aveva dato questa certezza e anche alcuni degli altri Signori del Calderone Viola avevano approvato.


“Perché… perché doveva presentarsi…? Perché nella Divisione Est degli Elisir della Setta del Fato Viola devono esserci sia Ye Feimu che Fang Mu…?” Con una risata amara, indietreggiò e tossì sangue.


Non è che non fosse convinto. Nel momento in cui aveva scoperto che Fang Mu era Gran Maestro Calderone degli Elisir, sapeva che fosse corretto. Non poteva avercela con gli altri perché erano dalla parte di Fang Mu. Poteva solo ridere, e piuttosto amaramente.


Si disse orgogliosamente che, se non fosse stato per la sua forza e per il fatto che era Gran Maestro Calderone degli Elisir, lui, Ye Feimu, che era il più potente dei Signori del Calderone della Divisione Est degli Elisir, non avrebbe avuto rivali. Avrebbe avuto successo e si sarebbe aggiudicato il primo posto nella prova per la promozione a Signore del Calderone Viola.


Ora, però, era stato sconfitto. Poteva immaginare il disprezzo con cui le persone l’avrebbero guardato nella Setta. Non sarebbe stato disprezzato per la sua alchimia del Dao, ma per le tacite affermazioni di essere Gran Maestro Calderone degli Elisir.


Quindi poteva solo ridere amaramente, del tutto avvilito.


Il sangue gli colava dagli angoli della bocca. “Il mio Dao dell’alchimia non può essere sconfitto… Posso accettare una sconfitta, forse anche due, ma ripetuti fallimenti… distruggeranno il mio Dao dell’alchimia. No. Non è stato sconfitto il mio Dao dell’alchimia, ma io!” Si pulì il sangue dalla bocca e i suoi occhi brillarono di nuovo di determinazione. “Il mio Dao dell’Alchimia non potrà mai essere sconfitto. Non ha precedenti, è unico, sia nel Cielo che sulla Terra! È il mio grande Dao dell’alchimia!” Rantolava mentre sollevava lo sguardo su Meng Hao.


Chu Yuyan non disse nulla. Gradualmente soffocò il tremore nella mente mentre fissava Meng Hao. Nel cuore provava un’amarezza senza precedenti. Era stata sconfitta da tempo. In quel momento si rese conto che, fin dal momento in cui aveva messo piede nel mondo della Terra Celestiale… aveva perso.


Se Fang Mu e Ye Feimu non fossero stati là, sicuramente sarebbe diventata una Signora del Calderone Viola. Voleva ancora mettersi alla prova, ma al momento non aveva nessuna possibilità.


Nella prova del Signore del Calderone Viola solo un alchimista sarebbe diventato Signore del Calderone Viola.


Perdere quest’opportunità avrebbe significato vivere per sempre con il rimpianto, a prescindere dagli obiettivi che si sarebbero raggiunti. Non ci sarebbe stata una seconda possibilità.


“Proprio come il mio Dao dell’alchimia, che sembra essere alla ricerca di quella scintilla vitale. Oggi, la scintilla è completamente scomparsa e non c’è modo di ritrovarla. Così come il mio Dao dell’alchimia…”
Persa nella sua amarezza, il sangue colò dagli angoli della bocca. Il dolore che sentiva dentro di sé era a causa del Dao dell’alchimia.


Tutto taceva. Ye Yuntian agonizzava, incapace di parlare. Sentiva stilettate di dolore nel suo cuore e poteva solo pensare che il cammino di Ye Feimu era finito. Il suo futuro non era nulla di più che una tomba.


I Coltivatori circostanti osservavano la scena con diversi pensieri in mente. Tutti avevano la loro opinione sul sentiero del Dao dell’alchimia e questo era perché ognuno aveva diversi concetti di cosa significasse essere ostinati. Ognuno aveva il suo pensiero.


Non era facile confrontare queste cose. Dopotutto ciò che veniva sconfitto non era l’individuo, ma il Dao dell’alchimia. Poiché resistere era impossibile, il collasso era inevitabile.


Il silenzio calò sulla zona e si poté udire un leggero sospiro, che sembrava provenire da molto lontano. Il Demone Gran Maestro degli Elisir lentamente si alzò in piedi e osservò gli alchimisti. Tutti quelli di cui incrociava lo sguardo lo abbassavano lentamente, il volto carico di rispetto.


Alla fine, il suo sguardo si posò su Ye Feimu.


“Il Dao dell’alchimia è invincibile” disse. “E ancora più invincibile è la determinazione di coltivare il Dao dell’alchimia. Se c’è quella determinazione, anche dopo diecimila sconfitte, il tuo Dao dell’alchimia sarà sempre lì. Hai fatto bene. Sin da quando ti sei unito alla Setta hai perseguito il tuo cammino con coerenza.


Il tuo cammino è tortuoso, pieno di spine e cardi, lento da attraversare. Solo con interminabile determinazione avrai il coraggio di affrontare la sconfitta e proseguire per raggiungere il tuo obbiettivo.
Continua il tuo cammino, e sarà invincibile. Non temere la sconfitta. Temi la resa!”


Ye Feimu tremava mentre fissava il Demone degli Elisir con sguardo vacuo. In silenzio, congiunse le mani e s’inchinò profondamente. “Grazie mille per le vostre parole, Patriarca”.


“Sei degno di essere un Signore del Calderone Viola” disse il Demone degli Elisir. “da questo giorno in avanti, sarai un mio novizio”.


Ye Feimu tremò, il volto euforico. Era il suo sogno, che finalmente diventava realtà. Il sentiero era stato tortuoso, ma diventare Signore del Calderone Viola era stato il suo obiettivo di vita per molti anni.


Gli alchimisti della Divisione Est degli Elisir circostanti erano sbigottiti. Nessuno di loro sapeva cosa dire, quando lo sguardo del Demone degli Elisir si posò su Chu Yuyan.


“Hai cercato il Dao dell’alchimia che abbraccia la vita, una vita come quella che viviamo noi. Vuoi trovare quella scintilla di vita che non esiste. È estremamente difficile raggiungere il picco di questo Dao dell’alchimia. Non è un sentiero tortuoso, ma è difficile.


Infatti, a volte, non c’è alcuna scintilla di vita. Quando è così, cosa farai? Il sentiero del tuo Dao dell’alchimia non risiede nella preparazione degli elisir, ma nel raffinamento del cuore. Sei sempre stata una mia apprendista. Ma, a differenza degli altri, sei una mia Apprendista Personale. Anche… anche tu sei degna di diventare un Signore del Calderone Viola”. Non appena risuonarono queste parole, le lacrime solcarono il volto di Chu Yuyan. Subito s’inchinò profondamente davanti al Demone degli Elisir.


Tutti gli alchimisti della Divisione Est degli Elisir erano senza parole. Solo i Signori del Calderone Viola sembravano voler dire qualcosa, ma si trattennero.


Lin Hailong esitò per un momento. Era il più anziano dei Signori del Calderone Viola. Facendosi forza, aprì la bocca: “Maestro, secondo la tradizione, alla fine della prova per stabilire un nuovo Signore del Calderone Viola, solo una persona può essere selezionata…”


“Sin da quando Montagna Eterna se n’è andato non hai fatto alcun progresso nel Dao dell’alchimia. Da allora non ti sei proprio mosso. Sai perché?” il Demone degli Elisir guardò Lin Hailong con calma. “Non te l’ho detto in tutti questi anni, perché volevo che lo capissi da solo. Ma ancora non lo capisci. La tradizione… è davvero così importante?”


Leggermente in imbarazzo, Lin Hailong si sforzò di sorridere e disse: “Ma quest’usanza… è stata stabilita da voi, Maestro”.


“Dato che l’ho stabilita io, allora ovviamente posso cambiarla. Così sia!” agitò la manica, senza più prestare attenzione a Lin Hailong, per poi voltarsi a guardare Meng Hao.


Lin Hailong si lasciò sfuggire un sospiro di sollievo dentro di sé e subito fece un passo indietro. In realtà aveva parlato solo perché c’erano degli esterni che partecipavano alla cerimonia. Essendo il più anziano dei Signori del Calderone Viola, doveva dire qualcosa, anche in modo indiretto.


Il Demone degli Elisir guardò Meng Hao. “Usare il corpo come fornace degli elisir e il cuore come formula. Raffinare il sole e la luna, raffinare l’antichità delle stelle. Un tale Dao dell’alchimia…”. Si bloccò per un attimo. “Il Maestro non vede l’ora di scoprire dove ti condurrà il tuo sentiero”. Un sorriso gli spuntò sul volto.


Mentre parlava, i presenti capirono che c’era qualcosa di diverso nelle sue parole. Il motivo era che il Demone degli Elisir stava chiamando se stesso Maestro!


“I Signori del Calderone Viola diventano miei novizi e quindi devono prostrarsi solo una volta. Dato che sei Calderone degli Elisir puoi diventare un mio Apprendista personale prostrandoti due volte.


Però… ho già accettato una considerevole tassa da apprendista da parte tua, quindi d’ora in poi avrò un secondo Erede Apprendista. Ora, prostrati tre volte!” sorrise in direzione di Meng Hao, la gentilezza nei suoi occhi che si sovrapponeva agli occhi del Maestro del mondo illusorio di Meng Hao.


Meng Hao aveva una strana espressione sul volto. L’espressione “tassa da apprendista” gli fece venire in mente le sue 200.000.000 Pietre dello Spirito…


Però, prima che potesse dire qualcosa, il Demone degli Elisir sollevò la mano destra e agitò la manica.
Subito l’aria s’increspò, circondando Meng Hao e scomparve nel suo corpo.


“Hailong," disse il Demone degli Elisir "per favore aiuta il tuo Maestro a ricevere tutti gli amici delle altre Sette. Annunciate a tutto il Dominio Meridionale che ho preso Fang Mu come mio Erede Apprendista!”


Non appena risuonarono le sue parole, tutti si alzarono e congiunsero le mani in direzione del Cielo. Lin Hailong tremò involontariamente quando le udì e guardò Meng Hao. Gli altri Signori del Calderone Viola fecero lo stesso. Tutti sapevano cosa fosse un Erede Apprendista.


Lo sguardo di Han Bei era carico d’invidia. Sapeva che da quel giorno in avanti, Fang Mu sarebbe stato diverso da chiunque altro nel Dominio Meridionale.


Ciccio sospirò involontariamente, ricordandosi che il suo fratello anziano era il migliore di tutti. Questa volta era riuscito a diventare Erede Apprendista del Demone degli Elisir.


Quando si parlava di apprendisti c’erano tre livelli: novizi, Apprendisti Personali ed Eredi Apprendisti.


I Novizi si limitavano a ricevere consigli, anche se era loro concesso fare domande. Gli Apprendisti Personali stavano al fianco del Maestro. Ricevevano istruzioni verbali ed esempi e venivano loro tramandate abilità personali, incluse alcune tecniche segrete.


Gli Eredi Apprendisti erano i più importanti di tutti. Ricevevano la conoscenza di una vita, erano la speranza per il futuro, a loro veniva tramandato tutto. Non si celava loro nulla. Un tale apprendista era anche più importante di un figlio!


***


Nell’angolo più remoto della Setta del Fato Viola, nella Divisione est degli elisir, c’era una tozza montagna.
Le montagne che la circondavano erano molto più alte, ma quel monte sembrava essere intriso di una profonda dignità, come se fosse il più antico di tutte le montagne.


Il monte era il vero pinnacolo della Divisione Est degli Elisir!


Sulla cima della montagna c’era un edificio, verso il quale si diressero il Demone degli Elisir e Meng Hao.
Nel momento in cui lo vide, Meng Hao rimase a bocca aperta, perché era identico alla casa del Maestro del mondo illusorio.


Il Demone degli Elisir spinse la porta ed entrò, voltandosi a guardare Meng Hao. Mentre camminavano, spiegò: “Hai conosciuto l’inchino dell’Innocenza. Poi l’Inchino del Viaggio. Infine hai scelto l’inchino della Contemplazione del Tramonto. Con questi tre inchini, mi prendi come tuo Maestro”.


Meng Hao lo seguì, fissando la schiena del vecchio mentre camminavano. All'improvviso capì che quell'uomo non gli sembrava un estraneo. La vita che avevano vissuto nel mondo illusorio si sovrapponeva alla realtà. Tutto a un tratto Meng Hao congiunse le mani e s’inchinò profondamente verso il Demone degli Elisir.


“L’apprendista ringrazia il Maestro” disse.


“Nella Terra Celestiale, il Maestro ti ha detto che avresti dovuto prostrarti solo due volte. Il primo inchino era diviso in tre. Il Maestro ha seminato il Karma e poiché non l’hai rotto, non lo farò nemmeno io! Per quanto riguarda il secondo inchino, non te l’ho spiegato.


Ora è tempo che tu capisca. Il secondo inchino ci sarà se verrà il giorno in cui tornerò polvere. A quel punto dovrai prostrarti per spezzare il nostro Karma, quindi i nostri destini non saranno più connessi. Ti darò una vita di agiatezze in quanto tuo Maestro. Tutto ciò che mi devi dare è la capacità di sorridere prima che io muoia. Saprò che la mia eredità verrà tramandata.


Se nella tua vita farai la stessa scelta del mio primo Erede Apprendista, Liu Rufeng, e mi lascerai, non ci sarà bisogno del secondo inchino.


I tuoi piedi ti appartengono e il cammino è sotto ai tuoi piedi. In futuro, la scelta sarà tua”. Il Demone degli Elisir si voltò per guardare Meng Hao.


“Però" continuò lentamente "se ti dicessi che non sono in grado di eliminare il veleno del Giglio della Resurrezione, vorresti ancora prendermi come tuo Maestro?”
                        



