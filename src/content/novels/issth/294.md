---
title: Capitolo 294 - Un’Eredità Completa
pubDate: 2025-03-17T11:17:34.888Z
tags:
    - issth
---


Meng Hao fissò il suo Maestro in silenzio per un attimo. Poi disse con calma: “All'inizio ero qui per liberarmi del veleno. Dopo essermi unito alla Setta, sono rimasto per il Dao dell’alchimia!”


Il Demone degli Elisir guardò Meng Hao per un lungo istante. Alla fine, un’espressione contenta gli apparve sul volto e sorrise.


Lentamente disse: “Dal primo giorno in cui sei arrivato alla Setta, il Maestro ha percepito l’aura del Giglio della Resurrezione. Dopo, quando ti ho visto, ho capito la situazione. Ci sono tre modi per eliminare il veleno. Il primo è permettere che il veleno si fonda con te, ma dopo non sarai più te stesso. Il secondo implica che tu riesca a divorarlo, in modo che non esista più!


Il terzo… è usare il tuo Dao dell’alchimia per liberartene. Il Karma esiste tra il Cielo e la Terra. Il Giglio della resurrezione nel tuo corpo è la causa del Karma. Nessuno può eliminarlo, a parte te. Il motivo è perché nessun altro è te. Il fatto che nessun altro possa eliminare il veleno a parte te è il risultato del Karma.


Di questi sentieri il primo è passivo, il secondo è attivo e il terzo è ancora più attivo, quello in cui usi il tuo Dao dell’alchimia. Credo tu capisca il significato delle mie parole”.


Meng Hao rimase in silenzio. Il veleno era dentro di lui sin da quando si trovava nello Stato di Zhao, tormentandolo fino a quel momento. Non era stato capace di eliminarlo. Quando si era unito alla Setta del Fato Viola non sapeva nulla del Dao dell’alchimia. Però, grazie alla sua costante coltivazione, aveva raggiunto l’illuminazione sul veleno, è aveva recuperato un po’ di speranza. Nonostante ciò, all'udire le parole del Maestro, sospirò dentro di sé.


“Questo veleno non è nulla," disse il Demone degli Elisir "con le tue abilità nel Dao dell’alchimia sarai capace di eliminarlo prima o poi. Il Maestro vede che il Giglio della resurrezione è stato in qualche modo soppresso. Strano. Ora è come se fosse dormiente. Però il potere di sopprimerlo sembra si stia indebolendo gradualmente…”


Gli occhi di Meng Hao brillarono. Lentamente disse: “Maestro, se devo arrangiarmi, posso chiedervi se, nella vostra vita, avete mai incontrato qualcuno che sia riuscito a farlo in passato?”


“Una persona” rispose il Demone degli Elisir. “viveva vicino al Mare della Via Lattea e si chiamava Reverendo Lampada d’Argento. La sua base di Coltivazione era incomprensibile. Venne da me settecento anni fa, in cerca di un modo per eliminare il veleno. Gli ho detto le stesse cose che ho detto a te. Trecento anni dopo è tornato per ripagare la mia gentilezza. Era riuscito a eliminare il veleno.”


Meng Hao rimase pensieroso per un attimo, poi fece un leggero sorriso. “Se lui è riuscito a eliminare il veleno, allora anche io riuscirò a usare il mio Dao dell’alchimia per fare lo stesso”.


Con voce bassa ed espressione severa, il Demone degli Elisir proseguì: “Se il Maestro ti aiutasse con energia a eliminare il veleno, danneggerebbe il ciclo del Karma. E questo non ti aiuterebbe. Però, sotto la mia tutela, il tuo Dao dell’alchimia raggiungerà il punto in cui potrai eliminarlo da solo! Il veleno del Giglio da resurrezione ti ha dato il potere di un talento naturale. Se in futuro eliminerai il veleno, riuscirai ad assimilarne l’intero potere. In quel caso diventerai uno dei più potenti veleni al di sotto del cielo, un vero e proprio tesoro!


Un tale tesoro ti renderà capace di aprire il sentiero verso i Cieli. Avere questo veleno dentro di te ti potrà sembrare un disastro, ma dall'altro lato può rivelarsi un incredibile colpo di fortuna!” cambiò improvvisamente discorso. “Dopo tre inchini, diventerai il mio Erede Apprendista, quindi il Maestro ha tre doni per te”. Sollevò la mano e agitò l’ampia manica. Subito, intorno a loro tutto iniziò a vorticare in un tumulto di colori.


“Il primo dono è una serie di Elisir Stranieri. Il nome viene dall'espressione ‘una notte di storie straniere’.
Un elisir come questo non è mai apparso nel Dominio Meridionale. L’ho creato durante un’illuminazione alchemica tre anni fa.


Sono tre elisir in tutto. Se usi un elisir il giglio della Resurrezione si assopirà per cento anni, la tua longevità aumenterà di cento anni e potrai fare dei progressi nella tua base di Coltivazione. Se dovessi incontrare una qualche difficoltà, questo ti aiuterà a superarle. Questi elisir ti aiuteranno, apprendista mio, a raggiungere la fase dell'Anima Nascente senza alcun problema!


In tutto, ti ho dato trecento anni in più per eliminare il veleno. Se ancora non avrai avuto successo dopo trecento anni, allora ti preparerò altri elisir, fino al giorno in cui eliminerai il veleno.”


Queste parole entrarono nell'orecchio di Meng Hao e sprofondarono fino al cuore. Fissò il Maestro e poté vedere la sincerità delle sue parole, così come la sua gentilezza e il suo affetto.


Tre anni prima, il Gran Maestro Demone degli Elisir aveva preparato degli elisir durante l’illuminazione alchemica, solo per lui. Meng Hao congiunse le mani e s’inchinò profondamente.


“Grazie mille, Maestro!”


“Il secondo dono è una tecnica della Divisione Est degli Elisir. Si chiama Incantesimo di Evocazione dello Spirito. Può essere usato per raffinare un elisir fino a sei volte, ma, con un sufficiente talento latente e una base di Coltivazione, questo limite può essere superato! Come ti ho già detto, questa è una tecnica della Divisione Est degli Elisir. Finora l’ho trasmessa solo a due persone. Una sei tu e l’altra è il tuo Fratello Anziano Liu Rufeng”. Detto ciò, si avvicinò e premette il dito sulla fronte di Meng Hao.


Subito il corpo di Meng Hao tremò e un brivido glaciale gli scese lungo la schiena. Nella sua mente apparve un lungo testo. Dopo averlo esaminato, Meng Hao ottenne la completa illuminazione.


“Questa tecnica può essere trasmessa solo a un Erede Apprendista. non c’è nessun processo complicato per capire come utilizzarla. Non appena avrai compreso i fondamentali, potrai usarla. Dopo, dovrai trasmetterla a qualcuno, in modo che possa passare di generazione in generazione”. Uno sguardo profondo comparve negli occhi del Demone degli Elisir.


“L’ultimo dei miei doni è un prezioso oggetto della Divisione Est degli Elisir. L’ Inestinguibile Fiamma Orientale degli Elisir!” agitò di nuovo la manica e il lato della montagna si aprì. Si udì un boato mentre si apriva un enorme crepa.


Al suo interno s’intravedevano dei gradini che parevano scendere fino alle profondità della terra. Il Demone degli elisir e Meng Hao, il maestro e l’apprendista, iniziarono a scendere. Camminarono per moltissimo tempo.


Alla fine si trovarono nelle profondità della Terra al di sotto della Setta del Fato Viola. La mente di Meng Hao tremò mentre si guardava intorno. Davanti a lui si apriva un enorme caverna calcarea.


Nella caverna si trovavano tre giganteschi bastoncini d’incenso, mezzi bruciati. Da essi si levavano fili di fumo nero che vorticavano. Oltre al fumo, c’erano delle fiamme verdastre che divampavano ovunque.


Al di sopra dei bastoncini d’incenso fluttuava un’enorme calderone per elisir nero, alto circa tre metri.
Sembrava che fosse tenuto su dal fumo e alimentato dalle fiamme.


Il Demone degli Elisir fissava la fornace e i suoi occhi brillavano come se gli stesse tornando in mente qualche ricordo. Una strana espressione rimase impressa sul suo volto prima che si lasciasse sfuggire un sospiro.


“Quest’incenso non è di questo mondo. Il fumo non si disperde e l’incenso non smette mai di bruciare, questa è l’Inestinguibile Fiamma orientale degli Elisir! Brucia da più di ventimila anni… è un’eredità che non si può estinguere. Infondila nel tuo cuore, in modo che possa diventare una fiamma alchemica!


Dopo che avrai raggiunto la Formazione del Nucleo, fondi la fiamma al tuo Nucleo Viola e divamperà.
Dopo di ciò ogni volta che preparerai degli elisir medicinali, non avrai bisogno di utilizzare il fuoco terrestre. Sarà la tua personale fiamma alchemica, con la quale potrai raffinare ogni oggetto nel Cielo e sulla Terra. In tutta la Divisione Est degli Elisir solo tu e io siamo qualificati aperusare questa fiamma.


La Fiamma Inestinguibile è sempre qui, così come me”. Quest’ultima frase venne mormorata, facendo sì che Meng Hao la udisse a malapena. Mentre parlava, il Demone degli Elisir fissava i bastoncini d’incenso, il fumo e la fiamma, come se non si stesse davvero rivolgendo a Meng Hao.


Dopo un attimo si voltò verso Meng Hao: “Rimarrai qui in meditazione solitaria. Quando avrai assimilato la volontà della fiamma nel tuo cuore potrai uscire”. Dopo aver detto ciò, si voltò e risalì le scale lentamente, fino a scomparire.


Meng Hao rifletté a lungo su ciò che era successo, poi si sedette a gambe incrociate. Abbassò lo sguardo sulla bottiglia degli elisir. All'interno c’erano gli Elisir Stranieri che il Maestro aveva preparato per lui. Meng Hao poteva a a malapena immaginare quanto preziosi fossero quegli elisir.


Mise la bottiglia nella borsa da trasporto, poi chiuse gli occhi. Nella sua mente era impresso l’Incantesimo di Evocazione dello Spirito con le tecniche per raffinare un elisir tre, quattro, fino a sei volte.
Usando questa tecnica un elisir ordinario poteva diventare un elisir perfetto.


Il potere di una tale tecnica fece tremare la mente di Meng Hao. Era l’abilità divina del Dao dell’alchimia, unita alle Sacre Scritture dello Spirito!


Con una tale tecnica, Meng Hao si poteva considerare una sorta di Gran Maestro nel campo della preparazione degli elisir. Non era un’abilità che poteva essere coltivata da chiunque. Dalla quarta raffinazione, qualunque altra fiamma che non fosse la Fiamma Inestinguibile della Divisione Est degli Elisir non sarebbe stata sufficiente per usare la tecnica.


In tutta la Divisione Est degli elisir solo il Demone degli Elisir e Meng Hao potevano usare la Fiamma Inestinguibile e quindi la quarta raffinazione. Solo loro erano qualificati.


Meng Hao prese un respiro profondo e aprì gli occhi. Ora capiva perché il Maestro gli aveva detto di rimanere lì per fare sua la Fiamma Inestinguibile.


“Questa è un’eredità completa” pensò, guardando i bastoncini d’incenso, il fumo e le eterne fiamme verdastre. “La fiamma e la tecnica si completano. Se manca una delle due, non si può raggiungere il massimo…”


Passò del tempo. In un battito di ciglia erano trascorsi tre mesi, durante i quali Meng Hao non era mai uscito dalla caverna calcarea. Però la promozione di tre Signori del Calderone Viola aveva suscitato un certo scalpore nel Dominio Meridionale.


Molti dicevano che delle dieci promozioni precedenti, questa era stata la più incredibile!


Grazie alle voci diffuse dalle altre Sette, il Dao dell’alchimia di Chu Yuyan, così come le sue abilità nella preparazione degli elisir, erano diventati la notizia del giorno nel Dominio Meridionale. Si diceva che meritava completamente di diventare un Signore del Calderone Viola.


Il suo nome divenne famoso in tutto il Dominio Meridionale, così come l’espressione “Signora del Calderone Viola Chu Yuyan”.


Al di sopra di lei ancora più clamoroso era, ovviamente, Ye Feimu. Era eccezionale, così come la potenza del suo invincibile Dao dell’alchimia. Aveva creato un elisir per scavare diecimila scale sul fianco della montagna e la notizia si era diffusa finché chiunque nel Dominio Meridionale aveva sentito parlare di lui.


Considerando che aveva già raggiunto una fama considerevole in passato, ora che era diventato un Signore del Calderone Viola il suo nome era incredibilmente potente. Infatti poteva essere considerato un pilastro della Setta del Fato Viola.


Il più scioccante di tutti altri non era che Fang Mu!


Era Gran Maestro Calderone degli Elisir, Erede Apprendista del Demone Gran Maestro degli Elisir. Era diventato famoso nella regione occidentale del Dominio Meridionale per aver ucciso un Coltivatore delle Terre Nere allo stadio della Formazione del Nucleo. Tutto ciò aveva reso Fang Mu la persona più chiacchierata dell’intero Dominio Meridionale.


Sempre più persone lo consideravano il quarto Gran Maestro del Dominio Meridionale.


Si diffuse anche la notizia di come aveva dato forma a un enorme calderone usando migliaia di elisir medicinali sul picco della Montagna della Comparsa Orientale. Quando le persone sentivano questa storia, il loro sangue ribolliva, facendo sì che aumentasse il numero di coloro che lo reputavano il quarto Gran Maestro.


Nella Divisione Est degli Elisir della Setta del Fato Viola, l’onorevole Fang Mu era secondo solo al Demone Gran Maestro degli Elisir e tutti i Coltivatori della Divisione lo sapevano.


In molti reputavano Meng Hao il Figlio del Dao della Divisione Est degli Elisir, allo stesso livello del Figlio del Dao della Setta stessa, o persino più alto.


Fu in questo momento che il corpo caduto dal cielo nel Dominio Meridionale molti anni prima cambiò radicalmente. Sulla sua pelle apparvero dei simboli magici e si levò in volo nell'aria, creando riflessi che rifrangevano degli stessi simboli. Qualcuno riconobbe di cosa si trattava. Era una delle tre scritture classiche… le Sacre Scritture della Divinità del Dao!


Le Sacre Scritture dello Spirito Sublime, le Sacre Scritture della Divinità del Dao e le Sacre Scritture della Recisione dei Cieli. Tre scritture classiche, ognuna capace di sollevare enormi ondate di pericolo. Anche la gente del Deserto Occidentale e delle Terre Orientali fecero di tutto per teletrasportarsi nel Dominio Meridionale solo per questo.


Oltretutto, dopo la comparsa della scrittura, la forza che impediva di avvicinarsi al corpo scomparve. Ora era possibile giungere vicino al corpo, grande quanto una montagna.


La Setta della Spada Solitaria pagò un prezzo piuttosto alto per acquistare un capello del cadavere e, secondo le voci, lo raffinarono fino a renderlo un prezioso tesoro capace di scuotere i Cieli e la Terra!


Gran Maestro Montagna Eterna della Setta del Gelo Dorato utilizzò tutto il potere della setta per aggiudicarsi un campione di sangue e si diceva che l’elisir che aveva creato con esso fosse quasi un Elisir Celestiale!


Man mano che la voce si spargeva, l’agitazione nel Dominio Meridionale cresceva. Sempre più Sette e Clan inviarono forze verso il Cadavere dell’Immortale.


Nello stesso tempo aumentarono gli striduli richiami che si udivano dalla Grotta della Rinascita. Presto si tramutarono in lunghi ruggiti. Oltretutto, dalla grotta iniziò a spirare un vento nero che spazzava tutta l’area in cui si trovava il corpo.


Negli anni, innumerevoli Coltivatori prossimi alla morte erano entrati nella Grotta della Rinascita, sperando di rinascere. Se fossero vivi o morti, nessuno ne aveva la certezza. Ma secondo le storie e le leggende, la Grotta della Rinascita era lentamente diventata una delle tre Zone Pericolose, come l’Antico tempio del Destino.


Dopo più di dieci anni che si facevano ricerche sul cadavere, la strana forza vitale all'interno della caverna iniziava a muoversi e a rivelare la sua volontà avara.


Metaforiche nuvole di tempesta coprirono il Dominio Meridionale.
                                


                                



