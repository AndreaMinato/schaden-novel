---
title: Capitolo 3 - Promozione alla Fazione Esterna della Setta
pubDate: 2025-03-17T11:17:34.740Z
tags:
    - issth
---


“Vi siete addormentati presto. È ora di svegliarsi per Nonno Tigre!” La porta vibrò mentre si apriva, e un uomo alto e forte entrò, abbigliato con tuniche da servitore. Squadrò con furia Meng Hao e il ragazzo grasso.


“Da oggi,” disse con rabbia, “Voi due bastardelli abbatterete dieci alberi al giorno per me, a testa. Altrimenti, Nonno Tigre vi scuoierà vivi.”


“Salute a voi, Nonno Tigre”, disse Meng Hao, trascinandosi giù dal letto e alzandosi nervosamente. “Forse potreste abbassare un po’ la v…” Prima che riuscisse a finire di parlare, l’omone puntò gli occhi su di lui.


“Taci, scarafaggio! Pensi che io parli troppo forte?”


Di fronte al suo atteggiamento furioso e alla sua statura massiccia, Meng Hao esitò, poi disse, “Ma… il Fratello Anziano incaricato della servitù ci ha già assegnato di abbattere dieci alberi al giorno.”


“Allora tagliatene altri dieci per me,” disse con un freddo brontolio.


Meng Hao non parlò, ma il suo cervello si muoveva. Era appena arrivato alla Setta degli Immortali, ed era già vittima di persecuzioni. Non aveva intenzione di arrendersi, ma l’uomo appariva così grande e forte, e lui stesso era chiaramente troppo debole per contrattaccare. Poi gli cadde lo sguardo sul tavolo, e notò i segni del morso. Ripensando a quanto forte fosse stato il ragazzino grasso nelle grinfie del suo sonnambulismo, ebbe un guizzo d’ispirazione. Urlò improvvisamente contro il ragazzino grasso, che ancora dormiva.


“Ciccio! Stanno rubando i tuoi mantou e la tua ragazza!”


Non appena le parole uscirono dalla sua bocca, il ragazzo grasso si sedette, gli occhi chiusi, urlando con il volto contorto in una furia selvaggia.


“Chi sta rubando i miei mantou? Chi sta rubando mia moglie?” strillò, saltando fuori dal letto. “Ti ucciderò a botte e a morsi!” Iniziò a tirare colpi a caso in giro per la stanza. L’omone lo fissò confusamente, poi fece un passo avanti e si preparò a schiaffeggiare il ragazzino.


“Osi urlare di fronte a Nonno Tigre!” Lo schiaffo raggiunse il volto del ragazzo, ma subito dopo l’omone cacciò un urlo. Il ragazzino grasso, con gli occhi ancora chiusi, gli aveva morso il braccio. Per quanto egli lo agitasse, il ragazzino non lasciava andare.


“Smettila di mordermi, dannazione. Finiscila.” Quell'uomo era un servitore, non un Coltivatore. Era stato un servitore per tanto tempo, e il suo corpo era forte, ma il dolore faceva scendere sudori freddi sul suo corpo. Tirò pugni e calci, ma non riuscì a far allentare nemmeno un po’ la mascella del ragazzino grasso. Più forte colpiva, più in profondità mordeva il giovane. La carne dell’uomo era ormai lacerata, e sembrava che un pezzo di essa fosse stato strappato via.


Le sue urla raggiunsero i locali esterni, tanto che qualcuno se ne rese conto. Una voce glaciale gridò.


“Che cos'è questo putiferio?”


Era la voce del giovane con la faccia cavallina. Non appena l’omone la sentì, prese a tremare di paura. Nonostante il dolore a contorcere il suo volto, smise di urlare.


“Non è una buona idea far arrabbiare il Fratello Anziano responsabile dei servitori,” disse frettolosamente l’omone. “Non otterremo nulla andando avanti così. Per favore, smetti di mordermi. Non mi servono i dieci tronchi.”


Meng Hao non avrebbe mai immaginato che lo stato di sogno del ragazzino grasso potesse essere così intenso, e volle porre fine alla situazione. Si avvicinò e colpì con delicatezza il ragazzino, poi sussurrò nel suo orecchio.


“I mantou sono tornati, assieme alla tua ragazza.”


Il giovane si rilassò improvvisamente ed allentò la mascella. Continuando a colpire l’aria, se ne tornò a letto, il volto coperto di sangue, e piombò nuovamente addormentato.


Rivolgendo al ragazzino grasso un altro sguardo nervoso, l’omone uscì dalla stanza senza dire un’altra parola.


Meng Hao resto in piedi per un po’ a bocca aperta, ammirando silenziosamente il ragazzino grasso, poi tornò a letto con la massima attenzione e ripiombò addormentato.


La mattina seguente, all'alba.


Mentre il sole mattutino riempiva il cielo, l’aria fu ricolma del suono delle campane. Sembrava portare con sé uno strano potere; come la gente sentiva, si svegliava immediatamente e incominciava il proprio lavoro. Il ragazzino grasso aprì gli occhi. Guardò i graffi e i segni sul proprio corpo con aria confusa. Toccò il proprio viso.


“Cos'è successo l’altra notte? Perché tutto il mio corpo fa male? Qualcuno mi ha picchiato?”


Meng Hao si vestì in silenzio per un po’ prima di parlare.


“Non è successo nulla. Tutto sembrava normale.”


“Perché mi sento la faccia gonfia?”


“Forse sono le zanzare.”


“Allora come mai c’è sangue sulla mia bocca?”


“Sei caduto dal letto l’altra notte. Varie volte, effettivamente.” Meng Hao aprì la porta e fece per uscire, poi si fermò e guardò all'indietro. “Senti un po’, ciccio,” disse in tono serio, “hai bisogno di affilare più spesso i tuoi denti, appuntirli un po’.”


“Oh? Mio padre diceva la stessa cosa,” disse sorpreso, indossando la propria tunica con circospezione.
Meng Hao e il ragazzino grasso si incamminarono alla luce del sole e iniziarono la loro nuova vita di servitori nella Setta dell’Affidabilità abbattendo alberi.


Ciascuno di loro era responsabile per dieci alberi. Attorno agli Alloggi Nord della Servitù, le pendenze incontaminate erano coperte di alberi. Non erano particolarmente grandi, ma erano una massa molto densa, che si diffondeva come un oceano fin oltre a dove l’occhio riusciva a spingersi.


Portando con sé la sua ascia di servitore, Meng Hao si grattò la spalla. Il braccio pareva intorpidito e dolorante allo stesso tempo. L’ascia era pesante. Di fianco a lui, il ragazzino grasso ansimava mentre si arrampicavano. Alla fine, trovarono un’area adatta al lavoro, e il rumore delle asce che colpivano il legno si diffuse gradualmente mentre iniziavano a lavorare.


“Mio padre è ricchissimo,” disse il ragazzino grasso con il muso lungo. Sollevò la sua ascia. “Diventerò ricchissimo anche io. Non voglio essere un servitore… questi Immortali sono strani, e hanno la magia. Cosa se ne fanno del fuoco? E perché serve che tagliamo alberi per loro?”


A differenza del loquace grasso ragazzino, Meng Hao era troppo stanco per parlare. Il sudore cadeva dal suo corpo come pioggia. Per via della propria povertà nella terra di Yun-jie, non aveva mai avuto la possibilità di mangiare tanta carne e pertanto il suo corpo era debole. Dopo l’arco di tempo necessario perché un bastoncino d’incenso bruciasse per metà, si appoggiò a un albero respirando faticosamente.


Guardò il ragazzino grasso, che pur essendo così stanco da tremare, continuava a imprecare a bassa voce e a colpire l’albero. Era più giovane di Meng Hao, ma molto più forte.


Meng Hao scosse la testa con asprezza e continuò a riposarsi. Estrasse il Manuale di Condensazione del Qi e lo esaminò nuovamente. Seguendo le descrizioni del manuale, cercò di percepire l’energia spirituale del Cielo e della Terra.


Passò del tempo, e presto giunse il crepuscolo. Nella sua giornata di lavoro, Meng Hao non aveva tagliato che due alberi. Il ragazzino grasso ne aveva tagliati otto. Unendoli bastavano a procurare da mangiare a uno solo di loro. Si consultarono per un po’, dopodiché il ragazzino grasso andò a prendere del cibo che divisero nella loro stanza. Crollarono addormentati, esausti.


Presto, il russare del ragazzino grasso riempì la stanza, e Meng Hao si sedette a fatica, gli occhi ricolmi di determinazione. Ignorando la fame e la stanchezza, prese il Manuale di Condensazione del Qi e ricominciò a leggerlo.


“Quando studiavo per gli esami, ero solito stare alzato a leggere fino all'alba. Sono abituato anche alla fame. Per quanto mi riguarda, questa vita sarà faticosa, ma almeno ho un obbiettivo. Non posso credere che dopo aver fallito gli esami Imperiali, fallirò anche nella Coltivazione.” Persistenza testarda brillò nei suoi occhi. Abbassò la testa e ricominciò a studiare.


Continuò fino a tarda notte, fino ad addormentarsi, anche se non sapeva esattamente quando questo accadde. Mentre dormiva, i suoi sogni furono pieni di pensieri per percepire l’energia spirituale di cielo e terra. Le campane lo svegliarono la mattina. Aprì gli occhi arrossati, sbadigliò, e si alzò dal letto. Poi, assieme all'energico ragazzino grasso, tornò a tagliare la legna.


Un giorno, due giorni, tre giorni… il tempo andò avanti finché non furono passati due mesi. L’abilità di Meng Hao nel taglio della legna crebbe finché fu in grado di tagliare quattro alberi al giorno. Tuttavia, egli occupava la maggior parte del tempo cercando di comprendere il significato dell’energia spirituale. I suoi occhi si arrossarono sempre più. Poi una sera, attorno al tramonto, mentre sedeva ansimando in meditazione, il suo corpo vibrò improvvisamente, e sentì un torpore pruriginoso nei suoi arti. Poi, gli parve che un sottile refolo di Qi invisibile si condensasse nella sua carne e nel suo sangue, per poi strisciare via dal suo corpo.


Subito dopo, sentì un filo di energia spirituale apparire dentro di lui. Scomparve quasi subito, ma Meng Hao aprì gli occhi con eccitazione. La spossatezza scomparve, e i suoi occhi arrossati si schiarirono. Con il corpo che continuava a tremare, afferrò il Manuale di Condensazione del Qi. Non aveva mangiato o dormito molto negli ultimi mesi. Oltre ad abbattere alberi, trascorreva la maggior parte del suo tempo dedicandosi all'energia spirituale, e adesso, finalmente, assisteva a dei risultati. Si sentì riempito di potere.


Il tempo passò in fretta, due mesi, e presto arrivò l’ottavo mese dell’anno, estate. Dal cielo cadeva un’incandescente luce solare.


“Condensate il Qi nel corpo, fondetelo e disperdetelo, aprite i recipienti del sangue e i passaggi del Qi, entrate in risonanza con cielo e terra.” Era mezzogiorno nel profondo delle montagne di fianco alla Setta dell’Affidabilità. Meng Hao usò una mano per attizzare il falò di fronte a lui, e l’altra per reggere il Manuale di Condensazione del Qi, che studiava intensamente.


Chiuse gli occhi per il tempo che impiegava un bastoncino d’incenso a bruciare, percependo il delicato filo di Qi nel proprio corpo. Era il Qi che era apparso due mesi prima, e Meng Hao lo guardava come un tesoro. Era chiaramente più spesso, ora. Usando le tecniche mnemoniche e circolatorie apprese nel manuale, si sedette in meditazione, lasciando che la striscia di Qi si muovesse per il suo corpo.


Dopo un breve tempo, Meng Hao aprì gli occhi e si accorse del ragazzino grasso che si avvicinava di corsa, trascinando con sé l’ascia.


“Allora, come va?” ansimò il ragazzino accorrendo. Anche se grasso, il suo corpo era forte.


“Non riesco ancora a disseminarlo attraverso tutto il mio corpo,” disse Meng Hao con una risata. “Ma sono fiducioso che nel tempo di un mese sarò in grado di raggiungere il primo livello di Condensazione del Qi.” La fede colmava il suo comportamento.


“Intendevo, come sta il pollo?” Si leccò le labbra guardando il falò.


“Oh, quasi finito,” disse Meng Hao, leccandosi le labbra anche lui e ritraendo il ramoscello che aveva usato per attizzare il fuoco. Il ragazzino usò l’ascia per scavare attraverso il terreno ed estrarre il pollo. Adesso era completamente cotto.


Un aroma fragrante riempì l’aria. Divisero il pollo a metà e cominciarono a mangiare.
“Da quando sei diventato capace di raccogliere dell’energia spirituale,” disse il ragazzino, le labbra ricoperte di grasso, “hai imparato a catturare i polli selvatici. Paragonati ad ora, i primi due mesi sono stati un incubo…” Quella era la sua nuova pratica, fare complimenti a Meng Hao.


“Un sacco di persone prendono il loro cibo nella foresta, tu semplicemente non lo sai, questo è tutto.” Mentre parlava, Meng Hao prese un morso da una coscia di pollo, rendendo le sue parole un po’ ingarbugliate.


“Sì, ma se tu raggiungessi davvero il primo livello di Condensazione del Qi la settimana prossima e diventassi un discepolo della Fazione Esterna della Setta,” disse il ragazzino grasso con un’espressione aspra, “allora cosa potrei fare? Io non capisco nulla di quelle cose mnemoniche.” Guardò Meng Hao con aspettativa.


“Senti ciccio, diventare un discepolo della Fazione Esterna della Setta è l’unico modo per tornare a casa,” disse Meng Hao, posando la coscia di pollo e guardandolo nell'occhio.


Il ragazzino grasso sedette in silenzio per un po’ prima di rispondere con un gesto determinato del capo.


I sei giorni successivi volarono. Era notte. Il ragazzino grasso era già addormentato, e Meng Hao sedeva a gambe incrociate nella sua stanza a meditare. Pensò a come, oltre al taglio della legna, avesse trascorso tutto il tempo negli ultimi tre mesi a cercare l’energia spirituale. Pensò a due mesi prima, quando il filo di Qi si era sollevato in lui per la prima volta. Respirò in profondità, chiuse gli occhi e spinse la sottile striscia di energia spirituale attraverso il proprio corpo. Poi, un rumore forte riverberò nella sua testa. Fino ad allora era stato incapace di disperdere il Qi attraverso tutto il proprio corpo. Ma solo in quel momento vi era riuscito, diffondendolo in ogni angolo del proprio corpo. Sentiva come se tutto il suo corpo stesse fluttuando.


Nell'esatto momento in cui Meng Hao raggiunse il primo livello di Condensazione del Qi, il giovane dal viso cavallino che sedeva sulla grande roccia all'esterno aprì lentamente gli occhi. Guardò nella direzione della casa di Meng Hao, poi richiuse gli occhi.


All'alba, sotto gli occhi invidiosi di tutti negli Alloggi Nord della Servitù, Meng Hao uscì dalla stanza che nei quattro mesi passati era stata la sua casa. Si fermò di fronte al giovane dal viso cavallino.


Il ragazzino grasso non lo seguì. Rimase a guardare Meng Hao dalla soglia con occhi gonfi di determinazione.


“Hai raggiunto il primo livello di Condensazione del Qi in quattro mesi. Non sei affatto spettacolare, ma allo stesso tempo non sei affatto stupido.” Il giovane dal viso cavallino lo guardava con un’espressione non più fredda.
Disse con calma, “Ora che ti muoverai alla Fazione Esterna della Setta, dovrò spiegarti le regole che hanno là. Ogni mese, là vengono distribuite Pietre dello Spirito e elisir medicinali, ma non è proibito prendere cose con la forza dagli altri, o di riunirsi in bande. C’è un’Area Pubblica che alcune persone chiamano la Zona della Morte. Tu… tu dovrai stare attento a te stesso.” Mentre finiva di parlare, sollevò la mano destra, dopodiché dal nulla apparve un contenitore di giada che fluttuò nell'aria di fronte a Meng Hao. Il giovane lo prese.
“Raccogli energia spirituale in questo contenitore di giada, e ti condurrà nel Padiglione del Tesoro nella Fazione Esterna della Setta. Là sarà dove tu registrerai la tua promozione.” Il giovane dal viso cavallino richiuse gli occhi.


Meng Hao non disse nulla. Chiudendo i pugni in segno di saluto, si voltò e guardò il ragazzino grasso. Si guardarono per un momento, e Meng Hao sentì dell’emozione accumularsi nel suo cuore. Decise di non perdervi troppo tempo. Strinse tra le dita il contenitore di giada, che prese ad illuminarsi di una luce verde, e si allontanò fluttuando.


Meng Hao lo seguì, abbandonando lentamente gli Alloggi della Servitù.


Percorse una stretta strada che conduceva lontano dal cancello principale, camminando sempre più lontano, verso le pendici della montagna. Presto raggiunse un'area nella quale, in quei quattro mesi, non era mai entrato.


La Setta dell’Affidabilità era composta da quattro principali montagne, con picchi rispettivamente a nord, sud, est e ovest. Li circondavano vaste catene montuose che sembravano non finire mai. Nel punto a metà strada su ogni montagna vi era un Alloggio della Servitù. Meng Hao era stato assegnato all'Alloggio Nord della Servitù nella Montagna Nord. La strada oltre che in salita era protetta da incantesimi difensivi. Oltre quelli abitavano i discepoli e gli anziani della Fazione Interna della Setta.


Ciascuna delle quattro montagne era organizzata in quel modo. L’area piatta nel mezzo era riempita da numerose case, abitate dalla Fazione Esterna della Setta.


In quell'aspetto, la Setta dell’Affidabilità era lievemente differente da altre Sette. La Fazione Esterna della Setta si trovava alle pendici delle montagne, mentre la servitù abitava a metà strada verso l’alto. Una regola creata per ragioni sconosciute da Patriarca Affidabilità.


Da una certa distanza, l’intera area sembrava ricolma di fitta nebbia. Tuttavia, compiuto un passo all’interno di quella, essa svaniva. Di fronte a lui si allungava un fondale di balaustre incise e gradini di marmo, alti palazzi e strade pavimentate di pietra verde. Discepoli della Fazione Esterna della Setta, abbigliati con tuniche verdi, se ne andavano in giro. Alcuni di loro si accorsero di Meng Hao mentre passava.


Alcuni di loro gli dedicarono sguardi sprezzanti privi anche solo del minimo accenno di buone intenzioni. Si sentì come se delle bestie selvagge lo stessero fissando, il che gli fece venire in mente ciò che il Fratello Anziano Faccia Da Cavallo aveva detto della Fazione Esterna della Setta.


Non molto dopo raggiunse un palazzo nero nella sezione sud della Fazione Esterna della Setta. Era alto tre piani, e nonostante il colore nero e semitrasparente appariva scolpito nella giada.


Mentre Meng Hao si avvicinava, la porta principale del palazzo si aprì silenziosamente e ne uscì un uomo di mezza età dall’aspetto raggrinzito. Indossava una lunga tunica verde scuro, e un’espressione scaltra copriva il suo volto. Sollevò la mano destra come per afferrare qualcosa, e il contenitore di giada volò nella sua mano. Lo guardò poi iniziò a parlare languidamente:


“Meng Hao è stato promosso alla Fazione Esterna della Setta. Che gli sia data una casa, una tunica verde, una tavoletta spirituale e una borsa da trasporto. La tavoletta spirituale può essere usata per entrare nel Padiglione del Tesoro e procurarsi un oggetto magico.” Agitò la mano destra, e una borsa grigia apparve nelle mani di Meng Hao.


Lo guardò per un momento, poi ripensò a uno dei discepoli della Fazione Esterna della Setta che aveva incrociato strada facendo. Aveva una borsa simile che pendeva dal fianco.


L’uomo dal viso scaltro guardò Meng Hao, e capì subito che non era familiare con i sistemi della Fazione Esterna della Setta. Altrimenti, come sarebbe potuto essere confuso da una semplice borsa?
Sentendosi in parte dispiaciuto per lui, disse freddamente, “Riempiendo la borsa di energia spirituale, puoi mettervi dentro molte cose.”


Udito ciò, Meng Hao lo riempì con una grande quantità di energia spirituale. I contorni della borsa si annebbiarono, e intravide al suo interno uno spazio grande circa la metà di una persona. Là dentro, riusciva a vedere una tunica verde, un contenitore di giada e alcuni altri oggetti.


A quel punto, il suo interesse salì. Questa borsa doveva valere almeno cento pezzi d’oro. Era chiaramente il prodotto di mani Immortali.


Si concentrò, e improvvisamente il contenitore di giada apparve nella sua mano. Concentrò maggiormente la propria attenzione e si accorse che nella borsa c’era una mappa degli Alloggi della Fazione Esterna della Setta. In un angolo remoto c’era la sua casa.


“Vai a vederla più tardi,” disse l’uomo con freddezza. “Il Padiglione del Tesoro è aperto e tu non vi sei ancora entrato.”


Meng Hao sollevò la testa e nascose la borsa nella propria tunica. Guardando la porta aperta del Padiglione del Tesoro, prese un profondo respiro e vi entrò ricolmo di aspettativa.


Non appena vi entrò, la sua espressione mutò di colpo.
                                


                                



