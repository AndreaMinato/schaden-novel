---
title: Capitolo 300 – Un Antico Cielo Stellato
pubDate: 2025-03-17T11:17:34.889Z
tags:
    - issth
---


“Il Deserto Occidentale...” Meng Hao si accigliò. Da questa parte del Mare della Via Lattea c'erano il Deserto Occidentale e il Dominio Meridionale; tra i due vi erano le Terre Nere, che non erano molto grandi.


Le Terre Nere erano l'unico passaggio tra il Dominio Meridionale e il Deserto Occidentale. Altri luoghi erano stati sigillati già da molto tempo dai Patriarchi dei due poteri maggiori, creando così due continenti o territori.


Nel corso della storia, c'erano state due grandi guerre tra i due continenti che avevano scosso il mondo. Durante queste due grandi guerre tutte le Sette, sia del Deserto che del Dominio, avevano partecipato.


L'aggressore in entrambi i casi era stato il Deserto Occidentale!


Nel Deserto Occidentale le risorse per la Coltivazione erano estremamente limitate; per di più, il clima era terribile e l'energia spirituale scarsa. Nonostante tutto ciò, produceva molti individui eccezionali. Perciò, in mezzo a tutte le avversità, il potere del Deserto Occidentale cresceva via via sempre più grande.


Lì, la Coltivazione non era il centro di tutto; la cosa più importante era sopravvivere. Lì, la legge della giungla era ancora più brutale, molte volte di più rispetto al Dominio Meridionale. In queste circostanze, i Coltivatori di talento, che spiccavano come punteruoli, erano di solito molto più potenti delle loro controparti allo stesso livello nel Dominio.


Loro invidiavano le ricchezze e la fertilità del Dominio Meridionale. Perciò erano scesi in guerra!


Le due guerre che avevano dato forma all'enorme demarcazione sigillata tra l'Ovest e il Sud.


Meng Hao alzò la mano e un Mare di Fiamme divampò, riducendo completamente in cenere il corpo del Coltivatore del Deserto Occidentale. Con gli occhi che lampeggiavano, Meng Hao si trasformò in un raggio di luce e procedette, ancora più vigile di prima.


Il tempo passò lentamente e all'interno del labirinto non c'erano solo Coltivatori del Deserto Occidentale, ma anche locali del Dominio Meridionale. Quando si incrociavano, qualche volta si davano una mano, altre scoppiava una lotta. Era tutto alquanto caotico.


Nel mondo esterno, i Patriarchi delle varie Sette erano ritornati ai pilastri di luce. Ora, si poteva vedere l'ansia nei loro occhi; un mese era già passato e nessuno aveva ancora fatto ritorno.


Un tale fenomeno non era mai occorso in passato. Precedentemente, toccando il cadavere la gente veniva teletrasportata via, ma al più, sparivano per la metà di un mese e poi venivano teletrasportati  di nuovo indietro. O quello o... erano morti!


Un'altra differenza era che un mese prima, uno scudo si era eretto attorno al cadavere e impediva a chiunque di avvicinarglisi. Nessuno era riuscito a passarlo, neppure i Patriarchi alla Recisione dello Spirito.


Però, potevano percepire che lo scudo fosse un qualche tipo di aura che emanava dal corpo; era facile dedurre che quest'aura fosse... forza vitale!


Questo presunto Immortale non era morto! Gli era rimasto ancora un respiro!


Il Dominio era scosso fin nel midollo; arrivarono ancora più Patriarchi, ma nessuno fu in grado di fare anche una sola cosa. L'unica altra opzione a breve periodo, era usare un tesoro per forzare l'apertura dello scudo. Tuttavia... era ovvio a tutti che anche senza usarlo, lo scudo si sarebbe dissipato naturalmente nell'arco di un altro mese.


In più, le Sette non potevano fare a meno di notare che la maggioranza dei contrassegni della vita dei vari discepoli erano intatti, non essendosi ancora frantumati. Perciò, molti dei discepoli erano ancora vivi, sebbene in pericolo. Per il momento, la cosa migliore da fare era aspettare.


Dopotutto, sebbene nessuno lo dicesse a gran voce, come potevano i Patriarchi non accorgersi che lo scudo, più che un ostacolo era una protezione? La sparizione di massa dei discepoli era pericolosa, ma poteva anche essere vista come un colpo di fortuna.


Questa era chiaramente... un'eredità!


Nel labirinto, i Prescelti e i Figli del Dao usavano vari metodi per cercare di trovare l'uscita; nessuno c'era ancora riuscito, tuttavia... più di qualcuno aveva già trovato dei pezzi di questa fortuna.


Per esempio, al momento, Chu Yuyan stava respirando pesantemente. Aveva appena raggiunto la fine di una biforcazione e sopra alla sua testa c'era un enorme muro coperto di formule di elisir. Ognuna delle quali era tale da farle girare la testa.


Li Shiqi aveva raggiunto un'area piena di edifici. Li fissò per un po' prima di realizzare di essere circondata da delle figure fantasma che camminavano di qua e di là.


Era come se avesse scoperto uno strano mondo di cui lei era una semplice osservatrice.


Il giovane del Clan Ji, il Coltivatore dello Pseudo-Array, si ergeva orgoglioso con le mani serrate dietro la schiena mentre guardava dall'alto un enorme campo di battaglia. La devastazione infinita che lo circondava non provocava il minimo cambiamento della sua espressione. Passeggiò senza meta per un po', finché di fronte a lui non comparve una bara.


Per quanto riguardava la ragazza del Clan Fang delle Terre Orientali, aveva un'espressione fredda mentre camminava attraverso una Terra Celestiale. Gru bianche le volavano sopra la testa e i dintorni erano incredibilmente belli.


Li Daoyi, Wang Youcai, Han Shandao, Chen Fan, così come Xu Qing e Han Bei, erano tutti in varie regioni del dedalo. Come risultò, le scene di cui erano testimoni, erano le stesse che erano state viste dagli altri che erano entrati precedentemente nel labirinto!


Dopo aver viaggiato per molti giorni, il percorso di Meng Hao raggiunse finalmente una fine, quando lui emerse in un nuovo mondo.


Più precisamente era un vasto campo di stelle!


Innumerevoli, infinite stelle che emettevano una luce gloriosa. Tutto era calmo e non si udiva il più piccolo suono, Meng Hao camminava tra le stelle guardandosi attorno. Mentre lo faceva, percepì il potere del Tempo; in questo posto poteva percepire le vestigia di un'arcaica antichità.


Questa antichità era come il declino di centomila anni e più. Era colmo di uno sfinimento incomparabile, come se stesse lottando per trovare anche solo un respiro in cui pulsasse la volontà di vivere.


Questo campo di stelle non era famigliare per Meng Hao, il cielo stellato che normalmente vedeva quando guardava in su di notte... era completamente diverso!


Non sembrava esserci neppure una singola stella che fosse la stessa. Questi corpi celesti emanavano antichità e dopo averli fissati, era chiaro che questo non fosse il cielo notturno del Dominio Meridionale. Meng Hao sentiva una piccola sensazione, come se ci fosse qualcosa che si mescolasse a queste stelle. La sensazione continuò ad aumentare, un profondo senso di sicurezza e speranza fluì all'improvviso nel suo cuore.


Era una sensazione strana.


Meng Hao sapeva che tutte le persone che erano state teletrasportate dal cadavere in questo posto ed erano tornate, avevano visto tutti cose diverse. Tuttavia, tutti i luoghi visti in precedenza, venivano ora rivisitati dalle persone correntemente all'interno. Fatta eccezione per questo cielo stellato...


Dall'inizio alla fine, nessuno, né coloro che erano sopravvissuti, né quelli che erano morti, aveva posato gli occhi su questa scena.


Meng Hao era il solo!


Mentre contemplava il fatto, guardò improvvisamente in basso verso i suoi piedi. Poteva percepire che lontano, sotto di lui, c'era un particolare corpo celeste che emetteva un richiamo; e si sentì tirare rapidamente verso di esso.


La velocità era difficile da descrivere. Vide il corpo celeste ingrandirsi sempre più, finché non riempì tutto il suo campo visivo. Vide delle nuvole, poi un mare e poi della terra.


Quest'ultima si allungava senza fine e Meng Hao poteva vedere picchi di montagne e fiumi, poi all'improvviso, una particolare montagna gli comparve di fronte. Era notte, e sulla sua testa le stelle erano visibili. Senza pensarci, Meng Hao comparò il cielo con quello del Dominio Meridionale; e il suo cuore tremò.


Era vero! Il cielo stellato era assolutamente diverso!


Le stelle erano più nitide, come se non ci fosse niente ad oscurare la loro gloria; la loro antichità, la loro arcaicità, era chiaramente visibile. Era impossibile dire quanto a lungo fossero rimaste lì, appese nel cielo.


Tutte loro erano estranee. Non una delle stelle era esistita nel cielo del Dominio Meridionale.


“Queste sono le antiche stelle che esistono nella mia memoria” disse una voce calma da dietro Meng Hao. Si voltò lentamente, non sapeva quando, ma a un certo punto un uomo di mezza età era apparso seduto sopra un masso.


L'uomo vestiva una tunica semplice ma elegante, i lunghi capelli gli scendevano lungo il corpo. Era bello, con un briciolo di aura ribelle sul viso. Appariva diverso dal corpo che Meng Hao aveva visto dalla Torre del Tang; tuttavia, se si guardava attentamente, si notava che erano la stessa persona.


Sorprendentemente, un piccolo fuoco da campo bruciava davanti all'uomo. Sulle fiamme si stava arrostendo... una creatura simile a un serpente.


“Siediti” disse senza emozione l'uomo.


Meng Hao rimase lì pensieroso per un momento, poi si avvicinò e si sedette. Guardava il bizzarro serpente che si arrostiva sul fuoco; aveva degli artigli e nonostante fosse bruciacchiato, non era ancora morto del tutto. Si dimenava ancora.


Ancora più scioccante per Meng Hao era che il serpente avesse le corna come quelle di un cervo. Lo fissò ancora più da vicino; il corpo era nero quasi come un pezzo di carbone, eppure poteva scovare alcuni indizi. All'improvviso rimase a bocca aperta.


“Questo è...”


“Un Drago Bianco, tutto lì” disse l'uomo. “Ha una base di Coltivazione senza limiti che lo porta vicino al primo livello del Reame Immortale. L'ho incrociato per caso sull'Ottava Montagna; era affamato e voleva mangiarmi. Però ero affamato anch'io.” Meng Hao non era sicuro di quanto fosse potente il primo livello del Reame Immortale, neppure cosa fosse esattamente l'Ottava Montagna. Però, era in grado di percepire che questo Drago Bianco era incredibilmente forte.


“Vuoi un morso?” chiese l'uomo guardandolo. Alzò il Drago Bianco, che era all'incirca della lunghezza di un braccio e lo tagliò velocemente in due. “ti piace di più la testa o la coda?” chiese.


Meng Hao esitò, facendo ridere beffardamente l'uomo.


“Uh... prendo la testa” disse alla fine.


“Tu sì che sai come mangiare, ragazzino” rispose l'uomo, consegnandogli la metà anteriore del Drago Bianco.


Meng Hao la prese, sentendosi in qualche modo trepidante. Guardò l'uomo mentre questo prendeva grossi morsi dalla coda. Dopo il primo morso, ne prese un altro, poi un altro, riducendo a pezzi la creatura. Meng Hao prese un respiro profondo occhieggiando la parte davanti del Drago Bianco. Dicendosi che era solo un'illusione se lo mise in bocca.


Crunch, crunch, iniziò a mangiarlo. La testa era davvero croccante e il gusto piuttosto delizioso. Gli occhi gli si accesero e consumò in fretta l'intero pezzo. Presto, l'intera metà anteriore del Drago Bianco fu nella sua pancia.


“Buono?” chiese l'uomo ridendo e guardandolo. “Ero solito mangiarne uno ogni anno.”


“Non è per niente malaccio” disse Meng Hao, apparendo un po' imbarazzato.


“In realtà, lo sai cosa è addirittura più gustoso di un Drago Bianco? Un Drago Volante delle Tempeste, proprio come quello che hai dentro. Fatti in brodo hanno un gusto fantastico. Sfortunatamente, i Draghi Volanti delle Tempeste sono piuttosto rari; una volta cresciuti, battersi con loro è davvero difficile. Se sono fortunato, potrei doverne inseguire uno per trentamila anni prima di mangiare un po' di quella zuppa.” L'uomo si leccò le labbra e guardò in basso verso il dantian di Meng Hao.


Lo sguardo dell'uomo fece prendere un profondo respiro a Meng Hao. Questo perché aveva notato che il suo primo Pilastro del Dao, quello con il Nucleo del Drago Volante delle Tempeste all'interno, stava improvvisamente tremando intensamente dalla paura.


