---
title: Capitolo 302 - Crisi!
pubDate: 2025-03-17T11:17:34.890Z
tags:
    - issth
---


L'espressione del giovane Ji trasudava un orgoglio sicuro, le sue parole erano sostenute e distaccate. Non sembrava nemmeno ritenere che valesse la pena guardare Meng Hao, si rivolse a lui come se fosse un suo servitore.


Meng Hao si accigliò. Tuttavia, ripensò al timore che incuteva il Clan e alla paura mostrata da An Zaihai. Ripensò a tutto quello che aveva vissuto e alle storie che riguardavano Ji. Poi, represse subito il disappunto.


Quello non era il momento adatto per attaccare; la sua base di Coltivazione era in una fase critica, il momento in cui sarebbe avvenuta una trasformazione importante. Meng Hao sapeva che attaccare adesso avrebbe avuto conseguenze sull'aumento della base di Coltivazione.


Inoltre, la base di Coltivazione del giovane Ji era all'apice dello stadio iniziale della Formazione del Nucleo, maggiore anche del Coltivatore con la maschera azzurra delle Terre Nere con cui aveva combattuto.


"Sua eccellenza, non credo di aver compreso bene le tue parole", disse Meng Hao sorpreso. "Io sono appena arrivato e non sono ancora riuscito a trovare nulla. Non mi dire che qui c'è qualche tesoro?". L'avidità splendette nei suoi occhi quando disse queste parole.


Gli occhi del giovane Ji brillarono quando guardò Meng Hao, il suo volto venne ricoperto da un'espressione di massimo disprezzo. Si guardò attorno, con il cuore ancora colmo di sospetti.


"La base di Coltivazione di questa persona è allo stadio della Stabilità della Consistenza", pensò. "Al di là della debolezza dell'Immortale, è impossibile che questo ragazzo riesca a penetrare nel suo Senso Immortale. Oltretutto, sta dormendo. Neanche io sono riuscito a penetrare il Senso Immortale con la forza, nemmeno con il congegno che mi ha fornito il Patriarca.
Quindi, potrebbe essere stato preso da qualcun altro in precedenza?". Nella mente del giovane Ji comparve l'immagine della ragazza il cui cognome era Fang. Lanciò un'occhiata verso Meng Hao.
"Hai incontrato qualcuno lungo la strada per arrivare fino a qui? Chiunque tu abbia visto, dimmelo subito", chiese. "Se ometterai qualcosa, distruggerò te, la tua Setta e il tuo Clan!". Non si preoccupò di celare il disprezzo e il fare altezzoso.


Meng Hao esitò, poi abbassò la voce. "Qualcun altro? Si, ho visto qualcuno in effetti, indossava un abito verde. Non sono riuscito a vedere bene quale Compagno Daoista... era... questo luogo...".


Prima che potesse finire, il giovane Ji sembrava aver deciso. Agitò la manica con impazienza. "Levati dalle palle!", disse.


Negli occhi di Meng Hao baluginò una freddezza impercettibile. Tuttavia, sul suo volto si fece largo uno sguardo vile e subito indietreggiò, poi si voltò e andò via.


Fu in questo momento che, improvvisamente, il muro accanto a lui esplose e ne venne fuori una persona vestita di verde, accompagnata da un'aura incredibilmente potente, che subito avvolse l'intera zona. Non conteneva solo potere, ma anche una sensazione di estrema supponenza.


Mentre l'aura turbinava, la sagoma lentamente si mostrò, era una giovane donna. Non era altri che la ragazza il cui cognome era Fang, anche lei delle Terre Orientali. Non appena comparve, il suo sguardo si posò sul giovane Ji.


Meng Hao si trovava proprio accanto a lei, ma questa lo ignorò. L'arroganza che emanava era tangibile.


“Ji Hongdong, dammi le sacre scritture dell'Immortale!” disse la giovane con freddezza. Era bellissima ed emanava un'arroganza gelida [1].


Quando Meng Hao vide comparire la ragazza, il suo cuore iniziò a martellare e lui fece dei passi indietro. Prima che potesse allontanarsi, il giovane Ji socchiuse gli occhi.


"Fang Yu, sembrerebbe che tu abbia preso le sacre scritture dell'Immortale, eppure..". Arrivò solo a metà della frase quando improvvisamente il suo cuore tremò. All'improvviso guardò Meng Hao, e nel farlo sbatté le palpebre dell'occhio destro per sette volte di fila. D'un tratto nell'occhio comparvero due pupille. Sembravano possedere il potere della vista psichica! Nel guardare Meng Hao, riuscì subito a vedere il diamante bianco nel suo dantian [2].


Oltre al diamante, c'era qualcosa di poco chiaro. Già il solo diamante era sufficiente per fare sprigionare dagli occhi del giovane Ji l'intento omicida. Tuttavia, non appena questo comparve, svanì.


La velocità con cui tutto questo avvenne fu quella di un battito di ciglia, non c'era modo di cogliere alcun indizio, anche minimo, riguardo a cosa stesse accadendo.


“Assurdo!” affermò il giovane Ji con una fredda risata. Ignorando Meng Hao, partì subito in direzione di Fang Yu. Mentre si avvicinava, agitò la mano destra facendo comparire un campo stellato alle sue spalle. Fang Yu rise con freddezza e avanzò allo stesso modo. Sollevò la mano, formò un pugno e colpì in aria. Risuonò una forte esplosione in tutte le direzioni.


Il suo volto era cupo. Aveva capito che Ji Hongdong aveva visto attraverso di lui; non lo aveva rivelato e quindi subito inseguito Meng Hao a causa della ragazza Fang. Anziché dire qualcosa, aveva deciso di inseguire Meng Hao in seguito, da solo.


Sui muri continuavano ad emergere delle crepe, sebbene Meng Hao non fosse certo del tempo che ci avrebbero messo per frantumarsi. Colpì la sua borsa da trasporto per recuperare il ciondolo della buona sorte. Lo schiacciò, dopodiché sul volto comparve uno sguardo demoralizzato.


Per la prima volta, il ciondolo della buona sorte non aveva il potere di teletrasportalo.


"Non posso riporre tutte le mie speranze sul crollo di questo luogo..." pensò Meng Hao. Sapeva bene che prima che il posto crollasse, aveva una minima speranza di fuggire. Tuttavia, una volta crollato del tutto, se Ji Hongdong lo avesse inseguito, si sarebbe trovato in una pessima posizione.


Lo status di Ji Hongdong e la sua posizione nel terribile Clan Ji lo rendevano tale per cui se fosse stato ucciso, questo avrebbe causato volontariamente un disastro monolitico. Meng Hao non era certo che la Setta del Fato Viola sarebbe riuscita a contro attaccare. Le due potenze non erano nemmeno allo stesso livello.


Con il volto arcigno, Meng Hao proseguì per un tempo di poco maggiore a quanto un bastoncino di incenso impiega a bruciare. Alla fine, digrignò i denti e si fermò, sedendosi a gambe incrociate sul terreno. Senza dare peso ai muri attorno a lui che stavano crollando, iniziò a meditare, ruotando la base di Coltivazione e spingendo il più velocemente possibile verso la Formazione del Nucleo.


"A prescindere da tutto, riuscirò solo a prendere l'iniziativa... dopo aver raggiunto la Formazione del Nucleo!". Nei suo occhi comparve un bagliore intenso. Questo era un momento di crisi, che gli lasciava poco spazio per ragionare. Chiuse gli occhi e sputò una nebbia, che non appena lo circondò iniziò a crepitare per i fulmini. Al contempo, da Meng Hao si diffuse un'aura color sangue, e il Clone di Sangue si materializzò per proteggerlo.


I dieci Pilastri del Dao di Meng Hao emisero un boato che poté a sentire solo lui. Si riversarono delle enormi quantità di Qi Viola, che portarono i Pilastri del Dao a fondersi e poi unirsi tra loro.


Dopo la totale fusione dei Pilastri del Dao, sarebbe riuscito a creare il suo Nucleo. Grazie al Qi Immortale, questo processo sarebbe avvenuto molto più velocemente. Una volta raggiunta la Formazione del Nucleo, avrebbe stabilito il record come la persona più veloce di sempre a raggiungere lo stadio.


Il tempo scorreva. Meng Hao non sapeva quando sarebbe arrivato Ji Hongdong. Tuttavia, sarebbe successo velocemente, ne era certo. Ji Hongdong aveva capito. Dopo essersi liberato della giovane Fang, sarebbe andato a cercare Meng Hao.


"Devo fare più in fretta!!" pensò Meng Hao, facendo circolare tutto il potere all'interno della sua base di Coltivazione. D'un tratto, la mente fu pervasa da un boato impressionante. Ora si stava fondendo il decimo Pilastro del Dao.


Quando questo avvenne, si riversarono delle enormi quantità di Qi Viola, che avvolsero l'insieme di nebbia viola che era già presente attorno al Qi Immortale. La sfera di nebbia viola ruotò velocemente, ed emanò innumerevoli filamenti di Qi Viola lungo tutto il corpo di Meng Hao.


Dentro Meng Hao comparve un'aura spietatamente potente; il suo corpo fisico divenne più potente, il Senso Spirituale si espanse e, ovviamente, il Clone di Sangue e il Mondo Mortale di Sangue in cui si trovava iniziarono a diventare poco a poco più forti.


Quando il vero io diventava più forte, lo diventavano anche loro!


Meng Hao, però, non era soddisfatto. Non era ancora abbastanza veloce. Sul volto si rigonfiarono le vene per l'impegno nel ruotare la sua base di Coltivazione. Nel boato, iniziò a fondersi il suo nono Pilastro del Dao. Si riversò altro Qi Viola. La sfera di nebbia viola ruotò ancora più velocemente; adesso stava iniziando a condensarsi in un Nucleo.


In seguito l'ottavo Pilastro del Dao, e dopo il settimo. Si fusero uno dopo l'altro, facendo diffondere in lui dei forti boati. Esplose un'energia spirituale sconfinata, che fece turbinare la nebbia viola ad una velocità maggiore. Questa risucchiava il Qi Viola. In questo momento, il corpo di Meng Hao stava emettendo un intenso bagliore viola.


La sfera di nebbia girava a gran velocità. Tutti i segnali indicavano che si sarebbe trasformata in un Nucleo Viola da un momento all'altro. Al vedere ciò, Meng Hao ingerì velocemente un gran numero di Elisir delle Tre Mortalità. Ma non era ancora abbastanza. Meng Hao riuscì a sentire in modo chiaro... di essere immensamente vicino alla Formazione del Nucleo!


"Ancora più veloce!" pensò Meng Hao con un ruggito interiore. Si udì un rumore simile a un tuono quando si fusero il sesto Pilastro del Dao, il quinto e poi il quarto. Fu in questo momento che in lontananza Meng Hao riuscì a sentire un forte rumore; qualcuno stava usando una tecnica magica.


"Non è Ji Hongdong..." pensò Meng Hao. Era concentrato sul far ruotare i suoi Pilastri del Dao, ma aveva già mandato da tempo il suo Senso Spirituale nella zona. Vide subito una sagoma che si faceva strada verso di lui ad alta velocità.


Meng Hao sospirò tra sé e sé e aprì gli occhi. All'orizzonte c'era Li Daoyi, con un sorriso che celava una riflessione.


Nel vedere Meng Hao, disse: "Mi domandavo chi fosse la persona che il Compagno Daoista Ji mi ha chiesto di inseguire e ostacolare. Quindi è Gran Maestro Fang Mu". Si avvicinò lentamente. Quando arrivò nelle vicinanze, si fermò all'improvviso e rimase a guardare a bocca aperta. "L'aura della Formazione del Nucleo? Hai scelto questo momento per formare il tuo Nucleo?". Scoppiò a ridere e nella sua espressione si fece largo un ghigno.


"Sei davvero all'altezza della tua reputazione, Gran Maestro Fang Mu", disse. "Molto audace! Tuttavia, hai preso qualcosa che appartiene al Compagno Daoista Ji. È inaccettabile. Il solo vederti mi riempie di un desiderio di ucciderti".


"Fai una mossa contro di me e sarai la causa di una guerra tra il Clan Li e la Setta del Fato Viola", disse Meng Hao con freddezza, con la stessa espressione di sempre. Era una corsa contro il tempo; la sua base di Coltivazione stava ruotando velocemente, così da far iniziare i tre Pilastri del Dao rimasti a fondersi.


"Non ti attaccherei mai", disse Li Daoyi con un sorriso ipocrita. "Ti bloccherò solo la strada, assicurandomi che resterai e non andrai via. La tua vita non appartiene a me, ma piuttosto al Compagno Daoista Ji. I Patriarchi dei Clan saranno ben contenti di lasciare che accada una cosa simile". Sollevò la mano, protendendola verso la fronte di Meng Hao.


Meng Hao sospirò. Sembrava che non sarebbe riuscito a progredire ora. Nei suoi occhi splendette l'istinto omicida, e fu sul punto di fare una mossa quando improvvisamente il suo volto tremolò.


Nello stesso momento, anche l'espressione sul volto di Li Daoyi cambiò. Si girò e poi si spostò di lato.


Proprio quando accadde, risuonò una risatina melodiosa che pervase l'aria. Una striscia di luce bianca splendette nel punto in cui si era trovato Li Daoyi, poi sfrecciò verso di lui.


In seguito, un raggio prismatico sfrecciò verso di loro, fino a fermarsi accanto a Meng Hao.


Lì, con indosso un abito bianco e sul volto un'espressione glaciale, si trovava Xu Qing.


Lanciò un'occhiata a Li Daoyi.


"Continua con il tuo percorso", disse con calma a Meng Hao. "A lui ci penso io". La sua voce era fredda, ma nel momento in cui le sue parole entrarono nel cuore di Meng Hao si trasformarono in un calore dolce.


NOTE:


-Il nome di Ji Hongdong in cinese è 季鸿东 jì hóng dōng – Ji è un cognome. Hong significa “grande” e “oca”. Dong significa “est”.


-Il nome di Fang Yu in cinese è 方瑜 fāng yú – Fang è un cognome. Yu significa “bellezza” o “giada”.
        
                                



