---
title: Capitolo 306 – Ammazzando Ji!
pubDate: 2025-03-17T11:17:34.890Z
tags:
    - issth
---


Come le parole di Ji Hongdong risuonarono, il cielo sopra Meng Hao iniziò a crepitare di fulmini. Un lampo spesso quanto un braccio, cadde con velocità incredibile, dirigendosi dritto su Meng Hao.


Il Nucleo Viola dentro di lui roteò rapidamente, esplodendo in un potere sconfinato. Mentre circondava Meng Hao, la sua mano destra schizzò in alto e una quantità enorme di Qi Viola comparve sopra di lui, trasformandosi in uno scudo curvo.


Un boato riempì l'aria quando il fulmine si scontrò con lo scudo mandandolo in pezzi. Fu immediatamente seguito da un terzo, quarto, quinto scudo... un numero di scudi che sembrava infinito comparve all'improvviso per resistere al fulmine. Presto la saetta fu sottile quanto un dito, al che Meng Hao sputò qualcosa dalla bocca e comparve la Nebbia di Fulmini. Questa inghiottì immediatamente il fulmine.


“Tempo di farla finita!” disse Ji Hongdong con una fredda risata. Agitò di nuovo la campana facendola risuonare; immediatamente, dalle nubi nere nel cielo sopra Meng Hao, tre saette si intrecciarono l'una con l'altra, fino a sembrare sul punto di esplodere.


Negli occhi di Meng Hao comparve un luccichio; aveva già raggiunto una buona comprensione della sua reale forza, non aveva il Qi del Nucleo, ma era decisamente in grado di lottare con qualcuno all'apice dello stadio iniziale della Formazione del Nucleo che invece lo possedesse.


Tuttavia, non era in grado di assicurarsi la vittoria; era solo capace di eguagliarne i colpi. Avrebbe avuto la meglio se avesse lottato con chiunque altro a parte Ji Hongdong che possedeva il sangue del Clan Ji.


Se in questo momento avesse incontrato di nuovo il Coltivatore dalla maschera azzurra delle Terre Nere, sarebbe stata una cosa semplice sconfiggerlo.


Dentro di lui sopraggiunse una realizzazione. “Che io coltivi il Qi del Nucleo” pensò, “o che ottenga un Nucleo Perfetto... sterminare la fase iniziale della Formazione del Nucleo sarà semplice come girare la mano!”


Guardò con calma Ji Hongdong e disse: “Hai ragione. È tempo di finirla.” Toccò la borsa da trasporto e la maschera color sangue gli comparve in mano.


La maschera dell'Eredità dell'Immortale di Sangue. Il requisito minimo per indossarla era possedere una base di Coltivazione allo stadio della Formazione del Nucleo.


Sopra a Meng Hao, le tre saette si condensavano, preparandosi a discendere su di lui. Fece scivolare la maschera sul viso e non appena toccò la pelle, un tremito gli corse attraverso il corpo.


Sentì istantaneamente un dolore indescrivibile in faccia, come se la maschera stesse aderendo permanentemente alla sua pelle. Allo stesso tempo, tutto ciò che era nel suo campo di vista iniziò a diventare rosso sangue.


Una brutalità maligna apparve all'improvviso nella mente, prendendo il posto del suo intelletto. Un istinto omicida sorse prepotente dentro di lui, come se fosse stato posseduto da un demone.


Una parola riecheggiava nella sua testa: “Uccidi... Uccidi... Uccidi...” Sembrava come se venisse detta da un gruppo innumerevole di persone, uomini, donne, alcuni vecchi, altri giovani. Era come se ci fossero anche voci di animali e di piante. Era come se tutte le cose viventi scandissero quell'unica parola direttamente nelle sue orecchie.


Il mondo davanti a lui si tinse di un cremisi ancora più profondo; nello spazio di un singolo respiro, ogni cosa era diventata rossa!


Dentro a questo mondo rosso, sentì la sua base di Coltivazione esplodere all'improvviso; era ancora nella fase iniziale della Formazione del Nucleo, ma in questo momento, fu in grado di formare un Qi del Nucleo cremisi!


Quando comparve sopra la sua testa, il Qi del Nucleo era incredibilmente denso. Se lo si studiava più attentamente, si poteva vedere che questo non apparteneva a Meng Hao, ma piuttosto alla maschera dell'Eredità dell'Immortale di Sangue!


Con la maschera sul volto, Meng Hao appariva totalmente bizzarro; c'era anche una sinistra aura demoniaca attorno a lui. Ji Hongdong osservò la maschera; non c'era nessun tratto facciale, solo due buchi per gli occhi, dove si potevano vedere quelli rosso accessi di Meng Hao!


Il rosso dei suoi occhi era dello stesso colore del Qi del Nucleo che si librava sopra di lui.


La tunica verde era ora macchiata di rosso e gli fluttuava attorno, facendolo assomigliare a una sorta di Diavolo di Sangue!


“Che oggetto magico è quello?” disse Ji Hongdong con espressione agitata. Un'intesa sensazione di pericolo era apparsa dentro di lui non appena Meng Hao aveva indossato la maschera. Lui non aveva sperimentato molte cose nella vita, così questa sensazione fece tremare tutto il suo corpo. Senza pensare suonò la campana ancora una volta e sopra a Meng Hao tre saette vennero giù.


Meng Hao rise. Il sorriso prodotto dalla risata era oscurato dalla maschera, ma era irritante; iniziò ad alzare la mano destra verso i tre fulmini in arrivo. Si serrò a pugno e come lo fece, il Qi del Nucleo sopra di lui si trasformò in un pugno enorme e mentre questo volava verso le tre saette, il rombo del tuono riempì l'aria.


L'esplosione risultante scosse il cielo e la terra e i tre fulmini caddero a pezzi. Anche il cielo più in alto tremò.


L'espressione di Ji Hongdong andò in pezzi e i suoi occhi si riempirono di vene di sangue. La campana nella sua mano suonò all'improvviso e lui sputò una grande boccata di sangue. L'espressione divenne più feroce e lanciò un grido acuto. “Che la volontà dei Cieli discenda! Giudizio della Tribolazione!”


Come le sue parole risuonarono, le nuvole nel cielo sopra Meng Hao raddoppiarono improvvisamente, strato dopo strato. Dentro la densa oscurità nove fulmini apparvero, sembravano condensare la volontà dei Cieli mentre si preparavano a colpire.


All'improvviso si spanse un'aura che sembrava abbastanza potente da distruggere tutte le cose viventi. Uno sguardo di costernazione apparve sul viso di Xu Qing che era rimasta in disparte.


Fu però in questo momento che Meng Hao parlò.


La sua voce era rauca e stranamente mesmerizzante.


“Senza un volto...” Meng Hao emise solo tre parole dell'abilità divina dell'Eredità dell'Immortale di Sangue. Senza un volto, una sola parola, le fiamme della guerra unificano; Nuvole lacerate, una pioggia di sangue, i mari che coprono il cielo; Cattura gli dei, fai avanzare le truppe, il fuoco consuma le torri; Forgia tutti gli spiriti e le stirpi in nove poteri mortali!


Queste parole conteneva in realtà nove abilità divine dell'Immortale di Sangue e solo indossando la maschera potevano essere usate. Proprio ora, una scioccante tecnica magica del Clan dell'Antico Destino, che non si era vista per decine di migliaia di anni, apparve all'improvviso nella mano tesa di Meng Hao.


Non appena le parole lasciarono la bocca, l'enorme quantità di Qi del Nucleo sopra la testa iniziò ad allargarsi, trasformandosi in un'enorme volto. Questo volto non aveva alcun tratto, eccetto che per i due occhi; non era nient'altro che un mare di rosso!


L'occhio sinistro era anch'esso completamente rosso; ma, incredibilmente, nella posizione dell'occhio destro... c'era Meng Hao!


Non appena comparve, l'enorme faccia si diresse contro i nove fulmini che stavano scendendo.


Tutto quanto tremò; sebbene questo posto non fosse reale, poteva essere scosso da una pazzia frenetica. Le nove saette andarono immediatamente a pezzi, le nubi nere nel cielo iniziarono a disintegrarsi e quando il volto si scontrò con il Cielo, anch'esso collassò.


Questa magia senza volto si era trasformata in una gigantesca faccia, con uno strambo occhio sinistro e Meng Hao nel destro ma senza nessun'altra caratteristica. Questo aveva rizzato tutti i capelli sulla testa di Ji Hongdong e l'aveva colmato di una intensa sensazione di morte, inondandogli il corpo.


“Tu...” Ji Hongdong era sul punto di continuare a parlare, ma le parole gli rimasero in gola. Questo perché in quel momento, la magia senza volto, trasformata nell'enorme faccia, apparve all'improvviso direttamente davanti a lui. Meng Hao, che si trovava nella posizione dell'occhio destro, alzò la mano e gli afferrò il collo.


La sua presa tagliò le parole di Ji Hongdong, facendo contorcere l'espressione del giovane. Voleva lottare, ma all'improvviso scoprì che la sua base di Coltivazione era soppressa e non aveva modo di contrattaccare.


I suoi occhi erano colmi di terrore e di intensa paura; poteva percepire l'intento omicida di Meng Hao. La sua ferocia era senza eguali, eppure... non poteva credere che nelle terre del Paradiso Meridionale, ci fosse qualcuno che osasse uccidere un membro della stirpe del Clan Ji.


Quel concetto era profondamente radicato nel suo cuore. Era qualcosa che era esistito dentro di lui sin da quando era piccolo; al momento era in crisi, ma la paura scomparve velocemente, solo per essere rimpiazzata dalla tristezza. Guardo torvo Meng Hao e un sorriso beffardo gli apparve in volto.


Non poteva parlare, ma i suoi occhi dicevano: “Osi uccidermi?” E il messaggio fu immediatamente trasmesso al cuore di Meng Hao.


Non implorò pietà e non disse nessuna parola per ingraziarsi. In questo attimo di vita e morte, non poteva dimenticare la dignità e la nobiltà della stirpe del Clan Ji. Alzò il mento e fissò freddamente Meng Hao.


Meng Hao rimase silenzioso per un momento, poi disse raucamente: “Io davvero... non voglio ucciderti...” Il rossore nei suoi occhi iniziò a svanire, rimpiazzato invece con il colore naturale.


Udendolo, un sorriso gelido arricciò le labbra di Ji Hongdong. All'improvviso, la mano destra di Meng Hao si strinse; si sentì un suono come di qualcosa che si spezza e gli occhi di Ji Hongdong si spalancarono. Il suo collo ridotto in briciole e il potere dell'Immortale di Sangue che correva attraverso la mano di Meng Hao, entrò all'improvviso nel corpo di Ji Hongdong. Tremò, e il suo corpo iniziò ad appassire immediatamente. Tutto il sangue si condensò nella fronte dove comparve un marchio; condensandosi in una goccia di sangue della stirpe di Ji, la quale volò improvvisamente in aria!


Il sangue si fuse con la fronte della maschera di Meng Hao, la quale si increspò, come se fosse eccitata. A quel punto Meng Hao rilassò la presa, lasciando cadere i resti di Ji Hongdong.


Chiuse gli occhi, poi alzò la mano destra e si tolse la maschera. Quando venne via, rivelò quanto Meng Hao fosse pallido. Il potere della maschera era sconcertante; se il suo Senso Spirituale non fosse stato così forte, non sarebbe mai stato in grado di mantenere il controllo della sua mente.


Nel breve periodo in cui aveva brandito il potere della maschera, aveva realizzato di aver perso la metà di un ciclo di sessanta anni di longevità.


Il prezzo per indossare la maschera era estremamente alto.


Meng Hao si voltò verso Xu Qing con il volto pallido. E mordendosi le labbra disse gentilmente “Siamo salvi ora. Nessuno saprà il tuo segreto.”


Lei lo guardò perplessa e con gli occhi pieni di lacrime. Era una persona semplice, ma sapeva il prezzo pagato da Meng Hao per proteggere il suo segreto.


Aveva ucciso un membro del Clan Ji e perciò aveva provocato una grande calamità. Per non implicare la Setta, l'aveva abbandonata... Ora, non aveva altra scelta se non diventare un vagabondo; non sarebbe mai potuto tornare nel Dominio Meridionale, o non sarebbe riuscito a nascondersi da loro.


Per di più, era solo un Coltivatore alla Formazione del Nucleo...


Xu Qing si morse le labbra, ma non riuscì a trattenere le lacrime. Le scesero lungo il viso, eppure non toccarono mai il suolo; perché Meng Hao sollevò la mano per asciugarle.


“Non piangere” disse sorridendo. “C'è una lunga strada davanti a noi. Chi lo sa quando ci incontreremo di nuovo.” Il suo volto era pallido mentre sorrideva, il che servì solo a imprimere più profondamente le parole nel cuore di Xu Qing.


“Io ora me ne andrò” continuo lui. “Questo posto collasserà presto.” Guardò profondamente negli occhi di lei, sapendo che dopo essersi voltato per andarsene, sarebbero stati separati tanto quanto se uno fosse vivo e l'altro morto. Anche se fosse riuscito a rimanere in vita, chi poteva sapere quanti anni sarebbero passati prima di poter fare ritorno.


E quando fosse tornato, chi poteva sapere se la bellissima donna che gli stava dinnanzi adesso, sarebbe stata ancora la stessa di prima.


Ma non aveva rimpianti. Ji Hongdong doveva morire; fosse per Xu Qing, o per se stesso, solo la sua morte avrebbe assicurato la continuazione delle loro vite.


Anche se avesse nascosto il corpo nella maschera color del sangue, sapeva che non sarebbe servito a niente contro il potere del Ji Clan. In effetti, le conseguenze sarebbero potute essere ancora più gravi.


Forse ci sarebbe potuto essere un terzo sentiero da percorrere; sfortunatamente, si era svolto tutto troppo in fretta e non aveva avuto il tempo di indovinare la quale sarebbe potuto essere. E per quanto riguardava tentare di uccidere usando l'identità di Meng Hao, per poi vivere normalmente come Fang Mu, avrebbe dimostrato quanto non comprendesse il terrificante potere del Clan Ji. Questo era il suo giudizio basato su tutto quello che aveva sperimentato.


Così, c'era il novanta percento di probabilità che l'intera Setta del Fato Viola venisse trascinata nella distruzione. E quella era una scelta che si era rifiutato di fare.


Meng Hao si voltò, e come lo fece, si rese conto all'improvviso che qualcuno lo abbracciava da dietro. Era morbido e caldo.


“Io ti aspetterò” disse Xu Qing. La sua voce carica di ostinazione; indipendentemente dalle vite passate, presenti o future, sarebbero stati insieme per sempre.
                                        



