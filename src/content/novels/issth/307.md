---
title: Capitolo 307 – Fang Mu è Meng Hao!
pubDate: 2025-03-17T11:17:34.891Z
tags:
    - issth
---


Nel momento in cui Ji Hongdong moriva, qualcosa accadeva dall'altra parte del Mare della Via Lattea, sul confine delle vaste Terre Orientali, in cima a una montagna bianca. La montagna non aveva neve; invece era la roccia di cui era formata a essere completamente bianca, sembrando senza pecche o impurità.


Nelle Terre Orientali, questo posto era chiamato la Montagna Bianca.


Da qualche parte su di essa, c'era una cisterna così profonda, che secondo le leggende, l'acqua al suo interno scendeva tanto quanto la montagna era alta.


Seduto di fianco, c'era un uomo anziano. Era scarno, con il volto inespressivo e tra le mani teneva una canna da pesca. La lenza scendeva nella cisterna e al momento, era immobile.


Ma all'improvviso, la lenza si tese. L'espressione del vecchio non cambiò; tirò semplicemente con la mano destra. Un grido strano e miserabile perforò l'aria mentre la lenza volava in alto. Appeso all'estremità, c'era un globo di luce.


Se si guardava attentamente la luce, si poteva vedere che era formata da innumerevoli fili luminosi. Su ognuno di questi fili c'erano delle facce e in mezzo a tutto, al centro del globo di luce, vi era un uomo di mezza età. La sua era una espressione di terrore, immediatamente cadde in ginocchio e iniziò a implorare pietà.


Il vecchio lo guardò e disse senza emozione, “Il fatto che io abbia pescato il tuo Karma in mezzo a tutta la moltitudine di creature viventi e soltanto una fortuna per te, giusto? Perciò, perché implorare pietà?” La sua mano fece un gesto come per afferrare l'aria e il globo volò nella sua mano. Quando lo prese, l'uomo al suo interno lanciò un ululato di sfida, uno di quelli che vengono nell'attimo prima di morire. In più, emise il Qi del grande cerchio della fase avanzata dell'Anima Nascente.


Il vecchio permise al Qi di fuoriuscire. Poi, gettò il globo di luce nella sua bocca; si poterono udire alcuni suoni di sgranocchiamento e poi deglutì. Dagli angoli della bocca colò un po' di sangue che leccò via velocemente. I suoi occhi erano colmi di un bagliore acceso.


“Ah, il sapore del Karma...” mormorò. Dopo che fu passato un po' di tempo, guardò in cielo, poi improvvisamente si gettò in ginocchio e si prostrò.


Si prostrò nove volte, poi si rialzò e guardò la cisterna. Dopo un poco, si accigliò, estese la mano e frantumò un contenitore di giada che gli era apparso in mano.


“Hmm?” Gli brillarono gli occhi. “Un figlio di Ji è morto... Uno dei figli di Ji del mio lignaggio. Morto nel Dominio Meridionale...?” Schiacciò il contenitore di giada e l'immagine di un volto apparve nella sua mente.


Il volto non apparteneva a nessun altro se non Meng Hao!


Allo stesso tempo, una voce acuta echeggiò nella sua testa.


“Patriarca, colui che mi ha ucciso si chiama Fang Mu della Setta del Fato Viola, è anche noto come Meng Hao!” La voce non apparteneva ad altri se non Ji Hongdong; e questo era l'ultimo brandello di volontà che era rimasto in lui prima di morire. La voce era triste e stridula, colma di intenso risentimento.


Non c'era modo che Meng Hao prevedesse qualcosa del genere. Il Clan Ji aveva un metodo con cui trasmettere le voci alla loro morte; Meng Hao era a conoscenza solo dell'abilità di trasmettere le immagini.”
Fortunatamente, estrarre il sangue del Clan prima del suo ultimo respiro, aveva inflitto a Ji Hongdong un qual certo dolore; come risultato, la sua coscienza era stata gettata nel caos e l'unica cosa che era riuscito a trasmettere era il nome di Meng Hao. Aveva completamente dimenticato la faccenda di Xu Qing.


“Inutile stolto” disse il vecchio con un leggero cipiglio. “Tuttavia, per quanto potesse essere inutile, il sangue del Clan scorreva lo stesso nelle sue vene. Come possono i mortali averlo ucciso così facilmente? Sebbene, la Setta del Fato Viola...” incredibilmente, questo vecchio vedeva i Coltivatori come semplici mortali!


Agitò l'ampia manica, trasformando il contenitore di giada in cenere. Poi, balzò in aria, scomparendo in un batter d'occhio.


Solo la sua voce sinistra rimaneva, riecheggiando attraverso la montagna: “Il Dominio Meridionale. Non ci vado da anni.”


&nbsp;


Fuori dalla Grotta della Rinascita, otto uomini anziani sedevano a gambe incrociate sotto la bandiera del Clan Ji. Uno per uno, i loro occhi si aprirono, incredulità e sconcerto vi brillavano mentre si alzavano in piedi.


I loro occhi erano pieni di vene rosse e emettevano intensamente l'intento di uccidere. Questa vista scioccante scosse tutti nell'area. Uno per uno, i Coltivatori delle altre Sette e Clan li guardarono stupefatti mentre un'indescrivibile furia cieca e l'intento omicida fuoriusciva dagli otto anziani.


Tutti loro erano eccentrici all'Anima Nascente con straordinarie basi di Coltivazione. La loro smania di uccidere combinata, era qualcosa in grado di far tremare i Cieli, scuotere la Terra e cambiare il colore del vento.


“Uno dei figli di Ji ha perso la vita...” Gli otto si scambiarono degli sguardi, in mezzo al crescente intento omicida, potevano sentire la mutua paura che faceva tremare i loro cuori.


In base alle leggi del Clan Ji, sapevano che se non avessero trovato l'assassino di Ji Hongdong, sarebbero stati spediti nella tomba insieme alle sue offerte funebri. In realtà, tutti i membri del Clan all'interno della loro sfera di influenza sarebbero stati sterminati all'istante.


Quello era il prezzo da pagare se non avessero trovato l'assassino e l'avessero portato nelle Terre Orientali!


Uno tra gli otto alzò la mano e colpì la sua borsa da trasporto. Immediatamente, comparvero otto frammenti di un contenitore di giada. Ogni uomo ne prese uno e poi li tennero in modo da congiungerli assieme. Immediatamente un tiepido bagliore si accese.


La luce salì fino al cielo e mentre la studiavano attentamente, i volti degli otto anziani erano incredibilmente scuri. Non erano solo loro; anche i Coltivatori delle Sette circostanti osservavano con attenzione cosa stava succedendo.


All'interno della luce comparve una figura; indossava una maschera, rendendo impossibile determinare quale fosse il suo aspetto. Tuttavia, la maschera traboccava di un sanguinario intento omicida, il quale fece tremare i cuori di tutti gli spettatori.


“Quella è...”


“Quella è la maschera dell'Eredità dell'Immortale di Sangue! La maschera dell'Immortale di Sangue del Clan dell'Antico Destino!”


“Hai ragione! Durante il Torneo dell'Eredità dell'Immortale di Sangue, l'ho vista con i miei stessi occhi... Ma il Clan Li non aveva detto che c'era stato un incidente e che era andata perduta dentro alla zona dell'Eredità? Ovviamente le grandi Sette non gli hanno creduto e hanno condotto le loro investigazioni, tuttavia, alla fine avevano determinato che il Clan Li non aveva acquisito l'eredità...”


Quando gli otto uomini udirono quelle parole, i loro occhi brillarono e il loro intento omicida divenne ancora più intenso. Guardarono il pilastro di luce che apparteneva al Clan Li, facendo istantaneamente agitare in volto i suoi membri.


Prima che potessero dare qualunque spiegazione, però, otto raggi di luce si avvicinarono all'improvviso. Mentre si avvicinavano rumorosamente, era chiaro che gli Anziani del Clan Li stavano arrivando.


Il vecchio in testa gridò “Il Figlio del Dao del Clan Li, Li Daoyi, è morto in questo luogo. Compagni Daoisti, riconoscete questa persona?” Agitò la mano e comparve uno schermo illusorio, sul quale vi era l'immagine di Meng Hao.


Nell'esatto stesso momento, la figura mascherata all'interno del raggio di luce protetto dal Clan Ji si distorse improvvisamente, trasformandosi in un'altra immagine. La quale, di nuovo, non era altri che... Meng Hao!


Proprio ora, gli occhi di tutti i presenti nell'area erano fissi sui due schermi luminosi e sulla persona lì rappresentata. Le loro menti avevano preso a girare furiosamente.


Vorticavano a causa della notizia che il Figlio del Dao del Clan Li era morto.


Vorticavano perché tutti i Clan e le Sette del Dominio Meridionale avevano messo assieme i pezzi del puzzle; ora sapevano perché il Ji Clan aveva mostrato il contenitore di giada rotto e perché la figura fosse la stessa di quella mostrata dal Clan Li.


Uno dei Patriarchi della Setta del Gelo Dorato ansimò. “Possibile che... uno dei figli di Ji del Clan Ji...”


“Se questo è vero, allora chiunque lo abbia fatto ha provocato un grande disastro! Il Clan Ji delle Terre Orientali... Come potrebbero mai lasciar stare questa faccenda!?”


“Di quale Setta è discepolo l'assassino...?”


Tutto era silenzioso; tutti i Coltivatori presenti iniziarono ad arretrare.


“Quel... quell'aspetto sembra quel tipo, Meng Hao, che è scomparso alcuni anni fa...”


“Meng Hao? Le Sacre Scritture dello Spirito Sublime! Mi ricordo! Quello è Meng Hao!”


“Meng Hao...”


Un grande brusio di conversazioni riempì l'area attorno all'avvallamento e in mezzo all'agitazione, gli occhi degli anziani del Clan Ji ribollirono di istinto omicida, così come quelli degli Anziani del Clan Li.


Il vecchio del Li Clan digrignò i denti e disse: “Questo Meng Hao è ancora all'interno della terra illusoria del cadavere dell'Immortale. Sigilliamo l'area! Il teletrasporto è proibito! Non importa quale tesoro possieda quel piccolo bastardo, non sarà in grado di scappare anche se avesse le ali!” I circostanti Anziani all'Anima Nascente schizzarono via immediatamente verso nord, sud, est e ovest.


Chiaramente pianificavano di sigillare l'area e prevenire chiunque dal teletrasportarsi.


“Uno dei figli di Ji, del Clan ji, è morto qui. Compagni Daoisti del Dominio Meridionale, per favore rimanete qui e aspettate finché tutti i dettagli non saranno portati alla luce. Fino ad allora, a nessuno sarà permesso di andarsene.” Immediatamente, quattro degli otto Anziani del Clan Ji si separarono. Ovviamente, non ponevano una fede assoluta sui metodi del Clan Li e avrebbero implementato le loro misure di interdizione.


“Apparentemente questa persona possiede qualche arte di trasformazione” disse un altro dei vecchi del Clan Ji, insieme a un freddo sbuffo. “Non importa. Avendo ucciso un membro del Clan Ji, è stato macchiato con il Karma di Cielo e Terra. Una volta che riemergerà nel mondo, saremo in grado di percepirlo.”


Fu in quel momento che all'improvviso, un Qi raggelante soffiò dai pressi della Grotta della Rinascita. Conteneva una potenza spaventosa; la potenza della Recisione dello Spirito. Lentamente, un'alta figura uscì camminando dall'avvallamento.


Era un uomo di mezza età che vestiva una lunga tunica arancione. Mentre camminava, attrasse l'attenzione di tutti i circostanti Coltivatori delle varie Sette. Lo riconobbero tutti immediatamente; questi era il più forte esperto presente tra quelli del Clan Ji.


La sua base di Coltivazione era al livello della Recisione dello Spirito; quando tutti gli altri Patriarchi si erano ritirati dall'avvallamento che circondava la Grotta della Rinascita, lui era rimasto indietro. Sapeva che la Grotta era un luogo spaventoso, anche per qualcuno allo stadio della Recisione dello Spirito e a meno che non fosse assolutamente necessario, nessuno vi entrava. In effetti, nessuno dei Patriarchi delle varie Sette locali era desideroso di entrare; al più si avvicinavano alla bocca della caverna.


Ma quest'uomo non si era ritirato, e perciò aveva ingaggiato un certo numero di battaglie con varie strane forme di vita nei pressi della caverna. Mentre emergeva dall'area, il suo volto era scuro e quando raggiunse gli otto anziani del Clan, questi salutarono tutti congiungendo rispettosamente le mani.


L'uomo di mezza età aprì la mano e rivelò della polvere, che era tutto ciò che rimaneva del contenitore di giada.


“L'assassino è Fang Mu della Setta del Fato Viola, anche noto come Meng Hao!” disse l'uomo freddamente. “Questo era il messaggio trasmesso da Ji Hongdong prima di morire. Questa faccenda ha anche provocato il Patriarca Ji Fang, che al momento si sta affrettando a venire qui dalle Terre Orientali.” Sebbene la sua voce fosse calma, conteneva una intensa aria di minaccia, la quale riempì i cuori dei membri di tutte la Sette circostanti di tremori.


“Fang Mu... Meng Hao...”


“Come può essere possibile!? Fang Mu della Divisione Est degli Elisir della Setta del Fato Viola è anche la stessa persona che tutti hanno cercato per il Dominio Meridionale quell'anno, Meng Hao?!?!”


“Questo... Non c'è da stupirsi che nessuno l'abbia mai trovato. Si stava nascondendo nella Setta del Fato Viola. È anche diventato un Apprendista dell'Eredità...”


In mezzo alla commozione, uno sguardo dopo l'altro cadde sul pilastro di luce che apparteneva alla Setta del Fato Viola. All'interno, i volti dei Coltivatori della Setta iniziarono a cambiare all'istante.


An Zaihai rimase a bocca aperta. Al suo fianco Lin Hailong ansimò mentre si tirava in piedi. Wu Dingqiu rimase a fissare muto per un momento, poi il suo volto divenne incredibilmente tetro. Un profondo senso di crisi riempì i cuori e le menti di tutti i discepoli della Setta del Fato Viola.


Fu in questo momento che all'interno del pilastro di luce gli occhi dei Patriarchi alla Recisione dello Spirito si aprirono lentamente.
                                                                



