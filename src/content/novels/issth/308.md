---
title: Capitolo 308 - Io Sono il Suo Maestro!
pubDate: 2025-03-17T11:17:34.891Z
tags:
    - issth
---


Il primo Patriarca alla Recisione dello Spirito della Setta del Fato Viola rimase in silenzio per un istante prima di dire: "Ho ricevuto un messaggio dal Leader della Setta. Fang Mu della Divisione Est degli Elisir ha abbandonato la Setta del Fato Viola. Non sappiamo se sia vivo oppure morto. Se è vivo, non avrà più nulla a che fare con la Setta del Fato Viola. Allo stesso modo, se è morto, non avrà più nulla a che fare con noi".


I suoi occhi brillarono intensamente quando le parole riecheggiarono. Pronunciare delle parole simili gli fece provare una forte umiliazione, seguita da un dolore intenso.


L'altro Patriarca alla Recisione dello Spirito non disse nulla, ma sul volto comparve un cipiglio appena accennato. Sembrava che nei suoi occhi ci fosse una rabbia pronta ad esplodere. Tuttavia, sapevano che non avrebbero mai potuto oltraggiare il Clan Ji.


Erano le uniche persone tra i presenti che sapevano di Fang Mu e, infatti, avevano appena ricevuto un ordine urgente dalla Setta del Fato Viola. Il testo dell'ordine era semplice: non citava la morte di un membro del Clan Ji, ma affermava che stavano per accadere dei cambiamenti fondamentali. Affermava che Fang Mu aveva abbandonato volontariamente la Setta, e che se ci fosse stato un qualsiasi contrattempo, i due Patriarchi avrebbero dovuto fornire immediatamente una spiegazione.


I due avevano immaginato che fosse successo qualcosa di importante, e con gli sviluppi di qualche istante prima, era evidente quale fosse il problema. Ciascuno di loro aveva vissuto per mille anni, quindi ci volle solo un istante per determinare quale fosse il punto cruciale della vicenda.


A prescindere dal fatto che il suo nome fosse Fang Mu o Meng Hao, sembrava che il ragazzo si fosse trovato ad avere come unica scelta quella di colpire, uccidendo un membro del Clan Ji. Per non coinvolgere la Setta, aveva distrutto volontariamente il medaglione da Signore del Calderone Viola, così da recidere di netto qualsiasi rapporto con la Setta.


Questa scelta causò un forte dolore al cuore dei due Patriarchi alla Recisione dello Spirito. Si trattava di un discepolo della loro Setta, un Apprendista dell'Eredità della Divisione Est degli Elisir. In un momento di crisi, si era impegnato per evitare qualsiasi genere di problema per la Setta.


Sfortunatamente... non avevano modo di proteggerlo. Nessuno all'interno della Setta del Fato Viola adesso avrebbe potuto fare qualcosa per lui. L'unica scelta rimasta ai due Patriarchi era prendere le distanze con freddezza davanti a tutti i Coltivatori del Dominio Meridionale.


La sua vita non aveva importanza. La sua morte non aveva importanza. Non aveva nulla a che fare con la Setta del Fato Viola.


Le parole che avevano pronunciato fecero calare immediatamente il silenzio in tutta l'area. I volti di molti Coltivatori delle altre Sette furono pervasi da sguardi sconvolti e perplessi. Riuscivano a sentire l'impotenza tra quelle parole, e rispetto al potere tirannico del Clan Ji, non poterono che provare compassione.


Il Coltivatore alla Recisione dello Spirito del Clan Ji fissò con freddezza i discepoli della Setta del Fato Viola per un istante, poi sbuffò. Oltre a questo, però, non fece nulla.


Regnava il silenzio. Nessuno parlava. Ciascuno di loro stava aspettando che tornassero i discepoli scomparsi.


Nei dintorni erano già spuntati degli incantesimi restrittivi. Al momento, nessuno avrebbe avuto la possibilità di usare il potere del teletrasporto. Dopo un istante, tuttavia, all'interno del pilastro di luce della Setta del Setaccio Nero, gli occhi di Patriarca Setaccio Viola cominciarono a splendere.


Finalmente, iniziò a parlare. "Compagni Daoisti del Clan Ji e membri della vecchia generazione. Sono venuto a sapere che Meng Hao possiede un ciondolo della buona sorte proveniente dall'antica Setta della Fortuna. Temo che i vostri incantesimi restrittivi...". Sorrise, ma non finì la frase.


All'udire queste parole immediatamente gli Anziani del Clan Ji sbatterono velocemente le palpebre mentre si scambiavano degli sguardi. Il Coltivatore alla Recisione dello Spirito agitò la mano destra e comparve un ciondolo di giada.


"Posizionate questo all'interno dell'incantesimo restrittivo. Può bloccare il ciondolo della buona fortuna".


I volti dei due Patriarchi alla Recisione dello Spirito della Setta del Fato Viola divennero cupi. Lanciarono un'occhiata a Patriarca Setaccio Viola, con delle cattive intenzioni che baluginavano nei loro occhi, celate a malapena.


I discepoli delle diverse Sette erano così scioccati da sembrare cicale nel cuore dell'inverno. Nelle loro menti si susseguirono diversi pensieri. Pensarono a Fang Mu, poi a Meng Hao, e le espressioni sui loro volti mutarono passando per diversi livelli di stupore.


Fang Mu era molto famoso nel Dominio Meridionale. Si diceva che fosse come il sole nel punto più alto del cielo rispetto agli altri della sua generazione. Nessuno poteva reggere il paragone con lui. Era l'Apprendista dell'Eredità di Demone Gran Maestro degli Elisir, il Figlio del Dao della Divisione Est degli Elisir, uno dei quattro Gran Maestri del Dominio Meridionale... Demone degli Elisir...


Riguardo a Meng Hao, con la comparsa della maschera dell'Immortale di Sangue, nei cuori di tutte le persone si diffuse un boato di stupore.


Possedeva le Sacre Scritture dello Spirito Sublime, era il genero del Clan Song e, adesso, colui che aveva ricevuto l'Eredità dell'Immortale di Sangue!


Nel silenzio, sui volti dei membri del Clan Song erano presenti espressioni di disgusto mentre questi sedevano nel loro pilastro di luce. C'era anche Eccentrico Song, il quale dentro di sé era corrucciato e sospirava.


Tutti i Coltivatori presenti, compresi i Patriarchi alla Recisione dello Spirito, ignoravano che un uomo anziano si fosse unito improvvisamente alla folla. Aveva un aspetto emaciato e che non incuteva soggezione. Tuttavia, nessuno si accorse che era lì, quasi come se non fosse parte di quel mondo.


L'anziano sorrise. "Hai raggiunto la Perfezione, ragazzo", disse tra sé a bassa voce. "Nel mondo c'è una cosa chiamata Karma, e oggi ti aiuterò a disseminarlo. In futuro, coglierò la tua Perfezione, che sarà il raccolto del Karma". Ovviamente nessuno poté udirlo. Questi non era altri che l'antico decimo Patriarca del Clan Wang.


Tutti continuarono ad aspettare in silenzio.


Nel frattempo, al confine ultimo del Dominio Meridionale, nei pressi del punto in cui era esistito lo Stato di Zhao oltre le numerose catene montuose, si trovava un enorme mare.


Questo altro non era che il Mare della Via Lattea, il quale separava Ovest e Sud da Nord ed Est.


D'un tratto, l'aria che ricopriva il Mare della Via Lattea al di fuori del Dominio Meridionale iniziò a incresparsi e deformarsi. Comparve un'immagine sfuocata, una persona che all'improvviso fece un passo in avanti. La sagoma inizialmente era confusa, ma velocemente divenne un tutt'uno fino a formare un uomo anziano.


Questi non era altri che l'anziano che aveva pescato il Karma sulla cima della Montagna Bianca nelle Terre Orientali, Il Patriarca del Clan Ji, Ji Fang!


Si librò a mezz'aria sul Mare della Via Lattea, osservando il Dominio Meridionale. Poi, il suo corpo vibrò e sfrecciò in avanti. Tuttavia, proprio quando si avvicinò al confine del Dominio Meridionale e fu sul punto di entrare, si corrucciò e liberò una risata fredda. Sollevò il braccio destro e lo agitò sopra la testa.


L'aria fu pervasa da un'esplosione che si diffuse in ogni direzione, la quale fece fremere e tuonare le acque dell'oceano sotto di lui. La terra che includeva il confine del Dominio Meridionale tremò, le grandi rocce che ricoprivano la costa si spezzarono e si frantumarono.


Mentre la terra si sgretolava e le acque del mare diventavano agitate, davanti a Ji Fang comparve un uomo anziano. Indossava un lungo abito grigio che aveva su ciascuna manica l'immagine di una fornace per elisir.


I capelli dell'uomo erano lunghi e bianchi, lui era molto magro e aveva della macchie nere sulla pelle. La sua espressione era pacata, eppure pervasa dal potere. Gli occhi brillavano intensamente e al loro interno sembrava nascondersi un'aura Celeste.


Dal corpo di diffuse un pungente aroma di elisir medicinali che pervase l'area.


Ji Fang lo guardò con freddezza e poi disse: "Dovrei chiamarti Viola dell'Est o Demone degli Elisir?!"


Quest'uomo non era altri che il Maestro di Meng Hao, Demone degli Elisir!


Demone degli Elisir rimase in silenzio per un istante, poi voltò lo sguardo verso Ji Fang. "Viola dell'Est è morto, io sono Demone degli Elisir".


"Beh, non importa che tu sia Demone degli elisir o Viola dell'Est", disse con freddezza sollevando appena la testa, "Se vuoi evitare che la Setta del Fato Viola venga distrutta, allora togliti di mezzo. Chiunque uccida un membro del mio Clan Ji deve morire!".


Demone degli Elisir scosse la testa. "Io sono il suo Maestro. Lui si è prostrato davanti a me tre volte, ora è il momento che io faccia qualcosa per lui". Agitò il braccio destro e all'improvviso nella mano comparve magicamente un calderone color bronzo che emanò subito un Qi antico, che fuoriuscì in tutte le direzioni. Dalla fornace per elisir si riversò una nebbia bluastra che fece dei movimenti circolari, rendendo l'intera area un mondo di nebbia.


"Se fossi davvero Viola dell'Est, allora potrei avere qualche dubbio", disse Ji Fang con disapprovazione. "Ma per quanto riguarda te, è evidente che... tu stia cercando la morte!". Con queste parole sollevò la mano e la nebbia si fece più fitta, sommergendo immediatamente sia Demone degli elisir che lui stesso.


Ora era impossibile vederli. Si potevano sentire solo un'esplosione dopo l'altra provenire dall'interno della nebbia. Sotto di loro, il Mare della Via Lattea ribollì. Le terre di confine del Dominio Meridionale tremarono. Ogni singolo attacco scagliato da uno dei due uomini conteneva abbastanza potere da riuscire a scuotere i Cieli e sconvolgere la Terra.


Dalla nebbia riecheggiò una voce cupa. "Demone degli Elisir, vale davvero la pena di fare una cosa simile per il tuo apprendista? Potresti anche fermare me, ma riuscirai a fermare tutto il Clan Ji?"


"Lui ha scelto di diventare mio apprendista, e io ho scelto di diventare il suo Maestro. Questo non è un legame che viene cancellato disertando una Setta. Io credo che ne valga la pena. Per tutto! Io non posso fermare il Clan Ji, ma posso tenerti alla larga per un istante. È sufficiente!"


Un'altra esplosione scosse i cieli. Lo scontro scosse questa zona remota in cui il Dominio Meridionale incontrava il Mare della Via Lattea.


La nebbia si agitò, i fulmini crepitarono ed esplosero i tuoni; la battaglia raggiunse il culmine.


Le mura all'interno dell'illusorio regno mentale di Choumen Tai adesso si stavano sgretolando. Quando Meng Hao scomparve, Xu Qing si morse le labbra e chiuse gli occhi.


Meng Hao se ne era andato. Non era più Fang Mu, ma adesso aveva lo stesso aspetto di quando aveva lasciato lo Stato di Zhao, sebbene ora la sua base di Coltivazione fosse allo stadio della Formazione del Nucleo. Si era trasformato in un raggio di luce ed era sfrecciato all'orizzonte.


Non stava abbandonando il labirinto, stava abbandonando Xu Qing.


Non si voltò nemmeno.


Il segno verde sulla parte posteriore della testa tremolava. Questo era comparso dopo che aveva formato il Nucleo Viola e il sangue aveva iniziato a circolare nelle sue vene.


Sembrava essere un simbolo magico. Certo, lo aveva già visto in passato, quando aveva raggiunto la Stabilità della Consistenza così come nella Setta del Fato Viola quando Choumen Tai lo aveva chiamato.


Mentre proseguiva in avanti, cominciarono a sgretolarsi in mille pezzi sempre più muri. Sembrava che stesse crollando tutto il labirinto, e molti Coltivatori si bloccarono al suo interno laddove riuscivano a vedersi. Iniziarono velocemente a formare dei gruppi secondo la Setta o il Clan a cui appartenevano.


Tuttavia, chiunque non abbastanza veloce da radunarsi diventava oggetto di attacco, facendo così piombare nel caos l'intero luogo.


Meng Hao sfrecciò nell'aria, ad una velocità sempre maggiore. Nessuno riuscì a distinguere i lineamenti del viso, soltanto la sua sagoma mentre passò a gran velocità.


Mentre i muri continuavano a disintegrarsi, i boati diventavano sempre più intensi. Meng Hao all'improvviso si fermò per un istante. Visti i crolli attorno a lui, sapeva che erano rimasti pochi istanti prima che l'intero luogo sparisse.


"A causa delle morti di Li Daoiy e Ji Hongdong, il mondo esterno è stato sigillato. Sembra che il mio ciondolo della buona fortuna... non mi sarà d'aiuto". Nei suoi occhi comparve un bagliore. Nel momento in cui aveva fatto la sua mossa contro Ji Hongdong, nella mente si erano susseguiti molti pensieri.


"La mia unica possibilità... sarà la Grotta della Rinascita, a cinquanta chilometri da qui!". Fece un respiro profondo e poi, d'un tratto, l'espressione sul volto tremolò. Improvvisamente il corpo fu ricoperto da una nebbia e lui partì verso una nuova direzione.


Non ci volle molto prima che davanti a lui comparisseo Chu Yuyan, Ye Feimu, e altri discepoli della Setta del Fato Viola. Erano circondati e stavano subendo l'attacco dei Coltivatori del Deserto occidentale.


"Compagni Daoisti della Setta del Fato Viola", gridò uno di loro con voce tetra, "consegnate la copia di quelle iscrizioni che avete appena creato, e vi lasceremo in pace. Se non lo farete, allora per noi sarà irrilevante che voi apparteniate a una delle grandi Sette del Dominio Meridionale, vi stermineremo!". I tatuaggi dei totem sui loro corpi iniziarono a incresparsi. Chu Yuyan, Ye Feimu e gli altri discepoli, che provenivano dalla Divisione del Qi Viola, stavano facendo del loro meglio per difendersi.


Ye Feimu era ferito gravemente, il volto pallido. Nonostante questo, continuava a combattere con tenacia. Dagli angoli della bocca di Chu Yuyan colava del sangue, e anche il braccio destro era ferito. Il suo volto era pallido, la mandibola serrata.


Anche tutti gli altri erano feriti, e stavano chiaramente combattendo per le loro vite.


Accanto a loro, due discepoli della Divisione del Qi Viola si accasciarono contro il muro, sebbene non fosse chiara la loro condizione.
                                                                



