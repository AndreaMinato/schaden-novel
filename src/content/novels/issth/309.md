---
title: Capitolo 309 - Un'altra Onda Si Solleva [1]
pubDate: 2025-03-17T11:17:34.891Z
tags:
    - issth
---


"Questo luogo potrebbe crollare da un momento all'altro!" disse Ye Feimu, con un filo di voce. "Quando accadrà, noi verremo teletrasportati all'esterno!". Era ovvio che si stesse rivolgendo ai discepoli della Setta del Fato Viola, non ai Coltivatori del Deserto Occidentale.


Il suo volto era pallido, dal pallore trasparivano delle linee nere pulsanti. Non si trattava di veleno, piuttosto di una sorta di parassita, il risultato di una qualche strana tecnica magica del Deserto Occidentale. Una volta infettato, le conseguenze potevano essere delle lesioni e un calo importante nella base di Coltivazione, oppure la morte.


Se non fosse stato per questo, Ye Feimu non si sarebbe trovato nello stato attuale, senza considerare il livello della sua base di Coltivazione.


Chu Yuyan serrò la mandibola, colpì la borsa da trasporto e produsse degli elisir medicinali che lei stessa ingerì. Sui volti di tutto il gruppo c'erano delle espressioni determinate. Purtroppo, a parte Chu Yuyan, tutti loro avevano quelle strane linee nere sul viso; sembrava che fossero stati infettati dal parassita.


Le basi di Coltivazione dei Coltivatori del Deserto Occidentale non erano di molto superiori rispetto a quelle di Chu Yuyan e gli altri. Si trovavano tutti allo stadio iniziale della Formazione del Nucleo, nemmeno all'apice. Pertanto, esitarono per un istante. La ragione per cui non avevano ancora sferrato l'attacco finale era che non volevano provocare troppi disordini nel Dominio Meridionale. Tuttavia, quelle incisioni erano un tesoro prezioso; nel vedere la determinazione sui volti dei discepoli della Setta del Fato Viola, si scambiarono degli sguardi. Alla fine, i loro occhi sprigionarono intento omicida.


"Uccideteli! Prima che questo luogo crolli!". Con gli occhi che splendevano iniziarono ad attaccare. I totem sui loro corpi rivelarono il loro potere, trasformandosi in quattro bestie enormi che partirono all'attacco verso Chu Yuyan e gli altri.


Fu in questo momento di crisi che comparve Meng Hao. La nebbia lo avvolgeva, così da rendere i suoi tratti non riconoscibili. Prima ancora che i Coltivatori del Deserto Occidentale riuscissero a vederlo in modo chiaro, lui si posizionò davanti a Chu Yuyan e gli altri. Sollevò la mano destra e la agitò in avanti. Subito, davanti a lui comparve un bagliore viola che si trasformò in un'enorme quarto di luna.


Una luna viola, con il potere di spezzare le vite. Si scontrò con le quattro bestie, causando una forte esplosione. I Coltivatori del Deserto Occidentale rimasero a fissare scioccati, poi batterono in ritirata uno dopo l'altro. I tatuaggi dei totem su due di loro iniziarono a incresparsi immediatamente: non riuscivano a sopportare quella potenza. L'attacco colpì poi i Coltivatori e ridusse i loro corpi in mille pezzi.


Riguardo gli altri due, uno sputò un grumo di sangue, e riuscì ad evitare di poco l'attacco. L'altro era il più potente del gruppo e colui che aveva messo fuori combattimento Ye Feimu. La sua base di Coltivazione era allo stadio intermedio della Formazione del Nucleo.


La comparsa di Meng Hao lasciò Chu Yuyan senza parole. Nel vedere la Luna Gibbosa Viola fu pervasa dallo stupore.


SI trattava di un'arte che solo la Setta del Fato Viola possedeva e che nessun estraneo avrebbe mai potuto padroneggiare.


"Levatevi dalle palle!" disse Meng Hao, lanciando delle occhiate fredde ai due Coltivatori del Deserto Occidentale indenni.


Le sue parole erano cariche di una pressione enorme, il che portò subito il Coltivatore che aveva schivato il colpo a voltarsi e fuggire. Era un Coltivatore del Deserto Occidentale; per lui la vita era disseminata di avversità. I concetti di onore e gloria non gli appartenevano; per lui la sopravvivenza era la cosa più importante. Quindi, capendo chiaramente che non aveva alcuna possibilità di vittoria, decise di battere in ritirata.


Prima di andare via, congiunse le mani e si inchinò a Meng Hao. Rispettava la forza; non aveva importanza che Meng Hao avesse appena ucciso i suoi compagni.


L'altro Coltivatore del Deserto Occidentale, l'uomo di mezza età con la base di Coltivazione allo stadio intermedio della Formazione del Nucleo, esitò per un istante. Guardò Meng Hao, poi spostò lo sguardo verso Ye Feimu e gli altri. Alla fine, si voltò per andare via.


"Lascia l'antidoto!" disse Meng Hao con voce ferma.


L'uomo sospirò tra sé e sé, poi agitò il braccio per lanciare al volo una bottiglia nera. Meng Hao non era preoccupato del fatto che l'uomo avesse intenzione di tendere qualche trappola. Il crollo totale di questo luogo sarebbe avvenuto a breve; una volta crollato, tutti sarebbero stati mandati via. A quel punto tutti i problemi minori sarebbero stati risolti con semplicità.


Meng Hao si voltò per guardare Chu Yuyan e gli altri attraverso la nebbia. "Questo luogo sta per disintegrarsi. Tutti voi... badate a voi stessi". Con il volto pervaso da emozioni contrastanti, partì in direzione dell'orizzonte.


"Chi sei?" chiese d'un tratto Chu Yuyan.


Meng Hao non rispose. Se ne andò con fare pensieroso.


Ye Feimu lo osservò andare via, e improvvisamente disse: "Fang Mu, che cosa è successo?!".


Le sue parole fecero immediatamente tremare Chu Yuyan. Tutti gli altri discepoli della Divisione del Qi Viola guardarono in direzione di Meng Hao.


Meng Hao si fermò per un istante. Sospirò a bassa voce, poi tornò indietro, "Da questo momento, non esiste più alcun Fang Mu nella Setta del Fato Viola...". Dopodiché, proseguì per la sua strada.


Chu Yuyan e Ye Feimu lo guardarono a bocca aperta, con i volti pervasi dallo stupore. Tuttavia, bastò un solo istante perché Chu Yuyan socchiudesse i suoi occhi da fenice.


"Quella voce...". Il respiro si fece improvvisamente irregolare mentre osservava la sagoma di Meng Hao allontanarsi.


Poiché i muri continuavano a crollare, riecheggiarono delle forti esplosioni. I muri nelle immediate vicinanze erano crollati completamente, rivelando il nulla. Alcuni Coltivatori cominciarono ad essere risucchiati in quel nulla, poi scomparvero.


Meng Hao si guardò attorno con un'espressione che trasudava concentrazione e cautela. Non sapeva bene quali fossero le circostante all'esterno, ma poteva immaginare un grave pericolo. Non fece nessuna azione avventata, al contrario, osservò con attenzione il nulla oltre i muri crollati.


I boati divennero più intensi. Ogni cosa si stava disintegrando. Lo sguardo di Meng Hao vacillò, fu sul punto di volare in direzione del nulla quando la sua espressione tentennò. Sollevò la mano e agitò la manica; ne uscirono in volo le due spade di legno indistruttibili, che si muovevano in sua difesa.


Fu proprio in questo momento che risuonò un'esplosione. Il pugno di una donna perforò l'aria, apparentemente dal nulla. Il pugno andò a sbattere contro la nebbia viola che lo avvolgeva, così da frantumarla all'istante. Il pugno non si fermò, al contrario proseguì in direzione delle spade di Meng Hao.


Si irradiò un'enorme esplosione.


Le due spade emisero un ronzio e tremarono, roteando all'indietro e andando a sbattere contro il torace di Meng Hao. Il suo corpo fu pervaso dal dolore e cadde all'indietro come un aquilone con il filo reciso, con il sangue che gli sgorgava dalla bocca.


Diede un'occhiata per vedere che la proprietaria del pugno non era altri che la giovane il cui cognome era Fang. Indossava un lungo abito verde, accompagnato da un'aria di grazia distaccata. Questa si avvicinò lentamente attraverso il vuoto.


Era bellissima, ma aveva colpito Meng Hao con un pugno incredibile. Il potere del pugno era di gran lunga superiore allo stadio iniziale della Formazione del Nucleo. Un potere fisico simile a questo per Meng Hao era scioccante.


La nebbia viola turbinò attorno a Meng Hao e, quando fissò la donna, le sue pupille divennero viola. Le ferite iniziarono a rimarginarsi velocemente, nello spazio di qualche respiro ritornò allo stato iniziale, ad eccezione del volto di un tono più pallido.


Si pulì il sangue dalla bocca e guardò la donna con il volto cupo.


"Un potere simile..." pensò. "Un potere così impressionante! Supera di molto Ji Hongdong; credo che il pugno di qualche istante fa possa distruggere con facilità un normale Coltivatore allo stadio iniziale della Formazione del Nucleo!". Socchiuse gli occhi.


"Vedo che scappi piuttosto in fretta" disse con freddezza. "E vedo che hai ucciso quell'insopportabile Ji Hongdong che tutti odiavano. Beh, io posso ucciderti senza problemi. Tira fuori il tesoro Immortale e dammelo. In ogni caso, non puoi nemmeno usarlo". Lei non era orgogliosa e arrogante come Ji Hongdong, ma piuttosto sostenuta. Era evidente che fosse più forte anche di lui.


Sembrava anche possedere un'aria incredibilmente prepotente, addirittura boriosa.


Attese per lo spazio di due respiri e poi disse: "Non sei d'accordo? Bene, allora puoi MORIRE!". Avanzò a gran velocità, e all'istante si trovò proprio davanti a Meng Hao. Sollevò la mano destra e un secondo pugno discese verso di lui.


Meng Hao cominciò a produrre un incantesimo con entrambe le mani. Comparve un Palmo di Sangue con cinque dita; sotto ai suoi piedi, il bagliore del Mondo Mortale di Sangue. Vennero fuori dei Cloni di Sangue che sembravano fondersi con il corpo. Quando il pugno fu vicino, lui colpì con il palmo.


L'aria fu pervasa da un'esplosione impressionante e un potere enorme scosse la terra sotto ai loro piedi, distruggendo ciò che rimaneva dei muri vicini. Comparve un vortice formato da nulla e questo iniziò a risucchiare ogni cosa.


Meng Hao sputò del sangue quando cadde all'indietro. Il Qi Viola si agitò lungo tutto il corpo, e le sue pupille brillarono di una luce viola accecante. Le ferite si rimarginarono ancora una volta; tuttavia, il volto divenne ancora più pallido.


Questa guarigione gli era costata una parte della forza vitale, che rappresentava la longevità. Indietreggiò, con gli occhi che emanavano un freddo bagliore. Diede un colpo alla borsa da trasporto per generare la maschera color sangue.


La giovane donna fece due passi indietro, con un'espressione aggressiva negli occhi.


"Tu sei la prima persona allo stadio iniziale della Formazione del Nucleo che sia mai riuscita a farmi indietreggiare!" disse con voce ferma.


"Posso farti anche sanguinare", rispose Meng Hao, con gli occhi carichi della sua stessa freddezza. Sollevò la mano per posizionare la maschera sul volto e, quando lo fece, la giovane si lasciò andare ad una risatina fredda. L'intento omicida nei suoi occhi si intensificò ancor di più. Il corpo tremolò quando sfrecciò verso Meng Hao, sollevando il pugno.


"FANG!". Gridò solo una parola, ma nel momento in cui lo fece, il pugno divenne verde. Fu circondato da innumerevoli saette verdi ed emanò un Qi scioccante e spaventoso che fece intorpidire la testa di Meng Hao.


La velocità con cui la giovane si avvicinò fece diffondere nel cuore di Meng Hao una forte sensazione di crisi. Non aveva provato una sensazione simile nemmeno quando aveva combattuto contro Ji Hongdong poco prima. In effetti, era da molto che non provava una pressione devastante di questo genere.


"MUORI!" urlò la donna, facendo riecheggiare la voce in tutte le direzioni mentre di avvicinava a Meng Hao.


In questo stesso momento, la mano sinistra di Meng Hao posò la maschera sul volto. Dal corpo si propagò immediatamente un Qi di sangue e morte.


Fu sempre in questo momento che il dorso della mano che aveva usato per indossare la maschera d'un tratto andò incontro alla ragazza Fang. Inoltre, il simbolo verde che era comparso sul dorso della sua mano quando aveva formato il Nucleo non era sparito. Improvvisamente... questo tremolò appena.


Il simbolo verde brillò come un simbolo magico, la giovane donna lo vide. Nel momento in cui ciò avvenne, i suoi occhi strabuzzarono e furono pervasi da una totale incredulità.


Il pugno aveva quasi raggiunto Meng Hao. All'improvviso, si lasciò andare ad un grugnito esasperato. Con il rischio di un contraccolpo di energia, deviò l'attacco verso il lato, facendo sbattere il pugno sul terreno accanto a Meng Hao.


L'aria fu pervasa da un boato e il suolo fu ricoperto da enormi crepe, le quali rivelarono il nulla al di sotto di loro. Anche il nulla sembrò tremare, minacciando di crollare a causa della potenza del pugno.


La giovane donna sputò un grumo di sangue. I capelli le svolazzarono attorno in disordine, si voltò per fissare Meng Hao, con gli occhi carichi di ira e discordia.


Questo portò Meng Hao a guardarla a bocca aperta in modo esplicito. Non gli era chiaro cosa fosse appena successo per far sì che lei deviasse il pugno. Avrebbe dovuto sapere che facendo così si sarebbe ferita.


NOTE:


Si tratta della parte finale di un'espressione cinese molto comune che descrive come si presenti un nuovo conflitto quando un conflitto precedente resta irrisolto. La traduzione letterale dell'espressione è "un'onda si calma, un'altra onda si solleva".                


                                



