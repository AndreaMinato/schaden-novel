---
title: Capitolo 311 – Ora, Quello è un Coltivatore!
pubDate: 2025-03-17T11:17:34.891Z
tags:
    - issth
---


Meng Hao era scuro in volto mentre si guardava attorno nella nebbia turbinante. Immediatamente si morse la punta della lingua, sputando un po' di sangue. Appena questo volò nell'aria, si trasformò in una nebbia di sangue sotto ai suoi piedi.


Questo lo aiutò ad amplificare la velocità di parecchie volte; riapparve immediatamente a cinque chilometri di distanza, di fianco al corpo dell'Immortale che si stava rimpicciolendo.


Tossì una boccata di sangue e i capelli da neri divennero bianchi. Aveva appena usato una delle molteplici tecniche proibite dell'Eredità dell'Immortale di Sangue. Un Coltivatore alla Formazione del Nucleo poteva usarla per guadagnare all'istante una velocità molto superiore alla normale capacità del suo corpo.


Non era certo un teletrasporto minore, ma considerando la breve distanza interessata, non c'era molta differenza. Il teletrasporto minore era un'abilità divina dei Coltivatore dell'Anima Nascente. Per quanto riguardava i Coltivatori alla Formazione del Nucleo, loro potevano usare quest'arte proibita solo tre volte nel corso della loro vita.


Quando il corpo di Meng Hao sparì, la posizione che occupava collassò, l'aria si infranse a causa della tecnica proibita. Non sarebbe mai riuscito a fare qualcosa del genere usando solo il suo potere e la sua abilità.


Questo era l'unico modo per evitare la morte!


L'intera area era bloccata da incantesimi restrittivi che rendevano il teletrasporto impossibile. Però, quest'arte non era un teletrasporto minore, ma piuttosto un incremento esplosivo della velocità. Tuttavia gli aveva fatto tossire sangue, segno che aveva ferite agli organi interni. In più, dalle gambe si sentivano dei rumori di rottura.


Il volto era pallido come un cencio, ma non aveva esitato minimamente. Le pupille brillarono di viola mentre attingeva dalla sua longevità per curare i danni.


Questa era aumentata dopo aver raggiunto la Formazione del Nucleo; e normalmente avrebbe dovuto essere in grado di vivere attorno ai quattrocento anni. Però, al momento, ne aveva già sciupato una quantità significativa.


A causa del prezzo, appariva ancora giovane, ma il viso era pallido ed era qualcosa che non poteva essere modificato dalla Trasformazione della Pupilla Viola.


“Guadagnano ancora terreno.” Attorno a Meng Hao, i Coltivatori all'Anima Nascente dei Clan Ji e Li, nonostante fossero costretti al grande cerchio della Formazione del Nucleo, fischiavano verso di lui alla massima velocità.


Meng Hao li aveva appena schivati, facendo sbattere gli occhi a questo gruppo di Anziani. Il fatto che avesse appena evitato la morte li aveva riempiti di sorpresa.


Han Bei, Chu Yuyan e gli altri guardavano da lontano e i loro cuori erano colmi di stupore.


Le mani di Xu Qing erano serrate a pugno e si mordeva il labbro inferiore. Guardava Meng Hao con il volto pallido e desiderava aiutarlo. Però, l'ansimante Meng Hao l'aveva appena guardata negli occhi e nel suo sguardo era chiaro il messaggio che glielo proibiva.


Non rendere inutili tutti i miei sforzi, le aveva detto con lo sguardo. Perciò lei guardava, tremando e con le lacrime che si accumulavano nei suoi occhi.


Uno dei vecchi del Clan Li schizzo in avanti fissando Meng Hao. “Non è che ti sottovaluti, ragazzino” disse con una fredda risata. “Non c'è da stupirsi che tu sia stato capace di uccidere il nostro Figlio del Dao. Ma oggi, non potrai scappare! Pagherai con la vita!”


“Che massa di stronzate!” rispose Meng Hao colpendo la borsa da trasporto. Comparve la maschera rossa e se la mise senza esitazione. Mentre si fondeva con il viso emanò una sanguinaria aura omicida. Tutti coloro che lo videro furono istantaneamente scossi.


Anche Chen Fan e gli altri erano scioccati, ma non troppo; mentre il Qi di Sangue avviluppava l'area, si ritrassero di alcuni passi. D'altra parte le facce dei vecchi dei Clan Ji e Li cambiarono immediatamente.


La veste verde di Meng Hao fu immediatamente bagnata dalla luce rossa, facendolo sembrare come se indossasse il sangue stesso. Il bagliore cremisi e la maschera rossa, che era priva di tratti somatici a parte gli occhi, fece immediatamente richiamare alla mente dei Coltivatori dell'Anima Nascente le descrizioni che avevano visto negli antichi resoconti dei loro Clan.


L'Immortale di Sangue del Clan dell'Antico Destino!


Appariva esattamente la stessa!


L'ntenso intento omicida e il ribollente desiderio di uccidere, eruttarono immediatamente nel rosso Qi del Nucleo sopra la testa di Meng Hao. Il quale turbinava, emanandosi in tutte le direzioni.


Sotto Meng Hao, il corpo dell'Immortale si era ridotto fino a essere alto poco più di trenta metri.


La dozzina circa di vecchi dei Clan Ji e Li si stavano ancora avvicinando a grande velocità. Uno degli otto Anziani del Clan Ji disse, con gli occhi balenanti di intenso intento omicida “Sopravvaluti te stesso!


MUORI!!” grido con voce sinistra e alzando velocemente la mano destra. Normalmente, Meng Hao non sarebbe nemmeno riuscito a distinguere i suoi movimenti a causa della sua velocità; ora, però, poteva intuire un movimento confuso.


L'uomo si avvicinava velocissimo!


“Senza un volto!” Mentre agitava la mano destra, gli occhi di Meng Hao erano rosso acceso. I suoi capelli erano completamente bianchi; tuttavia, dato che erano inondati dal bagliore cremisi, apparivano rossi in realtà!


Il Qi del Nucleo fremette, trasformandosi immediatamente in una enorme faccia. L'occhio sinistro aveva un aspetto bizzarro, mentre in quello destro si trovava Meng Hao. La faccia volò via, dirigendosi direttamente contro gli Anziani di Ji e Li e uno scoppio riempì l'aria.


Mettere in gioco la vita e la morte! Terminare l'avversario per assicurarsi la propria esistenza!


Nell'istante in cui si udì il botto, il terreno si sollevò; ogni cosa tremò, persino la nebbia nera. L'esplosione era udibile finanche all'esterno dell'avvallamento.


Gli occhi del Patriarca Setaccio Viola della Setta del Setaccio Nero brillarono. Dietro di lui, anche i Patriarchi della Setta al livello della Recisione dello Spirito avevano un'espressione simile. Si alzarono in volo e stavano per dirigersi nella nebbia nera, quando all'improvviso, i due Patriarchi alla Recisione dello Spirito della Setta del Fato Viola sparirono. Quando sbatterono di nuovo le palpebre, erano esattamente di fronte ai due della Setta del Setaccio Nero.
“Se fate un altro passo, non biasimateci se vi uccidiamo” disse uno dei Patriarchi della Setta del Fato Viola con voce greve, i suoi occhi splendevano di furia e intento omicida.


Nel frattempo dentro la nebbia nera, il boato continuava a riecheggiare. L'enorme volto che circondava Meng Hao, disintegrato, dalla sua bocca spruzzava sangue e quasi la metà delle ossa si erano rotte. La pelle era segnata da innumerevoli lacerazioni, dalle quali il sangue colava fuori, facendo diventare i suoi abiti davvero rossi. Il rosso dei vestiti non era più causato dal bagliore cremisi nell'aria; ora indossava davvero una tunica di sangue!


Il corpo barcollò all'indietro, cadendo sul corpo dell'Immortale; tremante, strinse i denti e si tirò in piedi. Proprio ora, Meng Hao appariva molto simile a quando aveva fronteggiato Wang Tengfei ai tempi della Setta dell'Affidabilità... La sua testardaggine, la sua tenacia e il suo forte cuore sarebbero sempre esistiti, indipendentemente dal fatto che il corpo fosse o non fosse sull'orlo del collasso!


Una luce rossastra tremolò negli occhi; il sangue gocciolava dal corpo su quello dell'Immortale sotto i suoi piedi, il quale era ora alto meno di quindici metri.


Per quanto riguardava il Coltivatore del Clan ji, il corpo tremò e il viso si alterò. Non era ferito, ma guardò Meng Hao con una espressione seria; per il suo ultimo attacco aveva usato il potere del grande cerchio della Formazione del Nucleo. Anche solo quel briciolo di potere sarebbe dovuto essere sufficiente a distruggere un Coltivatore della Formazione del Nucleo. Eppure Meng Hao... non era morto!


Immediatamente, un'intensa voglia di uccidere si agitò negli occhi dell'uomo, insieme all'ingordigia.


Poteva vedere chiaramente che la base di Coltivazione di Meng Hao era solo al principio dello stadio della Formazione del Nucleo; e per lui essere in grado di brandire il potere che aveva appena usato... dipendeva solo dalla maschera color del sangue!


Non era il solo ad averlo capito; tutti gli altri al suo fianco cominciarono a guardare Meng Hao con occhi lampeggianti.


Meng Hao si era seriamente danneggiato con il suo ultimo attacco. Tuttavia, considerando il livello della sua base di Coltivazione, il fatto che fosse riuscito a sostenere un attacco addirittura da un Coltivatore dell'Anima Nascente, benché soppresso, dimostrava l'incredibile potere posseduto dalla maschera.


Si poteva facilmente dire che con la maschera, Meng Hao era completamente e assolutamente diverso da prima.


Tuttavia... nonostante ciò, non era ancora un degno avversario per il suo opponente. Il corpo era sull'orlo del collasso, come una lampada senza più olio. Sotto la maschera, il volto era pallido e coperto di rughe; eppure i suoi occhi bruciava di frenesia ed emettevano una luce viola.


Di nuovo bruciò la longevità per curarsi.


Osservò la dozzina circa di Coltivatore in avvicinamento, e all'improvviso alzò la testa al cielo e rise. La sua espressione conteneva un orgoglio indomabile, il tipo di ostinazione che non avrebbe mai chinato la testa.


Lui era il Gran Maestro del Calderone degli Elisir! Il Nono Sigillatore del Demone! Lui era Fang Mu! Lui... era Meng Hao!


Lui era nato come uno studioso, ma oggi, lui era un Coltivatore allo Stadio della Formazione del Nucleo e stava combattendo contro una dozzina o più di esperti le cui basi di Coltivazione erano all'Anima Nascente. Erano soppressi, e a causa della maschera color sangue, lui era quasi inumano. Ma quando si considerava il Dominio Meridionale come un tutt'uno, negli ultimi millenni lui era l'unica persona che fosse in grado di farlo!


Perciò Meng Hao rise. Era una risata senza rimpianti, una risata colma di arroganza, una risata colma di una testardaggine che raggiungeva i cieli!


Danneggiando la sua forza vitale per curare se stesso, la faccia, sotto la maschera, invecchiò rapidamente. I suoi capelli erano già da tempo diventati completamente bianchi; però, dalla prospettiva di un esterno, i capelli, sotto il bagliore cremisi, erano rosso acceso!


Questa immagine lasciò una profonda impressione in tutti quelli che stavano guardando. Per tutti i Prescelti del Dominio Meridionale teletrasportati fuori dal collassante reame mentale, la prima cosa che videro fu Meng Hao. Quell'immagine venne incisa nelle loro menti, qualcosa che non avrebbero mai dimenticato per centinaia di anni, per mille, per tutta la loro vita!


In questo momento, lui era come il Sole che brucia nel cielo di mezzodì; il rappresentante di una generazione. Mai più sarebbe comparso uno come lui, mai qualcuno altro sarebbe stato in grado di superare Meng Hao.


Questo era ciò che pensavano tutti quanti.


Prescelto? Figlio del Dao? Indossando la sua maschera con suoi sventolanti capelli cremisi, ridendo mentre fronteggiava più di dieci Coltivatori dell'Anima Nascente... Tutti gli altri erano al pari degli insetti!


“Ora, quello... è un Coltivatore!” Era difficile dire chi avesse mormorato quelle parole per primo, ma ci volle solo un momento perché risuonassero attraverso la mente di tutti i Prescelti.
                                        



