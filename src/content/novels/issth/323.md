---
title: Capitolo 323 - Divinità Duo Lan [1]
pubDate: 2025-03-17T11:17:34.893Z
tags:
    - issth
---


Buona lettura!
-Madotter


Meng Hao fece un respiro profondo. Il bagliore nella sua mano durò per molto tempo prima di rimettere a posto definitivamente la Pietra dello Spirito di altissimo livello. Subito dopo comparve un simbolo magico argenteo sopra il palmo. Cominciò a emettere un bagliore argenteo, così come una debole aura che fluttuava nell'aria e si trasformò in più simboli magici. Diede a Meng Hao una sensazione molto simile a quella data dal terreno celeste.


I simboli magici emanavano forti onde che immediatamente fecero sentire Meng Hao in pericolo; esaminò tutto da vicino prima di rimettere via il simbolo.


"Esattamente come avevo previsto. Per uccidere un figlio del Clan Ji, non lo si deve coinvolgere in una battaglia prolungata. Annientare come un fulmine, senza dargli alcuna possibilità di utilizzare oggetti magici .... Se non fossi stato così determinato nell'uso della maschera color sangue, allora temo ..." La paura lo riempì mentre pensava alla lotta; se avesse minimamente esitato, il risultato sarebbe stato molto diverso.


Il Clan Ji era veramente spaventoso; Meng Hao non poteva credere che non avrebbero avuto assi nella manica. La ragione principale per la quale aveva conquistato la vittoria era perché aveva attaccato come un fulmine, dando al suo avversario poco tempo per reagire.


Guardando il simbolo magico argenteo, Meng Hao riteneva che fosse necessario un periodo di preparazione per utilizzarlo.


"Nella situazione peggiore, questa cosa è più potente della mia base di Coltivazione; non sono esattamente sicuro di come usarla." Dopo aver pensato per un momento, la sua mano tremò di nuovo; questa volta, apparve una bottiglia di elisir traslucido.


Innanzitutto all'interno era visibile un elisir medicinale della dimensione di un frutto Longan [2]. L’elisir era marchiato con l'immagine di una mano. Gli occhi di Meng Hao scintillavano mentre apriva la bottiglia di elisir; dopo aver annusato l'aroma dell’elisir, era visibilmente commosso.


"Questo non è un elisir medicinale ordinario! Questo è ... un perfetto elisir al cento per cento!" Fece un respiro profondo mentre lo osservava da vicino. Un momento più tardi, uno sguardo di stupore gli riempiva gli occhi.


"Elisir per l’Acquisizione dell'Anima! Uno dei tre grandi antichi elisir medicinali! Un perfetto Elisir per l’acquisizione dell'anima!” Respirando profondamente, lo esaminò ancora una volta per confermare che fosse corretto. Lo era. Non c'era alcun dubbio. La sua espressione era piena di stupore.


Dei tre grandi antichi elisir medicinali, Meng Hao possedeva già un Elisir Primordiale del Riempimento Celeste. Pertanto, avrebbe potuto compensare la longevità che aveva sprecato. Inoltre, il suo Maestro gli aveva dato tre Elisir Stranieri, che poteva usare per sopprimere il Giglio della Resurrezione, oltre ad aggiungere la sua longevità.


"L'Anima Nascente di un Coltivatore dell’Anima Nascente è basata sui cinque elementi ed è divisa in cinque colori. L'Anima Nascente di Quattro Colori è in realtà considerata la finale. Con una Consistenza Impeccabile e un Nucleo Viola, insieme ad un Elisir per l’acquisizione dell’anima a colori, è possibile aggiungere un altro elemento!


Se avessi quattro elementi, allora questo elisir avrebbe potuto aumentarli a cinque. Ma se avessi già cinque elementi, allora ... sarebbe in grado di diventare un’Anima Nascente di Sei Colori? Peccato che non importa quante volte consumi questo elisir, sarà efficace solo una volta." Trattenne l’Elisir per l’Acquisizione dell'Anima di un colore e lo fissò con occhi scintillanti. Infine, lo mise via con attenzione.


Aveva la forte sensazione che in futuro questo elisir sarebbe stato estremamente importante per lui!


Poi, guardò la borsa da trasporto e tirò fuori una canna da pesca.


Era lunga, sottile e di colore smeraldo. La sollevò con una mano, non sapeva esattamente quale funzione avesse. Era scintillante e traslucida, sembrava anche molto affilata; il gancio all'estremità scintillava con una luce fredda.


"Questa cosa ..." Dopo una pausa, lanciò la canna; subito davanti a lui apparve una piscina illusoria d'acqua. La canna da pesca si diresse fino nella vasca d'acqua, e come già successo, un tremito attraversò il corpo di Meng Hao. Sentì il suono dei pianti dei neonati, l’ultimo respiro dei vecchi uomini poco prima della morte, la risata di uomini prestanti, i giuramenti caparbi pronunciati dagli adolescenti.
Sentì le voci di tutte le cose viventi.


I suoni entrarono nella sua testa e nel suo cuore, scuotendoli. Si sentiva come se fosse dilaniato.


Immediatamente allentò la presa; la canna da pesca cadde a terra, e tutto il resto scomparve.


In quel breve lasso di tempo il corpo di Meng Hao si coprì di sudore, respirava a fatica.


“Che cosa è questa cosa?” Pensò, guardando la canna da pesca. In un primo momento non sembrava niente di particolarmente straordinario, ma ora sembrava molto misteriosa.


Ciò avvenne soprattutto quando pensava a quanto fosse terrificante il Clan Ji; chiaramente, questa canna da pesca doveva essere un elemento importante.


Passò un po'di tempo, dopo di che Meng Hao mise via la canna da pesca. Guardò nella borsa. Oltre ad una collezione di comuni Pietre dello Spirito, sembrava che ci fosse solo un altro elemento degno di nota.


Era una scatola.


La scatola era quadrata, apparentemente fatta di giada, eppure no. Era nera come la pece, e nell'angolo destro c’era un segno, un simbolo.


Fang (方).


La scatola sembrava antica, permeata da un'aura arcaica. Gli occhi di Meng Hao brillavano mentre l’aprì lentamente. All'interno c'era un solo guanto. Mentre lo afferrò sentì che era morbido come l'ala di una cicala.


Un attimo prima di indossarlo sulla sua destra, usò il senso spirituale per esaminarlo attentamente. Nel momento in cui lo aveva infilato, sentì un incredibile potere crescere e scorrere nella mano destra.


Fece un profondo respiro e guardò la mano. Non c'era nessun guanto visibile; tuttavia, quando la chiuse in un pugno, poteva sentire degli scricchiolii, come se l'aria stessa fosse stata attirata verso la mano.
Tutto nella grotta dell'Immortale tremò, poi si librò in aria verso il pugno chiuso di Meng Hao. Anche l'aria sembrava essere ridotta di almeno la metà, aspirata nel pugno.


“Che potere ...?” Improvvisamente, apparì nella sua mente un'immagine della giovane donna del Clan Fang e del suo pugno terrificante.


“Fang .... Questo elemento dev’essere collegato al Clan Fang. Se è così, però, perché è nella borsa di un membro del Clan Ji? Inoltre, perché non l'avrebbe usato?" Dopo aver riflettuto a lungo sulla questione, rimase perplesso. Tutti gli altri oggetti, le Pietre dello Spirito di altissimo livello, la canna da pesca, anche il simbolo magico argenteo, erano cose che richiedevano tempo per poter essere utilizzate. Ji Hongdong non ne aveva avuto.


Eppure non indossava il guanto, che era chiaramente straordinario. Se lo avesse indossato, non sarebbe stato così facile ucciderlo.


"Ho ancora il suo sangue", pensò Meng Hao. "Quando sarò in grado di creare uno Spirito del Sangue, allora la sua coscienza sarà legata a me e sarò capace di vedere i suoi ricordi. Forse potrò scoprire la risposta." Gli servì un po' di tempo per sentire il potere della mano destra, poi lentamente l’aprì. Guardò ancora una volta la borsa. All'interno c’erano vari oggetti. Per quanto riguarda le comuni Pietre dello Spirito, ce n’erano circa venti o trentamila, non sufficienti a duplicare uno qualsiasi degli elisir medicinali che aveva bisogno di copiare.


Mise via la borsa con occhi scintillanti.


Con questi oggetti, ora aveva ancora più capacità di salire al potere al di fuori del Dominio Meridionale.
Adesso poteva davvero vagare libero.


“Se non fosse che… non posso per il momento” pensò, scuotendo la testa. Recuperò la campana di Ji Hongdong, poi tirò fuori un pizzico di Qi dal suo nucleo e fuse i due insieme. Lo studiò per un po', cercando di capire come usarlo. Come gli altri oggetti, sembrava che capire come utilizzarlo richiedesse un po' di ricerca.


"Non c'è fretta. Le mie ferite sono guarite e il tempo per emergere è quasi arrivato. In primo luogo, però, devo duplicare l’Elisir Primordiale del Riempimento Celeste!" All'inizio esitò un po'; sapeva che l’Elisir per l’Acquisizione dell'Anima di un colore poteva essere utilizzato solo una volta. Purtroppo, non c'era modo di verificare se l’Elisir Primordiale del Riempimento Celeste avesse una limitazione simile.


Se lo avesse fatto, la duplicazione sarebbe stata uno spreco. Tuttavia, se non lo avesse duplicato, ma utilizzato più di una volta, sarebbe stata una perdita enorme.


Era deciso. Pertanto, con occhi scintillanti, tirò fuori lo specchio di rame e l’Elisir Primordiale del Riempimento Celeste. Fece un profondo respiro e poi cominciò a duplicarlo con una Pietre dello Spirito di altissimo livello.


I tre grandi antichi elisir medicinali erano rari nel mondo moderno e in un primo momento non era sicuro se la duplicazione avrebbe funzionato. Gli spiacque un po' dover spendere cinque delle Pietre dello Spirito di altissimo livello per duplicare un elisir.


Immediatamente mise il duplicato in bocca.


Il tempo passò. Diversi giorni dopo, i suoi capelli lentamente cominciarono a cambiare. Non erano più bianchi, ma neri; il volto cominciò a colorarsi e presto risplendette di vita. Tutta la sua persona brillava, e infatti la base di coltivazione era cresciuta. Non sarebbe passato molto tempo prima di essere in grado di entrare nella Fase Intermedia della Formazione del Nucleo.


Meng Hao si trattenne. Il suo obiettivo primario era il Nucleo Dorato Perfetto; non poteva tornare indietro una volta apparso il Qi del Nucleo ed entrato nella Fase Intermedia della Formazione del Nucleo.


Passarono ancora dei giorni prima che aprisse gli occhi. Si illuminarono con una luce intensa e penetrante. La sua longevità fu completamente restaurata. Scacciò il senso spirituale, era ancora mattina presto. Sotto il sole dell'alba, il pappagallo volava in cerchio nel cielo, continuando a impartire ordini a più di cento persone sotto di lui.


"Il Quinto Signore vi insegnerà un incantesimo della Formazione celeste. Questo incantesimo della Formazione celeste usa la gente come propria base! Garantisco che se voi imparerete la formazione, sarete invincibili! Ora, gridate le parole con me!


Abbi fede nel Quinto Signore, avrai la vita eterna! Quando compare il Signore Quinto, nessuno osa entrare in conflitto!" Il ruggito di più di cento coltivatori era come un tuono ....


La gelatina di carne si sedette a lato, con un viso pieno di disprezzo. Tuttavia, non poteva nascondere l'invidia e la gelosia che sentiva.


Di recente Meng Hao aveva osservato scene simili in diverse occasioni. Aveva solo sorriso e ignorato.
Stava per recuperare il suo senso spirituale, quando improvvisamente si accigliò. Spinse due dita nel suolo e invocò l'arte della legittima concessione. Il Qi nella zona si riversò in lui, concentrandosi nei suoi occhi. Combinando la sua visione con il senso spirituale, spazzò la regione con lo sguardo. Lì, a qualche centinaio di chilometri di distanza, c’era una processione di coltivatori, che volavano in questa direzione.


In testa c’erano un uomo e una donna. L'uomo indossava una maschera d'oro e Meng Hao riconobbe la sua aura. Era il Figlio del Dao delle Terre Nere Luo Chong! [3]


La donna accanto a lui indossava un velo di garza; il suo bell'aspetto era appena visibile dietro il tessuto nebuloso. Sembrava incarnare tutta la bellezza in Cielo e in Terra.


Aveva lunghe gambe sottili e un petto rigoglioso. Questo, insieme all'abito piuttosto provocatorio, le faceva emanare una bellezza fatale.


L'indumento fasciava la vita snella, accentuando la curva posteriore. Sulla fronte c’era un tatuaggio totemico di una farfalla, che la rendeva ancora più eccitante.


Le braccia sembravano intagliate dalla giada ed erano anche decorate con tatuaggi totemici scintillanti.
Dietro a queste due persone ce n’erano altri quattro. Due erano dei Coltivatori mascherati delle Terre Nere nella Fase intermedia della Formazione del Nucleo.


Gli altri due erano immensi; a prima vista, era ovvio che questi fossero potenti esperti del deserto occidentale. Loro quattro erano ovviamente i seguaci di Luo Chong e della donna.


"Questa è una delle regioni meno fertile all'interno delle Terre Nere", disse Luo Chong. "Le uniche persone che vivono qui sono dei Coltivatori rozzi e criminali, non abbastanza dignitosi da essere guardati. Divinità Duo Lan, esattamente perché la tua visita dal deserto occidentale ti porta qui?" Il volto di Luo Chong era nascosto dietro la sua maschera, ma si percepiva un caloroso sorriso mentre parlava. I suoi occhi scintillavano di un'intensa adorazione mentre guardava la donna.


Lei gli fece un sorriso grazioso che sembrava un giglio fiorito. Era senza dubbio una bellezza naturale. Il sorriso fece respirare Luo Chong un po' più profondamente. Stava per rispondergli, quando all'improvviso, gli occhi sfrecciarono come una fenice. Il totem della farfalla sulla fronte sembrava sfarfallare come se volesse volare via.


"Tu chi sei?!"


NOTE:


1. Il nome di Duo Lan in cinese è 朵兰 duǒ lán – Duo è un cognome che significa “fiore”. Lan significa “orchidea”.


2. Logan letteralmente significa “occhio del dragone” ed è un frutto comune in Cina, simile ai litchi.


3. Luo Chong è il ragazzo che Meng Hao fece a pezzi con la Spada di Legno del Tempo nel capitolo 269 sconfiggendolo senza nessuno sforzo.
                                
                                



