---
title: Capitolo 33 - Anche Questa Spada è Tua?
pubDate: 2025-03-17T11:17:34.757Z
tags:
    - issth
---


Wang Tengfei squadrò Meng Hao con occhi glaciali, facendo un passo avanti. Colpì la propria borsa da trasporto, e due raggi di luce esplosero all'esterno. Apparvero due tesori magici: una tigre di pietra e un drago acquatico di pietra.


Il ruggito della tigre e l’ululato del drago riverberarono attraverso la piazza. I tesori si trasformarono immediatamente. Il primo diventò una tigre bianca, il secondo un magnifico drago d’acqua. Si mossero in cerchio attorno a Wang Tengfei, dandogli un’aria ancora più intimidatoria.


“Puoi rifiutarti di ammetterlo, ma quella spada è mia,” disse Wang Tengfei in tono agghiacciante. “Non ti ho permesso di prenderla e non ti permetterò di portartela via.” Le sue dita si mossero in un disegno incantatore, e la tigre ruggì balzando verso Meng Hao. Il drago acquatico la seguì ululando, il corpo che risplendeva di tutti i colori dell’arcobaleno.


Meng Hao si mosse all'indietro e scosse la mano destra. La spada di legno scattò in avanti, seguita da una Lama di Vento e da un Pitone di Fuoco.


Un’esplosione rimbombò e Meng Hao tossì una boccata di sangue. Mentre arretrava vide Wang Tengfei che s’incamminava al di fuori dell’esplosione, la tunica bianca e i lunghi capelli che fluttuavano nel vento, un’espressione omicida sul bellissimo volto. Gli occhi brillavano di derisione.


“Assurdo!” disse Meng Hao. “La verità è che tu vedi che questa spada è straordinaria, e vuoi usare l’allenamento per la Fazione Interna della Setta come scusa per sottrarmela!”


“È inutile continuare a parlare. Oggi ti ucciderò. Allora vedrai che non sei degno di rubare a Wang Tengfei.” I suoi occhi erano freddi. Scosse nuovamente la mano; ruggendo e ululando, la tigre bianca e il drago acquatico caricano di nuovo verso Meng Hao.


“Unica al mondo? L’unica spada di questo tipo al mondo?” Meng Hao rise e sogghignò. Non nascondeva più la sua derisione. “Perché non dai un’occhiata? Controlla un po’ se questa spada è davvero unica al mondo come dici tu?” Colpì la borsa con la mano sinistra, e un raggio nero circondò Meng Hao formando un anello. Risuonò un forte sibilo, come quello prodotto da una spada. Era la copia della sua spada di legno!


Ora le due spade ruotavano attorno a Meng Hao. Erano identiche in ogni minimo dettaglio, le loro aure brillavano forte ed emanavano un immenso potere.


Quando vide la seconda spada, il corpo di Wang Tengfei si scosse e i suoi occhi si sbarrarono. La sua mente si dissolse nel caos. Gli parve di essere appena stato schiacciato da un’intera montagna. Perse immediatamente il controllo della tigre e del drago acquatico.


“Questa… questa…” la sua testa girava. Quell'inaspettato colpo di scena l’aveva colto di sorpresa. Non sapeva cosa pensare, non controllava nemmeno la propria mente.


“Anche questa spada è tua?” gli occhi di Meng Hao lampeggiarono, e fece un passo avanti, irradiando tutto il potere della sua base di Coltivazione. “È questa la tua spada unica al mondo?” Fece un altro passo avanti.


Wang Tengfei non riuscì a rispondere. Fece due passi indietro, sommerso dalla potenza dello spirito del suo avversario.


“È l’unica spada così al mondo?” gli occhi di Meng Hao lampeggiarono come se fossero stati percorsi da fulmini. Continuò ad avanzare, come se tutto il potere che possedeva lo stesse sostenendo.


Il viso di Wang Tengfei impallidì. Continuò ad arretrare.


“Wang Tengfei, queste due spade appartengono a Meng Hao. Le mie spade del cielo e della terra!” Meng Hao si sollevò in aria, gli occhi incandescenti, disegni di incantesimi che lampeggiavano nelle sue mani. Le spade s’illuminarono, proiettandosi verso la tigre e il drago.


Un’esplosione risuonò, mentre la tigre bianca cadeva a pezzi e il dragone acquatico si frantumava. Le spade parevano avere un potere capace di distruggere qualunque cosa al mondo. Si proiettarono verso Wang Tengfei.


Vedendole avvicinarsi, Wang Tengfei alzò d’improvviso la testa. Batté la mano destra sul terreno, e apparve un gigantesco bastone d’incenso. Mentre bruciava, fili di fumo si attorcigliarono nell'aria, e si proiettarono verso Meng Hao. Si trasformarono in due figure umane, che si lanciarono verso le due spade di legno. Un’esplosione rimbombò.


Il bastone d’incenso si frantumò, e le spade di legno tornarono da Meng Hao, che sputò una boccata di sangue. Guardò Wang Tengfei che avanzava attraverso il fumo. Non camminava sulla piattaforma. Fluttuava attraverso l’aria, trasportato dai fili di fumo. Guardò Meng Hao con una strana espressione, poi puntò gli occhi verso le spade di legno. Era ancora confuso al riguardo, e aveva cominciato a dubitare di sé stesso.


In base alle sue ricerche nei testi antichi, la spada di legno era davvero unica in cielo e in terra. Non poteva essercene un’altra. Quella spada era la stessa che aveva visto, ma in quel momento ne aveva davanti due…


Meng Hao guardò Wang Tengfei che si sollevava in aria e grugnì. Colpì la propria borsa, evocando due spade volanti ordinarie. Salì su di esse, e fu sollevato in aria. Un brusio si diffuse fra i Coltivatori presenti.


“Solo i Coltivatori che hanno raggiunto la Stabilità della Consistenza possono volare. Ma guardate… lui vola…”


“Fratello Wang ha degli oggetti magici che possono farlo volare temporaneamente, ma Meng Hao… non sta risparmiando nemmeno un po’ di energia spirituale. Sta usando le spade volanti per volare.”


Un’intenzione omicida esplose negli occhi di Wang Tengfei mentre fissava Meng Hao. Decise di dimenticarsi della spada di legno. Che quelli fossero i tesori che aveva trovato o meno, glieli avrebbe comunque portati via.


Mentre l’intenzione omicida riempiva l’aria, Wang Tengfei colpì la propria borsa, e una striscia di carta gialla apparve di fronte a lui. Un talismano. La sua superficie era inscritta di vari disegni mistici, ed emetteva una forte pressione spirituale. Brillava di una luce dorata. Il talismano appariva diverso da quello che era stato usato da Han Zong.


“Se mi permetti di prendere il tesoro, potrai sentirti orgoglioso quando raggiungerai le distese gialle dell’inferno,” disse Wang Tengfei, squadrando il suo rivale. Si sentiva in pericolo. Il suo talismano era l’ultimo oggetto magico nella sua borsa da trasporto. Aveva speso tutto quello che possedeva nella ricerca della spada di legno.


Non avrebbe usato il talismano se non fosse stato necessario. Normalmente, poteva essere usato tre volte. Ma con il livello della sua base di Coltivazione, poteva usarlo una volta sola. Era comunque molto potente, abbastanza da abbattere un Coltivatore di ottavo livello di condensazione del Qi.


Squadrando Meng Hao con freddezza, Wang Tengfei sollevò la mano destra e la scosse di fronte a lui. Nello stesso momento sputò fuori un po’ della sua energia spirituale, trasferendola al talismano.


Il talismano risplendeva di una luce fortissima; mentre Meng Hao volava in aria, guardò l’oggetto e sentì improvvisamente un dolore lancinante.


Fu in quel momento che l’espressione di Wang Tengfei cambiò. Si rese conto di non avere abbastanza energia spirituale… aveva notato che l’energia che aveva in corpo stava continuamente scivolando via attraverso il suo dito ferito.


Per la rabbia di aver visto la prima spada di legno, e la confusione all'arrivo della seconda, non se n’era accorto fino a quel momento. Non c’era abbastanza energia spirituale da attivare tutto il talismano, né abbastanza tempo da consumare un elisir medicinale per riprendersi.


“Non posso usare totalmente il talismano, ma è ancora forte abbastanza da uccidere qualcuno di sesto livello. Ucciderti sarà facile come cadere da un tronco!” Senza esitazione lo estrasse. Sembrava un piccolo sole dorato, che si proiettò subito verso Meng Hao.


In quel frangente di vita e di morte, una luce strana apparve negli occhi di Meng Hao. Anche mentre volava a mezz'aria, vide un lampo del sogno che aveva fatto il giorno in cui aveva consumato il Nucleo Demoniaco del Drago Volante delle Tempeste. Nel sogno aveva guardato il suo riflesso e visto il riflesso del Drago Volante delle Tempeste. Ora poteva rivederlo.


“Un sovrano nel cielo…” Meng Hao si sentiva colmo di grande fortuna. Chiuse gli occhi, e mentre il sole dorato si avvicinava, il Nucleo Demoniaco che giaceva nel lago dell’Essenza iniziò a tremare. Poi, una gigantesca forza di potere spirituale schizzò fuori, riempiendo il corpo di Meng Hao e facendogli spingere le mani in avanti.


Le spade che giacevano là intorno, quelle di cui aveva perso il controllo, iniziarono improvvisamente a scuotersi, si sollevarono in aria e si lanciarono verso Meng Hao. Nello stesso momento, anche le spade nella sua borsa uscirono, assieme agli altri oggetti magici che possedeva. Iniziarono a fondersi insieme, brillando con una luce intensa. Tutto stava accadendo non per l’energia spirituale di Meng Hao, ma a causa del Nucleo Demoniaco!


Per qualche ragione, il Nucleo si era improvvisamente messo in azione, usando qualche potere infernale per controllare le spade volanti più vicine, quasi un centinaio, e gli oggetti magici. In un battito di ciglia si erano fusi per formare… un antico Drago Alato delle Tempeste!


La sua forma era indistinta, quasi indistinguibile per gli spettatori. Anche Wang Tengfei non ne era consapevole, ora che aveva perso la sua connessione di Sangue con l’Eredità. Solo Meng Hao poteva percepirlo.


Le due spade di legno erano le zanne del Drago Alato delle Tempeste. Emise un ruggito colmo di tutto il potere dei cieli e della terra e si scagliò verso il talismano. Nel momento in cui si scontrarono, un’esplosione risuonò e scosse tutta la Setta dell’Affidabilità. I discepoli nelle vicinanze si fecero da parte, quasi assordati. Alcuni dei discepoli di livello più basso furono sul punto di perdere i sensi.


Il talismano e il Drago contenevano un potere che andava ben oltre il sesto livello di condensazione del Qi. Con lo scontro, avrebbero potuto scuotere anche un discepolo di settimo livello. Solo qualcuno di livello otto avrebbe potuto sopportare quel potere.


Mentre i riverberi dell’esplosione risuonavano, il sole dorato si spense rapidamente, e il Drago Alato delle Tempeste iniziò a cadere in pezzi. Strato per strato, una spada, poi dieci, e cento… caddero una dopo l’altra, assieme agli altri oggetti magici che avevano formato il drago. Si trasformarono in cenere, che volò via nel vento.


Il talismano cominciò a svanire, e gli oggetti magici che avevano formato il Drago scomparvero… ma non le due spade di legno. Si spinsero in avanti verso un Wang Tengfei, pallido come uno straccio.


Wang Tengfei guardò le spade avvicinarsi puntare dritte verso il suo petto. Quando stavano per trafiggerlo, una voce profonda, melanconica, si udì discendere dalla Montagna Est.


“Molto bene, non c’è altro da fare.” Assieme al sospiro giunse una forza gentile che apparve accanto a Wang Tengfei, bloccando le spade di legno. Wang Tengfei fu sollevato e spinto all'indietro, giù dalla piattaforma e sulla piazza. Tossì sangue, gli occhi fissi e confusi. Non poteva crederci… aveva perso.


He Luohua apparve sulla piattaforma. Il Grande Anziano Ouyang lo salutò con i pugni a coppa. “Salute, Capo della Setta.”


Un brusio si sollevò tra gli altri discepoli della Fazione Esterna della Setta. Tutti accolsero il Leader della Setta con rispetto.


Meng Hao era pallido. La sua energia spirituale era ormai quasi del tutto prosciugata. Se il Nucleo Demoniaco del Drago Alato delle Tempeste non avesse usato il proprio potere, non sarebbe stato in grado di continuare. La sua borsa era ormai completamente vuota. La battaglia era stata ardua.


Anche se non era disposto a lasciar vivere Wang Tengfei, con il Capo della Setta nelle vicinanze, non aveva scelta. Quel giorno non avrebbe ucciso il suo rivale.


Scese dalla piattaforma, senza una parola, la sua testardaggine costringeva il corpo a rimanere in piedi. Fece alcuni passi avanti, poi si chinò per raccogliere il talismano di Wang Tengfei, che era caduto a terra, e lo infilò nella sua tunica. Poi sollevò la testa e guardò He Luohua.


“In questa battaglia, Meng Hao è il vincitore,” disse He Luohua, guardando Meng Hao con un sorriso appena accennato. “Da domani sarà il terzo membro della Fazione Interna della Setta dell’Affidabilità.” Le sue parole risuonarono nella piazza silenziosa. Le menti dei presenti tremavano, i dettagli della battaglia ancora risuonavano.


Wang Tengfei appariva confuso, e quando udì le parole di He Luohua emise una risata amara. Si guardò intorno nella folla, che sembrava averlo dimenticato, e il suo cuore si riempì di rimorso. Rise di nuovo, poi tossì del sangue e cadde a terra privo di sensi.


Meng Hao si morse la lingua nel vederlo crollare. Salutò He Luohua, poi si sedette a gambe incrociate e iniziò a meditare.


Il Maestro Ouyang lo guardò, l’ammirazione negli occhi. Colpì la propria borsa da trasporto e ne trasse un elisir medicinale, che volò verso Meng Hao. Il giovane lo prese e lo ingoiò.


Era esausto. Anche se i suoi occhi si appannavano, continuò a fare esercizi di respirazione, cercando di riprendersi lentamente.
                                


                                



