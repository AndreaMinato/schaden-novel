---
title: Capitolo 332 – La Grande Truffa
pubDate: 2025-03-17T11:17:34.895Z
tags:
    - issth
---


Buona lettura!
-Madotter


Meng Hao accelerò attraverso l'aria. Il pappagallo si stringeva stretto alla sua spalla con gli artigli, sbattendo le ali e apparendo estremamente compiaciuto.


“Ruba, ruba, ruba!” starnazzò. “Questo è il modo di fare! Ruba quello che ti pare, fotti qualunque cosa tu voglia. Questo è il modo di vivere! Abbi fede nel Quinto Signore e guadagna la vita eterna! Quando il Quinto Signore appare, chi osa causare problemi!”


Meng Hao lo ignorò, la sua faccia era rossa. Era la prima volta che rubava apertamente qualcosa, e si sentiva strano. Quando era uno studioso, non sarebbe mai stato capace di rubare senza scrupoli come aveva appena fatto.


In realtà, senza il pappagallo, non l'avrebbe fatto comunque. Anche con tutto l'incitamento, aveva comunque esitato. In effetti, se avesse potuto, avrebbe prima cercato di vendere qualche elisir medicinale. Alla fine, però, non era sembrato possibile.


Perciò, per qualche ragione aveva ascoltato il pappagallo ed eseguito la rapina all'asta...


Un furto così sfacciato lo faceva sentire piuttosto nervoso, ma anche un pochino eccitato.


Scosse la testa e rise amaramente mentre si muoveva alla massima velocità. Si rese conto all'improvviso che era stato inconsciamente molto influenzato dal pappagallo sin da quando si era destato.


“Dannato pappagallo” pensò con un sospiro interiore. All'improvviso, si udirono dietro di lui i Coltivatori che si affrettavano in aria alla massima velocità, con ruggiti di rabbia.


“Piccolo bastardo! Hai rubato la mia roba! Cerchi di morire?!” La voce echeggiava e rombava come un tuono. Meng Hao inviò il suo Senso Spirituale e vide immediatamente la dozzina o quasi di Coltivatori all'inseguimento, che fischiavano nell'aria appena dietro di lui. Non era sicuro di quale tecnica stessero usando, ma i loro corpi erano circondati da un bagliore rosso che sembrava connetterli tutti assieme dandogli una velocità maggiore.


“Non farò di nuovo una cosa del genere” pensò Meng Hao. “Rubare non mi s'addice proprio. Giusto, la prossima volta lascerò che il vecchio compri l'oggetto, per poi andarlo a trovare successivamente e prenderglielo. In quel modo potrò evitare questo tipo di attenzioni.” Meng Hao era bravo a trovare soluzioni, così stette a pensare per un momento, per poi inviare di nuovo il suo Senso Spirituale. Uno dei tre Coltivatori alla Formazione del Nucleo, un uomo anziano con la faccia butterata era il solo a cui prestasse attenzione. Aveva una base di Coltivazione alla fase avanzata; Meng Hao ignorò tutti gli altri.


L'uomo con il volto butterato non aveva detto una parola per tutto il tempo. Invece aveva osservato ogni cosa con occhi gelidi, il che faceva sentire un po' sotto pressione Meng Hao.


Senza indossare la maschera dell'Immortale di Sangue, sarebbe stato difficile batterlo.


Verificò la situazione e dette uno sguardo al pappagallo. “Questo disastro è colpa tua!”


“Di cosa hai paura?” disse l'uccello, ricambiando lo sguardo con uno di intenso orgoglio. “Fottili a morte!” All'improvviso i suoi artigli si sollevarono verso il muso, piazzandosi una banda nera attorno alla testa a coprire un occhio. Dopodiché, volò via dalla spalla di Meng Hao.


Starnazzò e improvvisamente apparve del fuoco nero attorno al suo corpo, il quale crebbe rapidamente. In un batter d'occhio, era ora alto venti o trenta metri. Abbassò il capo guardando ogni cosa come se fosse membro di una qualche sorta di squadrone della morte d'élite. Con un grido, lanciò il suo attacco.


Gli occhi di Meng Hao si spalancarono, vide il pappagallo avanzare coraggiosamente, gli ci volle solo un istante per schiantarsi contro la dozzina di Coltivatori. Risuonò un boato e il bagliore rosso che li circondava collasso all'istante. Alcuni tossirono sangue, mentre i tre alla Formazione del Nucleo si sparpagliarono.


Gli occhi di Meng Hao luccicarono e senza esitazione si lanciò in avanti. In un istante era di fronte al Coltivatore della Formazione del Nucleo alla fase iniziale. Alzò il pugno e colpì.


La bocca dell'uomo si contorse in un sorriso feroce. Fece un gesto incantato con entrambe le mani e immediatamente lanciò un vortice rotante; il quale era nero e i fulmini vi crepitavano all'interno. Per di più, si potevano udire grida terrificanti, assieme a una moltitudine di volti di anime, le quali si gettarono su Meng Hao, in apparenza con l'intento di consumarlo.


Meng Hao sbuffò freddamente e senza esitazione colpì con il pugno. Un boato riempì l'aria; i volti si contorsero e urlarono per poi collassare in pezzi. I fulmini si disintegrarono e il vortice andò a pezzi. Quella tecnica magica non aveva resistito minimamente al suo pugno; e prima che il Coltivatore di mezz'età potesse reagire, il pugno di Meng Hao passò attraverso tutte quelle cose e si schiantò sul suo petto.


Boom!


L'uomo cadde all'indietro, con il sangue che spruzzava dalla bocca e dalla schiena. Il suo corpo tremò e un enorme buco gli apparve in petto. Ebbe solo il tempo di abbassare lo sguardo prima di esplodere.


Meng Hao non si fermò un attimo e la mano destra iniziò immediatamente a formare un incantesimo.


Di fronte a lui c'era il vecchio Coltivatore alla Formazione del Nucleo intermedia, il quale traboccava di intento omicida. Agitò la manica e nove pagode apparvero attorno a lui, sulle superfici di ognuna erano incise le immagini di creature bizzarre. Innumerevoli creature fantasma comparvero all'improvviso attorno alle pagode, riempiendo il cielo e caricando immediatamente verso Meng Hao.


Tuttavia, fu in quel momento che Meng Hao urlò “Ottava Maledizione del Sigillo del Demone!” il suo dito si abbassò e immediatamente, delle immagini fantasma comparvero. Era come se un secondo mondo esistesse sopra a quello attuale. Queste, si piegarono sul Coltivatore, incrinando la sua espressione; la sua base di Coltivazione venne immediatamente bloccata, come se fosse stato rimosso dal mondo, cacciato via dal Cielo e dalla Terra.


“Che magia è questa...” La sua mente girava mentre Meng Hao si avvicinava con il volto gelido. Il suo pugno discese, poi un altro, poi un terzo!


Alla terza volta, le nove pagode erano state ridotte in briciole e in un battito di ciglia, il pugno di Meng Hao stava accelerando verso la fronte dell'uomo.


Improvvisamente, un'intensa sensazione di pericolo riempì la testa di Meng Hao; senza un momento di esitazione, trasformò il pugno in un artiglio e afferrò il vecchio alla Formazione del Nucleo intermedia. Lo tirò di fronte a se e spinse, usando l'uomo immobilizzato per lanciarsi all'indietro.


Come alzò la testa, vide una luce arancione brillare dalla faccia del vecchio Coltivatore butterato; questa volò nell'aria fino al punto dove si trovava prima, il quale era occupato dal Coltivatore alla intermedia Formazione del Nucleo. Improvvisamente la luce si fermò.


La luce arancione era ciò che aveva causato la sensazione di crisi nella sua mente.


Mentre arretrava rise freddamente, il pappagallo lo raggiunse come un fulmine e assieme volarono via lontano.


“Io sono il Patriarca della Setta del Fiume Han!” disse con una espressione cupa l'uomo dal volto butterato. “Vediamo come proverai a scapparmi!” La base di Coltivazione del Coltivatore alla fase intermedia della Formazione del Nucleo si stava riprendendo, ma il suo viso era pallido e guardava Meng Hao con paura. Però, il suo intento omicida era più forte che mai.


Il gruppo di Coltivatori ricominciò a inseguire Meng Hao, questa volta con il vecchio butterato in testa.


L'espressione di Meng Hao era calma. Aveva ancora il portafortuna in mano; era pieno di crepe e non era sicuro di quante volte potesse essere usato prima di disintegrarsi completamente. Tuttavia, l'avrebbe usato comunque senza esitazione se la situazione l'avesse richiesto.


“Aspetta” disse il pappagallo. “Non usare quel coso. Io so cos'è. Perché sprecare l'eccellente opportunità che abbiamo ora?”


Mentre Meng Hao accelerava, guardo il l'uccello, che era aggrappato strettamente alla sua spalla.


“Di cosa stai parlando?”


Gli occhi del pappagallo luccicavano mentre diceva: “Non vuoi essere ricco? Non vuoi prendere un mucchio di tesori? Non vuoi diventare la persona più ricca sotto i Cieli?”


Meng Hao batté gli occhi alcune volte. Sin da quando era giovane aveva sognato di essere ricco. Ma per il pappagallo menzionare una cosa del genere in questo momento lo faceva sentire un pochino sospettoso.


Inviò il suo Senso Spirituale ad osservare le persone che lo inseguivano. Data la sua velocità attuale, supponeva che non mancasse molto prima che i Coltivatori della Setta del Fiume Han lo raggiungessero.


“Il Quinto Signore non bada molto alle ricchezze. Il Quinto Signore ama pelo e piume. Okay, facciamo così... Tu puoi tenerti tutto, ma devi promettere che in futuro, troverai altre bellissime creature pelose e piumate per il Quinto Signore. Simili a quel Pavone Scarlatto andrebbero bene.” Senza aspettare una risposta da Meng Hao, alzò uno degli artigli e lo scosse.


“Massima Irritazione, vieni subito fuori!”


Un volto apparve sulla piccola campanella che era attaccata a un artiglio del pappagallo. Sembrava furibondo. “Lo so cosa stai pianificando. Questa volta non lo farò. Io ho dei principi! Non lo farò. No! Mai!”


Il pappagallo sbadigliò e disse: “Ti ricordi quel grassone che ti aveva attaccato quell'anno? Ti dirò dove si trova.” La sua espressione era di completo sdegno, come se il consenso della gelatina fosse una conclusione scontata.


Non appena udì le parole del pappagallo, il volto della gelatina apparve contorcendosi dall'indecisione.


“Quel dannato grassone. Lo odio! Era con totale buona volontà che ho speso diecimila anni a convertirlo. Poi, ha ripagato la mia gentilezza con ostilità. Io... Io...Va bene! Devo finire di convertirlo. Per questa ragione, ti aiuterò una volta di più. Ma solo questa! Ed è l'ultima... Davvero...” Mentre la gelatina chiacchierava, uno sguardo impaziente apparve sul volto del pappagallo. Calciò con l'artiglio ancora una volta e la gelatina volò via.


“Puttana! Ti tapperai mai la bocca!? Va bene, trasformati in qualche Pietra dello Spirito per il Quinto Signore. Voglio un milione, okay?” Quando il pappagallo finì di parlare, la gelatina emise un ringhio e poi, per la sorpresa di Meng Hao, esplose all'improvviso.


Il suono dell'esplosione colse immediatamente l'attenzione vigile dei Coltivatori della Setta del Fiume Han. Anche il vecchio dalla faccia butterata smise improvvisamente di muoversi.


Tuttavia, un momento dopo, apparve una vasta quantità di splendenti e luccicanti Pietre dello Spirito. Mentre scendevano dappertutto dal cielo sembravano pioggia.


Erano accecanti alla luce del Sole e da loro si emanava una densa energia spirituale assolutamente sconcertante. La brillante e incredibile vista, fece iniziare ad ansimare tutti i Coltivatori vicini.
Un milione di Pietre dello Spirito e la qualità di ognuna era sopra la norma; queste non erano di grado basso! Vederle discendere lentamente a mezz'aria fece istantaneamente caricare con incauto abbandono i Coltivatori delle Terre Nere.


Anche gli occhi dell'uomo butterato si spalancarono. Per lui un milione di Pietre dello Spirito erano una grossa quantità. Dietro di lui c'erano i membri delle altre due grandi Sette e dietro di loro c'era quasi un centinaio di Coltivatori. Tutti loro si affrettarono con gli occhi spalancati.


Quelli di Meng Hao luccicarono e immediatamente si trasformò in un raggio di luce che sfrecciò via ad alta velocità come una stella cadente, lasciandosi dietro tutte le persone che erano improvvisamente ammaliate dall'idea di diventare ricche.


Era come se avessero perso la testa e non si fermarono a pensare a come Meng Hao avesse all'improvviso così tante Pietre dello Spirito. Se le avesse avute, perché avrebbe dovuto fare una rapina all'asta? In effetti, Meng Hao si sentiva un pochino combattuto; non poteva credere di non aver mai pensato che la gelatina potesse trasformarsi in Pietre dello Spirito.


“Heh heh” sghignazzò il pappagallo con un sorriso arrogante e sinistro. “Ruba. Più rubi meglio è. Anni fa ho costretto Massima Irritazione a usare questo metodo con gli otto Patriarchi del Dao Taiping per derubarli completamente!”
                                


                                



