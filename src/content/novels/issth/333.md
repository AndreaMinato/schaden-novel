---
title: Capitolo 333 - Ingannare di Continuo
pubDate: 2025-03-17T11:17:34.895Z
tags:
    - issth
---


Buona lettura!
-Madotter


Comparvero un milione di Pietre dello Spirito; i brillanti raggi del sole si riflettevano su queste, creando un bagliore splendente. Questo pomeriggio in questa parte delle Terre Nere, una folle frenesia si sollevò tra le centinaia di Coltivatori.


In particolare questo accadeva tra i Coltivatori sul fondo, che si erano uniti per osservare il trambusto. I loro occhi si fecero rossi quando subito misero in atto ogni tecnica a loro conosciuta per aumentare di velocità, sparpagliandosi in ogni direzione per recuperare le Pietre dello Spirito.


Le persone della Setta del Fiume Han erano quelle più vicine. L'anziano con il volto butterato esitò per un istante; c'era qualcosa che non gli tornava. Ripensò all'asta e a come Meng Hao fosse apparentemente senza Pietre dello Spirito. Tuttavia, era impossibile capire se le Pietre dello Spirito fossero solo un'illusione oppure reali. Nel vedere come i discepoli attorno a lui stessero ansimando digrignò i denti, lasciò perdere l'inseguimento e andò alla ricerca di Pietre dello Spirito. Agitò la manica quando cercò di raggrupparne il più possibile.


Gli altri discepoli della Setta del Fiume Han partirono all'attacco come dei matti. I discepoli provenienti dalle altre due Sette subito cominciarono a lottare per la supremazia nella raccolta di Pietre dello Spirito. Bastò un solo istante affinché centinaia di Coltivatori schizzassero in tutte le direzioni alla ricerca di Pietre dello Spirito. In poco tempo, iniziarono a combattere e depredare.


"Maledizione, quella è la mia Pietra dello Spirito!"


"Il ragazzo che ha rubato durante l'asta ha lanciato queste Pietre dello Spirito per salvarsi la pelle! Non sono di nessuno. Chi prima arriva, meglio alloggia!"


Riecheggiò il suono delle esplosioni. Un milione di Pietre dello Spirito sembravano molte, ma considerando le centinaia di Coltivatori che stavano combattendo per ottenerle, vennero rapidamente spartite. Fu senza esitazioni che i Coltivatori le lanciarono nelle loro borse da trasporto.


Improvvisamente, i loro pensieri entusiasti e soddisfatti mutarono, e tutti guardarono in lontananza dove era fuggito Meng Hao.


Secondo loro, il fatto che avesse tirato fuori un milione di Pietre dello Spirito solo per guadagnare tempo indicava che avesse a disposizione molte più Pietre dello Spirito.


Apparve una luce strana negli occhi dei Coltivatori della Setta del Fiume Han. Si erano accaparrati il maggior numero di Pietre dello Spirito, probabilmente più di duecentomila. L'espressione sul volto dell'anziano butterato mostrava quanto fosse determinato a vincere. Sapeva che le Pietre dello Spirito non erano un falso; dopo averle raccolte, ne aveva esaminata una con attenzione. Con una fragorosa risata, partì all'inseguimento di Meng Hao, con i suoi discepoli al seguito.


Pressoché tutti i Coltivatori nell'area fecero lo stesso. Qualcuno esitò, preoccupato che sarebbe potuto accadere qualche imprevisto se fossero stati troppo avidi. Alcuni presero anche in considerazione l'idea di andare via; dopotutto, tutti avevano ottenuto delle Pietre dello Spirito, il che significava che tutti ne avevano ricavato un profitto anche in minima parte. Alcune persone stavano esaminando furtivamente le loro borse da trasporto per contare con esattezza quante Pietre dello Spirito avessero acquisito.


Fu in questo momento che si udì un sussulto sbalordito.


“Huh? Dove sono le Pietre dello Spirito? Ne avevo appena prese diecimila circa, che fine hanno fatto?"


"Anche le mie sono sparite! Che cosa sta succedendo...?"


Degli altri, che avevano captato questi commenti, abbassarono subito lo sguardo per controllare le loro borse da trasporto, dopo di che sui loro volti si fece largo lo stupore.


"Le mie Pietre dello Spirito sono sparite! Non è possibile! Ne ho appena rubate almeno ottantamila!"


"Sta succedendo qualcosa di sospetto..."


Si sollevò un brusio unito a urla disperate. Dopo aver controllato le loro borse da trasporto, i volti di tutti i Coltivatori divennero di un pallore cadaverico. Alcuni dei Coltivatori iniziarono addirittura a tremare, e sui loro volti cominciarono a rigonfiarsi le vene. Dai loro occhi si sprigionarono ira violenta e follia.


"I miei oggetti magici sono scomparsi!!"


"Maledizione, i miei elisir medicinali! Non è rimasto nessuno nella mia borsa da trasporto!!"


“Ahhhhhh! Nella mia borsa da trasporto non c'è niente! Che cosa sta succedendo? È completamente vuota! Anche l'oggetto magico che ho comprato poco fa all'asta è sparito!"


Mentre si diffondevano queste parole, le urla disperate divennero sempre più intense. L'anziano con il volto butterato della Setta del Fiume Han tremò quando guardò all'interno della sua borsa da trasporto. Poi, il volto divenne grigio come la cenere; sollevò la testa al cielo e si lasciò andare ad un grido desolato.


Il suo corpo tremò, e dalla parte superiore della sua testa iniziò a levarsi del fumo. I suoi occhi si riempirono di vene cariche di sangue che emanavano una furia violenta. Come poteva non impazzire? Il corpo grondava letteralmente di sangue, come se qualcuno lo avesse sventrato.


All'inizio nella sua borsa c'erano centinaia di migliaia di Pietre dello Spirito, che apparentemente erano svanite nel nulla. Tutti i suoi elisir medicinali, i suoi oggetti magici... ogni cosa era scomparsa, anche le cose più svariate che aveva raccolto al suo interno.


La sua borsa da trasporto era stata ripulita del tutto. Adesso si trovava a mani vuote.


I risparmi di una vita, metà della ricchezza della Setta del Fiume Han, si trovavano tutti nelle sue mani. Tuttavia ora... era tutto scomparso.


Il Patriarca dal volto butterato gridò. Alle sue spalle, il Patriarca di una delle grandi Sette stava tremando e gridava come un folle. Anche la sua borsa da trasporto era vuota.


Le borse da trasporto di tutte le centinaia di Coltivatori erano completamente vuote. Qualcuno ne aveva inspiegabilmente rimosso il contenuto, senza lasciare alcuna traccia o indizio su come fosse accaduto...


"Quel bandito dannato dai Cieli! Non avrò pace finché non sarà morto!". Queste parole vennero pronunciate prima ancora che Patriarca Butterato potesse esprimere un pensiero simile. Provenivano da un anziano rubicondo il cui corpo stava tremando. La follia nei suoi occhi superava quella di Patriarca Butterato. Questo era il Patriarca di uno degli altri Clan.


Il motivo della sua rabbia era il fatto che, poco prima dell'asta, aveva riempito la sua borsa da trasporto con un milione di Pietre dello Spirito. Questo era il denaro che il Clan Dongluo aveva pagato affinché si unisse a loro.


Oltre alle Pietre dello Spirito, c'erano delle tecniche magiche del Clan Dongluo che aveva desiderato da tempo. Ora, però... era tutto sparito. Come poteva non arrabbiarsi?


Questi Coltivatori delle Terre Nere non erano stupidi. Se non avessero compreso che Meng Hao era il colpevole, allora gli anni della Coltivazione sarebbero trascorsi invano. La radice del problema erano queste Pietre dello Spirito...


Centinaia di Coltivatori adesso erano infuriati. I loro occhi erano rossi, e avevano usato tutto il loro potere per sfrecciare a massima velocità all'inseguimento di Meng Hao.


Bisognava vendicarsi! Tuttavia, non c'era traccia di Meng Hao. Temendo che potesse fuggire definitamente, i centinaia di Coltivatori utilizzarono diverse tecniche per sollecitare gli amici.


Alcuni predisposero gruppi di persone affinché bloccassero Meng Hao. Altri contattarono persone di gruppi potenti o Sette più avanti rispetto a loro, richiedendo assistenza diretta oppure dei contenitore di giada o Pietre dello Spirito in prestito.


Certo, nessuno di loro si rese conto che Meng Hao non li aveva realmente ingannati; era stato il pappagallo. Tuttavia, questo non aveva importanza. Meng Hao e il pappagallo avevano entrambi fatto cose simili molte volte in passato.


Ripensando a quante persone avesse ingannato Meng Hao nel tempo trascorso nel mondo della Coltivazione, beh, si può affermare che lui abbia ingannato di continuo...


Per fornire solo un minuscolo esempio, c'era un certo gruppo di anime disincarnate nella Setta del Setaccio Nero a cui Meng Hao poteva far vivere dei supplizi immediati se solo lo avesse desiderato...


Mentre Meng Hao sfrecciava nell'aria, la gelatina di carne si distese con fare pigro sulla sua testa, con un aspetto piuttosto arrogante.


"Questo è sbagliato...". Sputò decine di oggetti magici.


"Questo è immorale...". Con un rutto tirò fuori un'enorme quantità di Pietre dello Spirito.


"Questo è troppo perfido...". In un batter d'occhio, sputò manciate di bottiglie di elisir medicinali e centinaia di contenitori di giada.


"Voi due mi farete diventare cattivo...". Con un sospiro, la gelatina di carne sputò altri oggetti.


Meng Hao infilò gli averi di centinaia di Coltivatori nella sua borsa del Cosmo. Solo questa era abbastanza grande da poter contenere così tanti oggetti.


Nel vedere un insieme così vasto di oggetti, a Meng Hao si seccarono fauci e lingua. La vista di più di un milione di Pietre dello Spirito fece brillare i suoi occhi. C'erano poi i contenitori di giada, che di certo contenevano una grande varietà di informazioni. Riguardo agli oggetti magici, nessuno di questi in particolare catturò l'attenzione di Meng Hao. Tuttavia, se li avesse venduti, avrebbe potuto ottenere un mucchio di Pietre dello Spirito.


C'era poi la serie di altri oggetti misti, di cui uno attirò casualmente lo sguardo di Meng Hao. Era un libro, placcato in una sostanza che sembrava oro. Era composto da tre pagine e tre illustrazioni.


La prima illustrazione ritraeva dieci spade organizzate in modo che le loro punte indicassero l'esterno per formare qualcosa di simile ad un fiore di loto.


La seconda illustrazione rappresentava cento spade, posizionate in modo da creare dieci fiori di loto che erano disposte su di un grande anello.


La terza illustrazione ritraeva mille spade organizzate in cento fiori di loto, che creavano una formazione imponente. Formavano dei cerchi l'una attorno all'altra, creando così dieci livelli che sembravano ruotare in direzioni diverse. Risultavano affascinanti già solo alla vista.


"Una formazione di spade?" pensò Meng Hao. Gli rivolse un'occhiata per un attimo e poi lo mise via. Continuò a volare, con il cuore che batteva all'impazzata. Questa volta aveva fatto un colpo groppo, rubando le ricchezze di centinaia di Coltivatori.


"È un peccato..." aveva appena iniziato a sussurrare questa frase nel suo cuore quando il pappagallo accanto a lui liberò un sospiro ed espresse ad alta voce proprio quelle parole.


"È un peccato che non ci fossero molte persone", disse il pappagallo. "Se ce ne fossero state di più, allora questa operazione avrebbe fruttato tanto".


"Non provare nemmeno a pensare di farmelo rifare!" frignò la gelatina di carne. Con un botto, si trasformò nuovamente in una campana e si fissò alla zampa del pappagallo.


Meng Hao guardò il pappagallo, e il pappagallo guardò verso di lui. Un uomo, un uccello. In questo momento, vedere la luce negli occhi dell'altro fece provare ad entrambi una sensazione di amicizia reciproca.


"Da questo momento, tu sei il padrone di Lord Quinto!" disse il pappagallo con voce sincera.


"In futuro, troverò per te più pelo e più piume".


Dopo questo scambio di parole, l'uomo e l'uccello guardarono la gelatina di carne dall'alto in basso. La gelatina di carne tremò e aprì gli occhi, come se avesse appena percepito qualcosa di gelido. Dopo averli aperti, vide Meng Hao scrutare il cielo e il pappagallo guardare per terra.


"Voi due, siete entrambi malvagi..." disse a gran voce la gelatina di carne.


"Wow, oggi il clima è fantastico", disse Meng Hao con lo sguardo rivolto alle meravigliose nuvole bianche, apparentemente affascinato, come se non le avesse mai viste prima.


“Eee!” disse il pappagallo, abbassando lo sguardo al terreno con un'espressione di estasi. "I fiori qui in basso sono bellissimi! Sembra quasi che siano ricoperti di piume!"


Presto, trascorsero tre giorni. Meng Hao proseguì per tutto il tempo a gran velocità. Dietro di lui, centinaia di Coltivatori si distesero a formare una linea mentre lo inseguivano, sulla base del livello delle loro basi di Coltivazione.


I loro occhi erano carichi di istinto omicida. L'odio nei suoi confronti non aveva ancora raggiunto il punto in cui si rifiutavano di vivere sotto il suo stesso cielo, ma questo era sempre più vicino.


I Coltivatori delle Terre Nere erano abituati a vivere in costante pericolo e, per questo, di solito portavano gran parte dei loro averi nelle borse da trasporto. Questo succedeva in particolare.... quando si andava ad un'asta.


Si potrebbe anche dire che fu proprio in questa situazione in cui le loro borse da trasporto erano al massimo della loro capacità che loro incontrarono Meng Hao. Per questo, il loro odio nei suoi confronti era incredibilmente forte.


Questo valeva in particolare per le tre grandi Sette. Il Patriarca Rubicondo era quello più furioso. Aveva preso la posizione di testa nel gruppo. Dopo di lui, c'era Patriarca Butterato. I loro occhi si gonfiarono per l'astioso istinto omicida quando lanciarono uno sguardo truce a Meng Hao davanti a loro. Non vedevano l'ora di ridurlo in mille pezzi e mangiarlo vivo.


"Piccolo bastardo, ti darò la caccia fino alla fine del mondo se sarà necessario. Sei morto!" gridò Patriarca Rubicondo, digrignando i denti al pensiero delle sue Pietre dello Spirito. Il suo cuore sanguinava.
                                



