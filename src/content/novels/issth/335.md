---
title: Capitolo 335 - Coraggioso!
pubDate: 2025-03-17T11:17:34.896Z
tags:
    - issth
---


Buona lettura!
-Madotter


Il folto gruppo di discepoli della Setta del Fiume Han si diresse verso il basso con rabbia letale e risate di scherno. Con la ferocia che brillava negli occhi, si avvicinarono ai più di cento Coltivatori che stavano correndo in cerchio a terra.


"Ragazzi, non guardate! Ignorateli!" gridò il pappagallo mentre volava avanti e indietro nell'aria. Si poté udire risuonare con forza anche il tintinnio della campana sulla sua zampa. "Venite, venite. Unitevi a me con tutta la vostra voce...".


Ancora una volta, gli oltre cento Coltivatori unirono le loro voci per gridare con forza. I Coltivatori che stavano inseguendo Meng Hao dalla Città di Dongluo erano sempre più vicini. Tuttavia, mentre si avvicinavano, le espressioni sui loro volti vacillarono al sentire un vento che diventava sempre più forte.


Il vento sferzò sui loro volti, increspò i loro abiti e soffiò sui loro capelli. Iniziò anche a premere contro i loro corpi. I Coltivatori in fase di attacco furono costretti a fermarsi in modo graduale. I loro abiti sbatterono violentemente, i capelli erano in disordine e le espressioni stavano diventando a poco a poco scioccate.


Un vortice formato dal vento che si spostava lentamente iniziò a sollevarsi dai piedi dei Coltivatori che correvano. Quando questo si estese verso l'esterno, premette contro i Coltivatori in arrivo, bloccandoli. In un istante, da brezza leggera mutò in un vento di burrasca che ululava.


L'ululato del vento era impressionante, e si unì alle grida dei Coltivatori al suo interno per formare una forza che sembrava quasi potesse lacerare i Cieli. I Coltivatori dalla Città di Dongluo arretrarono stupiti. Alcuni erano troppo lenti e furono presi dal ciclone di vento. Dalle loro bocche fuoriuscì del sangue, e anche i loro organi furono fatti a pezzi.


Una decina di Coltivatori con basi di Coltivazione deboli d'un tratto iniziò a gridare. Le loro urla disperate furono trasportate dal vento, fino a perforare le orecchie di chi era rimasto a guardare. Le persone continuarono a osservare inorridite mentre gli abiti delle decine di compatrioti venivano ridotti in brandelli. I loro capelli diventarono grigi e la loro pelle fu lentamente strappata dai corpi come se fossero stati puniti con la morte causata da migliaia di tagli. Carne e sangue volarono all'interno del vento ululante. In un batter d'occhio...


La pelle e i muscoli della decina di Coltivatori vennero completamente strappate via dai loro corpi, trasformandoli in scheletri. Si poterono poi udire degli scricchiolii quando gli scheletri furono distrutti e in seguito scomparvero nel vento.


Questa scena fece intorpidire la mente dei Coltivatori che inseguivano. Sui loro volti splendettero un forte orrore e un'intensa incredulità. Respiravano con affanni irregolari mentre indietreggiarono in fretta. Nessuno osò proseguire, e un silenzio totale pervase l'aria ad eccezione de... gli ululati del vento e... le voci dei Coltivatori che correvano, unite e mischiate al vento.


"Abbiate fede nel Quinto Signore... guadagnate la vita eterna...".


Durante questo momento di relativo silenzio, Patriarca Rubicondo fece una fredda risata nasale. Dalle sue spalle emerse un Coltivatore allo stadio intermedio della Formazione del Nucleo. Un altro Coltivatore allo stadio intermedio della Formazione del Nucleo comparve accanto a Patriarca Butterato, aveva la mandibola serrata.


Un terzo Coltivatore allo stadio intermedio della Formazione del Nucleo comparve insieme ad un Patriarca che evidentemente proveniva dalla terza delle tre grandi Sette. Quest'uomo era alto e robusto. Dopo aver fatto qualche passo in avanti, i tre Coltivatori alla Formazione del Nucleo si trasformarono in raggi di luce prismatica che sfrecciarono in avanti.


Sembrava che cercassero di penetrare quell'enorme vortice nebbioso per distruggere i più di un centinaio di Coltivatori al suo interno.


Tuttavia, non appena si avvicinarono al vento, i loro volti immediatamente mutarono. Emisero delle grida quando sopra le loro teste comparve il Qi del Nucleo, che assumeva forme diverse mentre loro si precipitavano nel vento nebbioso.


Avevano percorso oltre la metà della strada verso i cento o più Coltivatori, e si trovavano a circa trenta metri da loro quando, all'improvviso, all'interno del vortice comparve l'enorme sagoma di un fantasma.


Era formata dallo stesso vento ed era alta non meno di trenta metri. I tratti del suo viso non erano definiti; l'unica cosa visibile era la corporatura robusta e gli abiti irreali che si increspavano lungo il suo corpo. Quando il fantasma comparve, stava correndo ed emetteva dei suoni simili ad ululati indefiniti. Sembrava non aver nemmeno notato i tre Coltivatori in arrivo.


L'istinto omicida dei tre uomini tremolò quando eseguirono dei gesti di incantesimo. Il Qi del Nucleo esplose verso l'esterno, trasformando il primo in un tratto di terreno sabbioso, il secondo in una grande quantità di spade volanti e il terzo in un quadro di montagne e fiumi. Il Qi del Nucleo avvolse l'area, e si diresse poi verso il fantasma gigante.


“Distruggere!” gridarono i tre uomini con voci fredde..


Tuttavia, i loro Qi del Nucleo attraversarono il fantasma gigante come se fossero del tutto illusori.


Questo lasciò i tre uomini a bocca aperta. Successivamente, il fantasma si voltò e si precipitò proprio verso di loro.


Il fantasma era presumibilmente irreale, eppure fece tremare con violenza i corpi di questi tre uomini. I loro volti diventarono lividi e sputarono dei grumi di sangue. Stupiti, stavano per battere in ritirata quando improvvisamente videro un secondo, un terzo, un quarto.. e in un attimo nel vento comparvero DIECI fantasmi giganti. Tutti partirono all'attacco verso i tre uomini, che iniziarono subito ad indietreggiare.


Il Coltivatore alla Formazione del Nucleo della Setta del Fiume Han era lievemente più lento degli altri. Prima che riuscisse ad indietreggiare di più di qualche passo, uno dei fantasmi gli fu sopra. Con gli occhi carichi di violenza, il Coltivatore alla Formazione del Nucleo morse la punta della sua lingua e sputò in aria un grumo di sangue. Fece passare le sue mani attraverso questo e creò un simbolo color sangue.


Fece pressione contro il simbolo color sangue, così da farlo illuminare e poi trasformare in un enorme teschio color sangue. Con un ruggito di rabbia, questo scattò verso il fantasma che si stava avvicinando. Anziché andare a sbattere uno contro l'altro, il teschio color sangue attraversò il fantasma e poi volò attraverso altri otto fantasmi prima di dissolversi.


Sul volto del Coltivatore della Setta del Fiume Han comparve un'espressione disperata quando il primo fantasma andò a scontrarsi con lui. Dalla sua bocca sgorgò del sangue e lui libero un urlo raccapricciante.


"Patriarca, salvami..." gridò con una voce carica di paura e terrore. Patriarca Butterato fu sconcertato. Stava per avanzare per salvare quest'uomo, quando socchiuse gli occhi. D'un tratto, si sentì come se non osasse partire all'attacco, e invece arretrò.


Il motivo di ciò era che all'improvviso vide la decina di fantasmi che si avvicinavano a gran velocità nel vento. Il loro movimento fece tremare la terra, come se dei giganti la stessero calpestando. Le grida si unirono alle urla raccapriccianti quando il Coltivatore alla Formazione del Nucleo della Setta del Fiume Han venne calpestato a morte in una poltiglia di sangue.


Questa scena fece cominciare a battere all'impazzata i cuori di tutti i Coltivatori all'esterno, a prescindere dal livello delle loro basi di Coltivazione. Il vento nebbioso stava diventando sempre più indistinto; riguardo alle loro espressioni, non c'era più alcuna traccia di derisione. Al contrario, i loro volti erano pervasi dal terrore.


Immediatamente, le persone iniziarono a prendere in considerazione la fuga. Tuttavia, quello che non avevano notato era che, alle loro spalle, era comparso un altro vento nebbioso. Questo li circondò, avvolgendoli completamente e bloccando la loro fuga.


Questi Coltivatori avevano inseguito Meng Hao con una brutalità minacciosa, ma adesso i loro cuori si erano raggelati.


E questo a maggior ragione quando notarono che all'interno della nebbia davanti e alle loro spalle c'erano decine di sagome di fantasmi. Le sagome stavano correndo, e facevano sollevare il terreno. Non era difficile immaginare con quanta velocità sarebbero stati feriti o addirittura uccisi, se fossero stati colpiti dai fantasmi.


Dopotutto, i fantasmi avevano appena calpestato a morte un Coltivatore alla Formazione del Nucleo in un attimo. Questo fece diffondere la paura nei cuori dei Coltivatori.


A loro non ci volle molto per comprendere che i fantasmi che correvano nel vento in realtà non erano altri che gli oltre cento Coltivatori che avevano deriso in precedenza.


Mentre giravano in cerchio attorno all'area, le loro voci si fecero sempre più forti.


"Abbiate fede nel Quinto Signore, guadagnate la vita eterna. Quando comparirà Quinto Signore, chi oserà provocare uno scontro!". Il suono impressionante delle voci fece tremare la terra, così da far tremare ogni cosa e far diventare pallidi i volti degli altri Coltivatori.


"Che formazione di incantesimo è mai questa?!" le parole non furono dette da Patriarca Rubicondo, il cui cuore tremava per la paura e la trepidazione mentre osservava il vento nebbioso attorno a loro che diventava sempre meno definito. E non provennero nemmeno da Patriarca Butterato, che stava lì con un'espressione terribile sul volto.


Vennero invece pronunciate da un altro Coltivatore. Era basso e aveva la testa molto grande. Per questo motivo, non emergeva molto nella folla. Nemmeno Meng Hao lo aveva notato.


Quando il Coltivatore con la testa grossa parlò, sui volti di molti di coloro che stavano osservando comparvero degli sguardi riverenti; questi fecero cordialmente un passo indietro. Patriarca Butterato proveniva dalla Setta del Fiume Han. Patriarca Rubicondo proveniva dalla Setta Elevata al Cielo. E questo coltivatore con la testa grossa era il Patriarca della terza grande Setta, la Setta del Talismano.


La sua base di Coltivazione era allo stadio avanzato della Formazione del Nucleo. I suoi modi erano spudorati, e poche persone nella Città di Dongluo avrebbero osato provocarlo. Inoltre, era famoso per essere molto abile nelle formazioni di incantesimi. Quando fece un passo in avanti e guardò in direzione del vento nebbioso, diede un colpo alla sua borsa da trasporto per formare un bracciale di giada.


Patriarca Rubicondo e Patriarca Butterato guardarono la borsa da trasporto di Patriarca Testa Grossa con dei sorrisi amari. Non dissero nulla, ma era ovvio che non fosse stato parte del grande incidente relativo al furto delle Pietre dello Spirito. Era chiaro che la sua borsa da trasporto fosse completamente intatta.


Patriarca Testa Grossa abbassò lo sguardo per fissare il bracciale la cui superficie era torbida, ma sulla quale era possibile vedere più di cento punti di luce che si muovevano avanti e indietro. Li analizzò per un lungo istante e poi fece un respiro profondo. Nei suoi occhi splendette lo stupore e il suo cuore tremò. "Che fantastica formazione di incantesimo Celeste", disse. "Si tratta di una magia leggendaria che ha origine nell'antichità, per molto tempo perduta. Eppure eccola qui oggi, utilizzata davanti ai nostri occhi!


Questa formazione di incantesimo Celeste si basa sugli esseri umani. I Coltivatori dell'Antichità usavano i corpi fisici per formare l'occhio dell'incanto. Più persone componevano la formazione dell'incantesimo, più potere questa poteva impiegare... Il vento di questa formazione di incantesimo ha la forza di uccidere gli Immortali. Questi fantasmi sono gli Esseri Umani Celesti!!". La testa di Patriarca Testa Grossa era intorpidita. D'un tratto, questi voltò la testa per guardare il vento nebbioso dietro di lui e i suoi occhi iniziarono a brillare intensamente.


"Tuttavia, ci sono solo cento persone in grado di produrre questo incantesimo in particolare. Inoltre, questi non sono Coltivatori antichi e le loro basi di Coltivazione sono alterate e deboli. Di conseguenza, questo significa che... questa formazione di incantesimo può essere distrutta! Cosa scegliete, attraversare il vento davanti a noi e uccidere le persone al suo interno oppure attraversare il vento alle nostre spalle, battere in ritirata e poi tornare con un altro piano?". Guardò Patriarca Butterato e Patriarca Rubicondo, con gli occhi scintillanti.


I tre si scambiarono degli sguardi, dopodiché i loro occhi furono pervasi dalla determinazione.


"Non chiedo molto", disse Patriarca Testa Grossa con un sorriso e gli occhi carichi di avarizia. "Solo il pappagallo".


"Io rivoglio i miei averi, più la metà degli oggetti presenti nella borsa da trasporto di quel ragazzo", disse Patriarca Butterato, con voce cupa.


"L'altra metà va a me", disse Patriarca Rubicondo, con l'istinto omicida che baluginava, "insieme alla sua vita!".
                                
                                



