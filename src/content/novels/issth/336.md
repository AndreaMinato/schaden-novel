---
title: Capitolo 336 – La Lega del Fuoco Infernale!
pubDate: 2025-03-17T11:17:34.896Z
tags:
    - issth
---


Buona lettura!
-Madotter


Un bagliore crudele tremolò negli occhi dei tre Coltivatori. Patriarca Testa Grossa rise di cuore e poi colpì la sua borsa da trasporto ancora una volta, per produrre un ordinario chicco di riso.


Era rotondetto, bianco e lucido. E faceva venire fame a prima vista.


Gli occhi del Patriarca Rubicondo e del Patriarca Butterato si socchiusero. “Quello è...”


“Quest'oggetto è stato estratto dalla bocca di un'antica Locusta Gigante” disse Patriarca Testa Grossa con voce tranquilla. “Mi è stato tramandato attraverso le generazioni e dopo averlo studiato attentamente, l'ho raffinato ancora. Può essere usato per rompere qualsiasi formazione magica in Cielo e in Terra.” Agitò la mano e improvvisamente, una marea di chicchi di riso volò via dalla sua mano, riversandosi come un lenzuolo sul vento nero e nebbioso che avevano davanti.


Il riso, di un bianco puro, iniziò istantaneamente a scurirsi; ci volle solo lo spazio di pochi respiri per diventare tutto nero. Il Patriarca Testa Grossa ansimò e uno strano sguardo apparve nei suoi occhi. Il corpo tremò e iniziò a restringersi, come se stesse appassendo e vene di sangue comparvero nei suoi occhi.


“Compagni Daoisti, ho bisogno del potere delle vostre basi di Coltivazione!” Alzò la mano destra e immediatamente i Patriarchi Rubicondo e Butterato iniziarono a trasmettere potere dalle loro basi di Coltivazione. Il Patriarca Testa Grossa lo assorbì senza esitazione.


Gli altri Coltivatori udirono le parole mormorate dal Patriarca Testa Grossa. Patriarca Butterato gettò uno sguardo ai rimanenti discepoli della Setta del Fiume Han e presto un muto accordo fu raggiunto da tutti. Il potere fuoriusciva dalle basi di Coltivazione del centinaio di Coltivatori circostanti e Patriarca Testa Grossa divenne un buco nero che lo risucchiava tutto. I suoi occhi divennero rosso vivo e alzò la mano dritto in alto ed estese un dito.


“Riso Luminoso...” disse con voce roca. All'istante, il manto di riso annerito iniziò ad emettere degli accecanti raggi di luce, che schizzarono via, unendosi assieme a formare un velo intensa luce. Questa illuminò le tenebre circostanti dovute al vento nebbioso e se non si guardava troppo attentamente, non sembrava tutto misterioso come prima.


Il Patriarca Testa Grossa si morse la punta della lingua e sputò una boccata di sangue. Il sangue luminoso, che era colmo del potere prestato dai Coltivatori circostanti, si fuse con i chicchi di riso splendente all'interno del vento.


“Trasformazione dell'Esercito Celeste!”


Un forte boato riempì l'aria e i Coltivatori circostanti videro apparire all'istante un vasto allineamento di figure nella nebbia. Queste erano basse, circa la metà di una persona normale e non sembravano proprio un Esercito Celeste. In effetti, sembravano più degli spiriti maligni appena strisciati fuori dall'inferno. Tutti i chicchi di riso si erano trasformati a tal modo.


In un batter d'occhio, ce ne erano centinaia!


I loro corpi erano indistinti, come se non potessero manifestarsi appieno nel mondo. Nonostante ciò, emanavano una brutalità sanguinaria e crudele.


Il Patriarca Testa Grossa era pallido in volto mentre arretrava di alcuni passi, congiungendo le mani e inchinandosi. “Esercito Celeste, ti imploro di rompere questa formazione! Il centinaio e più di persone all'interno sono il mio sacrificio per te, oh esercito Celeste!” Più avanti la nebbia ribollì quando gli enormi fantasmi iniziarono a sbattere contro gli spiriti maligni. Provocando lo sconcertante risuonare di esplosioni.


Dentro la formazione magica gli occhi del pappagallo si spalancarono per la paura e l'irritazione.


“Dannazione! Quella è un'abilità divina Immortale che dovrebbe trasformare il riso in soldati. Chi l'ha cambiata in qualcosa che evoca spiriti maligni!? Quello non è qualcosa che un Coltivatore alla Formazione del Nucleo può fare e non è neppure una tecnica proveniente dalla Nona Montagna. Quello è qualcosa che viene... dalla Lega del Fuoco Infernale della Quarta Montagna!”


“In qualche modo quel tipo è riuscito a mettere le mani su un'eredità incompleta... Dannazione, chiunque altro può praticamente ignorare questi spiriti maligni, ma considerando lo stato attuale del mio corpo... potrebbe causare qualche problema se dovessi toccarli.” Per la prima volta il pappagallo sembrava in qualche modo nervoso. “Così fastidioso...” disse prendendo un respiro profondo.


Nel frattempo, all'interno della Grotta dell'Immortale nella bassa montagna, gli occhi di Meng Hao brillavano vivaci mentre guardava il calderone nero degli elisir che teneva in mano. Sulla sua superficie c'era la faccia di un giovane, che ricambiava lo sguardo di Meng Hao con un'espressione che sembrava dire che non si sarebbe mai sottomesso.


Questa non era altro che il calderone che aveva acquistato nella prova del fuoco della Setta del Fato Viola [1]. Però, dal momento in cui l'aveva ottenuta, non aveva mostrato nessun segno di sottomissione. Al momento Meng Hao lo guardava con le sopracciglia aggrottate; alla fine dette un freddo sbuffo ed eseguì un incantesimo con la mano destra. Poi, premette il dito sulla faccia del giovane, il quale si contorse e si colmò di uno sguardo di dolore.


Meng Hao era attualmente circondato da innumerevoli fili di Qi, visibili solo a lui. Questi vorticarono verso di lui da tutte le direzioni per riversarsi nel calderone degli elisir.


“Se ancora non ti arrendi, va bene” disse Meng Hao freddamente. “Un calderone degli elisir con uno spirito all'interno è un pochino migliore, ma sono già abituato al tipo senza.” Meng Hao premette e il Qi Demoniaco dell'area si riversò, trasformandosi in una gabbia. La quale circondò l'immagine del giovane, per poi trasformarsi in qualcosa che sembrava una rete che lo soppresse completamente.


Il giovane urlò, pieno d'ansia. Tuttavia, le grida erano deboli.


“Se vorrò lasciarti vivere, allora continuerai a esistere. Se ti vorrò morto, mi basterà un mero pensiero.” la sua voce era gelida e mentre pronunciava quelle parole, la rete si strinse, confinando il giovane sotto ogni punto di vista. Il nero del calderone iniziò ad affievolirsi, per essere rimpiazzato dal colore viola.


Fissando il calderone, Meng Hao agitò la mano destra ed emerse un vasta quantità di piante medicinali. La sinistra scintillava come un fantasma mentre catalizzava, estraeva i fluidi, eseguiva aggiustamenti e inseriva gli ingredienti nel calderone. Nella destra apparve una fiamma, la quale non era rossa, ma viola.


Questa fiamma non era altro che l'Inestinguibile Fiamma Orientale degli Elisir, l'ereditata fiamma alchemica alimentata dal suo nucleo Viola [2]. Questa fiamma alchemica inesauribile gli avrebbe permesso si impiegare l'Incantesimo di Evocazione dello Spirito.


Proprio quando stava per iniziare la creazione dell'elisir, la voce ansiosa del pappagallo si trasmise nella sua testa. Immediatamente inviò il suo senso Spirituale, al che vide la nebbia nel mondo esterno, così come le centinaia di feroci spiriti maligni.


Rimase in silenzio per un momento, poi guardò il calderone. I suoi occhi si riempirono di determinazione e di una luce gelida.


“Non mi importa del prezzo che dovrai pagare, dammi tre giorni!” trasmise in risposta. Poi tagliò la sua connessione col mondo esterno e iniziò la preparazione.


“Tre giorni...” pensò il pappagallo e una luce febbrile risplendette nei suoi occhi. Si vide un tremore ai piedi e comparve la gelatina.


“Il Quinto Signore accetta, p*ttana! Che palle! Non avrei mai immaginato che qualcuno avesse un'eredità del Fuoco Infernale. Anche se non è completa, può comunque... frenare il Quinto Signore!” Il pappagallo squadrò seriamente la gelatina. “Tre giorni. Devi cooperare con me per tre giorni. Se Meng Hao non ha finito per allora, allora non ci resterà che fuggire.”


Solo in rare occasioni la gelatina non era chiacchierone. Tuttavia, non appena aveva sentito nominare l'eredità del Fuoco Infernale, i suoi occhi si erano spalancati.


La gelatina tremò e annuì ripetutamente. “La Lega del Fuoco Infernale della Quarta Montagna... Com'è possibile che sia apparsa qua?!”


Il tempo passò lentamente. L'espressione di Meng Hao rimase calma per tutto il tempo. Suoni come di tuoni si potevano già sentire dall'esterno della Grotta dell'Immortale, il risultato dei problemi inaspettati che il pappagallo aveva menzionato.


Meng Hao non era il tipo da dare responsabilità ad altri. Vero, era stata un'idea del pappagallo quella di attirare qui tutte quelle persone. Però, anche se dei problemi inaspettati erano spuntati all'esterno, era ancora fiducioso sul fatto che potessero essere gestiti.


Questa era la fiducia in se stessi di un Coltivatore.


“Finché non ci sono Coltivatori all'Anima Nascente, tutto ciò che devo fare è indossare la maschera color del sangue e prendermene cura io stesso, se devo. Questa è una buona occasione per insegnare una lezione a quel pappagallo.” La sua mano sinistra tremolò mentre versava altre piante medicinali nel calderone, assieme a una boccata di Qi Viola. Questo non era Qi del Nucleo che poteva dare vita alle abilità divine, ma normale Qi della base di Coltivazione.


Lo scopo di ciò era far diventare ancora più forte la sua fiamma alchemica. Una gran quantità di pensieri complicati gli riempì la mente mentre iniziava a preparare l'Elisir del Nucleo Dorato Perfetto.


In circostanze normali, questo elisir richiedeva molto tempo per essere prodotto. Tuttavia, Meng Hao era un Gran Maestro del Dao dell'alchimia. Per di più aveva la sua eredità di fiamma e l'Incantesimo di Evocazione dello Spirito; considerando tutto questo, era sicuro di poter ridurre di molto il tempo di produzione.


Il tempo passò. Tre giorni dopo, gli starnazzi del pappagallo echeggiavano attraverso il vento nebbioso e le esplosioni riempivano l'aria. La nebbia si era già ritirata per metà e l'intento omicida dei Coltivatori delle tre grandi Sette si era gonfiato fino a raggiungere i Cieli; ormai erano intrappolati da giorni, estraendo potere costantemente dalle proprie basi di Coltivazione. Erano diventati sempre più esausti, ma il loro odio per Meng Hao aveva fatto intensificare i loro sforzi.


Delle centinaia di spiriti maligni, ne rimaneva solo la metà. Per quanto riguardava il centinaio di Coltivatori che correvano in giro all'interno della formazione incantata, molti tossivano sangue ed erano piegati in due. Non sembravano temere per le loro vite; ma ciò nondimeno, iniziarono lentamente a scivolare nell'incoscienza.


E più ne svenivano, più le forze delle tre grandi Sette si avvicinavano. Il Patriarca Testa Grossa tirò fuori altro riso scagliandolo in aria. L'oscurità riempì l'area e anche il cielo stesso; non c'erano nubi, questa oscurità aveva l'aspetto di un torbido fiume magico.


“Le Fonti Gialle sono apparse... Questa è definitivamente opera della Lega del Fuoco Infernale...” Il pappagallo rise amaramente; all'interno della nebbia ci fu un luccichio quando la gelatina comparve. Volava nell'aria senza energia, apparendo abbattuto. I due avevano usato una certa varietà di speciali tecniche difensive negli ultimi tre giorni, ma ora stavano finendo il fiato.


“Dannazione!” disse con odio il pappagallo. “Se avessi avuto un anno in più per praticare o cinquecento Coltivatori, allora il potere di questa insignificante eredità incompleta non avrebbe mai potuto rompere la formazione magica Celestiale del Quinto Signore!” Ma all'improvviso, si poté udire un'esplosione dall'interno della Grotta dell'Immortale.


Gli occhi di Meng Hao erano iniettati di sangue, aveva usato tutta l'energia che era riuscito a racimolare per creare l'Elisir del Nucleo Dorato Perfetto. Al momento critico, il calderone degli elisir aveva iniziato a tremare; fili di luce dorata avevano cominciato a uscirne, inondando l'intera Grotta dell'Immortale con un bagliore dorato.


I suoi capelli erano scompigliati e aveva un'espressione fiacca. Eppure, la determinazione brillava ancora nei suoi occhi iniettati di sangue. La sua fiamma alchemica bruciava mentre lui continuava a raffinare l'elisir, aumentando la sua potenza medicinale.


In quel momento, il cielo nel mondo esterno, che era scuro e coperto già di partenza, si riempì all'improvviso di un'enorme quantità di nuvole nere. Queste si agitavano e ribollivano, coprendo un'area del diametro di cinquanta chilometri. L'immagine illusoria delle Fonti Gialle venne nascosta e quell'orribile oscurità bandita. Tuttavia, la Terra al disotto divenne solo più buia. I boati riempivano l'aria mentre innumerevoli saette si contorcevano in alto come dei serpenti argentati.


Questa non era la Tribolazione Celeste della Perfezione. Questa era la Tribolazione degli Elisir causata da un elisir medicinale!


Tuttavia, se l'elisir fosse stato creato con successo e Meng Hao l'avesse consumato, allora la Tribolazione sarebbe cambiata. La sua esplosività sarebbe aumentata esponenzialmente e si sarebbe trasformata in una spaventosa Tribolazione Celeste di sterminio!


NOTE:


-Meng Hao prese il calderone nero degli elisir nel capitolo 281.


-L'Incantesimo di Evocazione dello Spirito è uno dei tre grandi doni fatto dal Demone Granmaestro degli Elisir nel capitolo 294.                                


                                



