---
title: Capitolo 339 - Vendetta Sarà Fatta!
pubDate: 2025-03-17T11:17:34.897Z
tags:
    - issth
---


Inoltre di seguito trovate il https://www.facebook.com/novelleleggere/posts/1938939732787290 llink ad un annuncio molto importante sulla pagina Facebook di Novelle Leggere.


Buona lettura!
-Madotter


D'un tratto, si poterono udire delle esplosioni tonanti provenire dalle nuvole nere in tumulto che si estendevano per 5.000 chilometri. Al loro interno era possibile vedere un gran numero di saette danzanti. Oltre a questo, comparve improvvisamente un'aura spaventosa. Era un'aura che desiderava distruggere ogni cosa, un'aura che sembrava desiderare di spazzare via tutte le persone presenti su Cielo e Terra.


Anche se questo significava distruggere la terra stessa, tutti dovevano morire!


Meng Hao alzò lo sguardo verso l'enorme nuvola della Tribolazione turbolenta. Non contava quanto lui fosse forte, sembrava che i Cieli avrebbero distrutto e ucciso ogni cosa!


Negli occhi di Meng Hao brillò un'intensa luce dorata. C'era qualcosa di diverso nell'acquisire il Nucleo Dorato Perfetto rispetto a quando aveva ottenuto la Consistenza Perfetta. Dentro di lui ci fu un cambiamento, come se il grande Dao si fosse aperto davanti ai suoi occhi.


Tuttavia, prima di qualsiasi cosa, doveva superare la Tribolazione Celeste!


"Maledizione, il Quinto Signore dovrà rischiare il tutto per tutto!" gridò il pappagallo. "Questo padrone è diverso dagli altri e non posso gettargli fumo negli occhi. La sua sorte e la sua fortuna non potranno mai essere all'altezza delle mie, ma dopo tutti questi anni non avevo mai visto nessuno così! Lui è quello giusto. TU SEI quello giusto, ragazzo! Il Quinto Signore farà le cose in grande! Andiamo a ritardare questa Tribolazione Celeste!". Gli occhi del pappagallo diventarono rossi non appena questo sfrecciò improvvisamente in avanti. Allo stesso tempo, sollevò gli artigli per legare una fascia nera attorno alla sua testa, così da coprire l'occhio destro.


Quando il pappagallo si alzò in volo, il fulmine in alto iniziò a diventare un tutt'uno. La sua enorme grandezza superava enormemente quella dell'Elisir della Tribolazione. Inoltre, questo fulmine era di colore rosso.


I capelli di Meng Hao volarono attorno alla sua testa senza controllo, e il corpo tremò violentemente. I suoi occhi diventarono color cremisi, come se fossero stati ridotti in mille pezzi. Le acque del lago sotto di lui ribollirono, trasformandosi velocemente in una miriade di gocce dorate che lentamente iniziarono a levarsi in cielo.


"Pappagallo!" gridò Meng Hao. Nello stesso momento, iniziò ad usare una tecnica che il pappagallo gli aveva insegnato per esercitare un controllo sulla sua coscienza. In un batter d'occhio, la luce dorata svanì dai suoi occhi, insieme al Qi che stava emanando. Il corpo sembrò avvizzire all'improvviso, e la sua espressione divenne spenta.


Il pappagallo si alzò in volo e liberò un urlo furioso: "Inganna i Cieli!".


Oltre all'urlo, il suo corpo esplose in innumerevoli raggi multicolore di luce. I Coltivatori in prossimità tremarono quando dalla parte superiore delle loro teste iniziarono a levarsi dei filamenti di Qi. I fili di Qi si librarono nel cielo e si fusero alla luce per formare un'enorme rete.


Nel pieno della sua discesa, il fulmine rosso improvvisamente esitò, come se non riuscisse a localizzare l'aura di Meng Hao.


"Massima Irritazione, vai oltre questa cosa e aiutami, stronzo!" ruggì il pappagallo.


La gelatina di carne esitò solo un istante. Dopodiché, si udì uno scoppio quando il suo corpo improvvisamente si trasformò in un milione di fantasmi illusori che sfrecciarono nell'aria per formare una seconda rete.


Le nuvole della Tribolazione in cielo ribollirono e le saette si contorsero, come se stessero cercando l'aura di Meng Hao.


"Per fortuna sei addormentato, Cieli di Ji!" gridò il pappagallo con arroganza. "Esisterà solo un frammento di te. Forse non sarò in grado di imbrogliarti fino in fondo, ma credi che io non possa ingannare anche solo una minima parte di te? Il Quinto Signore è onnisciente! Molto bene, tutto quello che devo fare è resistere per tre giorni e questa Tribolazione verrà di sicuro rimandata!". Non appena le parole uscirono dalla sua bocca, il fulmine rosso scese dal cielo. Poiché non riuscì a trovare l'aura di Meng Hao, partì verso la prima grande rete.


Si poté udire un'esplosione quando la prima rete illusoria andò in frantumi. I centinaia di Coltivatori attorno a Meng Hao sputarono del sangue e poi, ad eccezione dei tre Patriarchi, tutti... esplosero all'istante.


I tre Patriarchi sputarono del sangue, e i loro corpi si restrinsero e avvizzirono. All'interno, si diffusero delle crepe lungo i loro Nuclei, come se questi potessero andare distrutti da un momento all'altro. Dopo un istante, i loro occhi divennero più limpidi e i loro volti furono pervasi da stupore e paura. Indietreggiarono alla massima velocità, con le teste in torpore. L'unica cosa a cui riuscivano a pensar era correre via!


"Stronzo! Perché non continui a cercare la giusta volontà!" gridò infuriato il pappagallo. "Invece, stai solo facendo esplodere cose a caso! Tu, tu, tu... stai barando! Bene, quindi lo farà anche il Quinto Signore! Abuserò di te fino alla morte! Ma quale Tribolazione! Quinto Signore abuserà di te fino alla morte! Massima Irritazione, vieni ad aiutarmi, stronzo! Trasforma queste nuvole nel mio Batuffolo preferito!". Sembrava percepire che la sua dignità fosse realmente a rischio. Con un urlo di dolore, questo diede un morso a una delle sue piume colorate e poi agitò la testa e la strappò. Con gli occhi stracolmi di follia, il suo corpo iniziò a diventare sempre più grande, e scattò nel cielo.


Volò ad alta velocità direttamente nelle nuvole della Tribolazione!


Nello stesso tempo, un raggio di luce sfrecciò dalla rete della gelatina di carne, con all'apparenza un po' di risentimento. Questo penetrò le nuvole della Tribolazione e si diffuse al loro interno. All'improvviso, le nuvole iniziarono a contorcersi e deformarsi. Meng Hao rimase a bocca aperta quando vide le nuvole della Tribolazione che iniziarono a cambiare forma.


Si trasformarono in... un gigantesco animale paffuto ricoperto da una pelliccia bianca.


La lussureggiante morbidezza di questo animale è difficile da descrivere. La pelliccia ricopriva l'enorme creatura che si estendeva per migliaia di chilometri in tutte le direzioni, così grande che non si riusciva a vedere da un capo all'altro del corpo.


Riguardo al pappagallo, questo starnazzò con entusiasmo quando si immerse nella pelliccia. Riemerse dopo un istante, ma non dava alcun segno di stanchezza, al contrario entusiasta si immerse nuovamente in un altro punto. Questo processo si ripeté ancora, e ancora.


Quando Meng Hao lo osservò, la sua mente divenne assente. Non avrebbe mai potuto immaginare che le nuvole della Tribolazione avrebbero potuto assumere un tale aspetto...


Quella che in precedenza era stata un'occasione fondamentale e solenne, d'un tratto si era trasformata in qualcosa di comico...


Meng Hao scosse la testa. Improvvisamente, la pelosa nuvola della Tribolazione liberò un'esplosione imponente. Gli innumerevoli fulmini si dispersero in ogni direzione. All'interno della nuvola, era visibile il pappagallo, con il corpo scuro ma che insisteva ancora caparbiamente.


"Batuffolo, abuserò di te fino alla morte. Ragazzino! Senza dubbio abuserò di te fino alla morte!". Il pappagallo entusiasta non sembrava voler smettere.


Tuttavia, gli ammassi di fulmini nell'area iniziarono a cadere, accompagnati da delle esplosioni intense. Questi sfrecciarono verso Meng Hao, in una quantità non precisa, a decine di migliaia. La testa di Meng Hao si intorpidì. Quando aveva ottenuto la Consistenza Perfetta, la Tribolazione Celeste era sembrata solenne e imponente riguardo al suo desiderio di distruggere tutto ciò che vive.


Ma questa... quello che all'apparenza era un numero infinito di fulmini emanò un'aura che fece sentire Meng Hao a disagio. Sembrava che questa Tribolazione mandata a contrastare il suo Nucleo Dorato Perfetto fosse in qualche modo cambiata, grazie all'intromissione del pappagallo.


Quando il fulmine discese verso Meng Hao, la rete della gelatina di carne emise un grido contrariato e si spostò per coprire Meng Hao. Risuonò un'esplosione enorme, che fece tremare la terra. Il fulmine si scontrò con la gelatina di carne, facendo così tremare Meng Hao per la trepidazione.


Nei suoi occhi si diffuse una luce accecante che gli rese impossibile vedere qualsiasi cosa attorno a lui. Dopo molto tempo, il fulmine e il tuono svanirono in modo graduale. Meng Hao si guardò alle spalle per scoprire che l'enorme palla di pelo nel cielo era scomparsa.


Strabuzzò gli occhi e fece un profondo respiro. Tutto sembrava calmo, ma Meng Hao sapeva che non era possibile che una simile quantità di nuvole della Tribolazione svanisse in questo modo. La sensazione di crisi che aveva percepito a causa della Tribolazione Celeste non lo aveva abbandonato.


Il pappagallo di color nero intenso cadde al suolo con un rumore sordo. Faticò a rialzarsi e poi si diede un forte colpo in prossimità del torace.


Stava ansimando. La sua espressione era piuttosto apatica e la sua aura era debole. Tuttavia, la voce era più arrogante che mai quando disse: "Quinto Signore è o non è un un tipo tosto? La Tribolazione Celeste è stata ritardata per te. Questo è il momento di ringraziarmi dal profondo del tuo cuore. Senza Quinto Signore, non sarebbe servito a molto avere qui Massima Irritazione. La Tribolazione Celeste sarebbe continuata all'infinito fino a quando lui non sarebbe stato ridotto in cenere.


Però non entusiasmarti troppo. Ho fatto le cose in grande per ritardare la Tribolazione Celeste, ma non c'è modo di sapere per quanto. Devi entrare in contatto con la tua Forma di Vita Trascendente della Tribolazione il prima possibile. Molto bene, è il momento che Quinto Signore riposi. Non emozionarti troppo. Oh, e non dimenticarti di trovare qualche creatura più pelosa e con più piume". Con queste parole, cadde di faccia. Il suo corpo si trasformò in cenere grigia che volò via nel vento. Tuttavia, insieme alla cenere ci fu un bagliore colorato che volò nella borsa da trasporto di Meng Hao.


Il cuore e la mente di Meng Hao tremarono. Subito controllò lo specchio di rame all'interno della borsa da trasporto. Il pappagallo amava vantarsi, e non era molto affidabile, ma Meng Hao non si sarebbe mai dimenticato di quanto lo avesse appena aiutato.


Disperdere le nuvole della Tribolazione era sembrata una cosa semplice ma, nel vedere il pappagallo in quello stato, Meng Hao sapeva che aveva pagato le sue azioni a caro prezzo.


"Non c'è bisogno di controllarlo", disse la gelatina di carne in modo languido. Il suo corpo era lacero e fiacco. "Non morirà. Dopo che avrà riposato per qualche giorno starà bene. Povero me, colpito sempre dai fulmini. Mi piace mangiarli, solo che alcune volte sono così pieno". Si trasformò in un cappello che si posò sulla testa di Meng Hao.


"Devi stare attento", continuò, con la voce sempre più debole. "Io e quel pappagallo malvagio una volta abbiamo aiutato una giovane ragazza a ritardare la Tribolazione Celeste. In seguito, a lei sono girate le palle e ha cercato di ucciderci. Ci ha inseguito per moltissimi anni. Ha ripagato la cordialità con l'ostilità. Odio proprio tanto le persone così". Alla fine la voce si affievolì fino a diventare un mormorio smorzato, poi smise di parlare.


Meng Hao si sedette lì a pensare per un lungo istante. Si guardò attorno, poi agitò la mano facendo uscire più di cento elisir medicinali. Questi si frantumarono a mezz'aria quando sfrecciarono verso i Coltivatori inconsapevoli che il pappagallo e la gelatina di carne avevano protetto. Una volta che le medicine entrarono nei loro corpi, i Coltivatori tremarono e poi lentamente iniziarono ad aprire gli occhi.


Dopo aver riacquistato i sensi, sembrarono alquanto confusi. Non ci volle molto prima di ricomporsi e iniziare a guardarsi attorno.


La montagna, ogni cosa attorno a questa, era sparita. La cisterna medicinale era sparita, e gli edifici che avevano costruito ora non erano altro che rovine. Anche il lago che si era formato era sparito; ciò che rimaneva era solo un grande cratere.


Lo osservarono in silenzio, con i cuori pervasi dall'amarezza. Avevano superato molti problemi per cercare la sicurezza in questo luogo, per trovare un posto dove praticare la coltivazione come si conviene. Ma ora, tutto era scomparso.


"La Grotta dell'Immortale è sparita", disse Meng Hao. "Ma io posso trovarne un'altra!". Gli oltre cento Coltivatori sollevarono le teste per guardarlo.


"La cisterna medicinale è scomparsa, ma io posso farvene una nuova!". Questa seconda frase fece comparire nei loro occhi un bagliore intenso. Sembrava che fosse stato accesso il fuoco della loro determinazione.


"Se lo vorrete", disse Meng Hao, con la voce che risuonava forte, "Seguitemi! Vendetta sarà fatta! È giunto il momento di uccidere!". Agitò la manica e sfrecciò nell'aria. Alle sue spalle lo seguirono più di cento Coltivatori, con gli occhi che brillavano per il forte istinto omicida. Questi erano Coltivatori delle Terre Nere, e capivano bene cosa significava pretendere la vendetta!


Il Senso Spirituale di Meng Hao si diffuse senza controllo sui Patriarchi in fuga delle tre grandi Sette.
                                


                                



