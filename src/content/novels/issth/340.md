---
title: Capitolo 340 - Un'Aura, Tre Corpi
pubDate: 2025-03-17T11:17:34.897Z
tags:
    - issth
---


Buona lettura!
-Madotter


Meng Hao era in prima linea, seguito da più di un centinaio di Coltivatori. Sibilavano nel cielo in questa formazione; erano davvero imponenti.


Meng Hao con il Senso Spirituale riusciva a distinguere senza difficoltà i tre Patriarchi in fuga. Avevano deciso di scappare seguendo direzioni diverse. Tuttavia, le loro velocità erano differenti; era chiaro che stessero utilizzando tecniche diverse per andare il più velocemente possibile.


"Tre direzioni...". Meng Hao fece una risatina fredda e poi allungò la mano per indicare il terreno. Subito si poté udire un ronzio. Nessun altro poteva vedere cosa stesse succedendo, ma Meng Hao vide i fantasmi spuntare ovunque, dopodiché comparvero enormi quantità di Qi Demoniaco. Questo turbinò verso l'alto e iniziò velocemente a fondersi davanti a Meng Hao.


In un batter d'occhio, questo si era trasformato in due sagome. Erano indefinite, sfocate. L'unico elemento visibile era l'aura, che poco a poco si stava espandendo. Riguardo agli altri, non videro nulla.


Gli occhi di Meng Hao brillarono quando agitò la mano destra, così da far materializzare due Cloni di Sangue davanti a lui. Questi si diressero in avanti per unirsi al Qi Demoniaco, il che rappresentava una visione impressionante.


Si trattava di una tecnica che Meng Hao aveva elaborato in precedenza. Fondendo un Clone di Sangue con il Qi Demoniaco, sarebbe diventato più semplice controllare la sua Incarnazione Eterea e, se necessario, richiamarla a sé.


L'abilità di lotta dei due Cloni di Sangue non era allo stesso livello di quella dei veri io, ma la combinazione di Qi Demoniaco e Clone di Sangue sarebbe potuta esplodere con una potenza incredibile.


Se i Patriarchi delle tre grandi Sette fossero stati al massimo del loro potere, avrebbero potuto sconfiggere senza difficoltà i Cloni di Sangue. Tuttavia, Meng Hao poté vedere che, ad eccezione di Patriarca Testa Grossa, tutti avevano subito ferite interne unite ad un calo nella base di Coltivazione. Ancora più importante, le loro menti erano state scosse. Questo, unito alle loro basi di Coltivazione ridotte, li poneva in una posizione di assoluta debolezza.


Meng Hao era certo che le sue Incarnazioni li avrebbero potuti sterminare!


Considerato il livello del suo Senso Spirituale avrebbe senza dubbio potuto controllare entrambe le Incarnazioni; se fosse accaduto qualche imprevisto, c'erano altre opzioni che avrebbe potuto mettere in atto per gestire la situazione. Infuse con la sua volontà le due Incarnazioni di Cloni di Sangue e Qi Demoniaco e poi le fece sfrecciare in due direzioni diverse.


Divise inoltre gli oltre cento Coltivatori in tre gruppi, due dei quali furono mandati a seguire i Cloni di Sangue in lontananza.


Poi, sollevò la testa e fissò il suo Senso Spirituale sull'unico dei tre Patriarchi delle grandi Sette che aveva una borsa da trasporto: Patriarca Testa Grossa. Seguito da circa cinquanta Coltivatori, andò dritto in direzione dell'uomo.


"Mi hai seguito per giorni con intento sanguinario. Hai distrutto la formazione di incantesimo nella mia Grotta dell'Immortale! Credi davvero che te la farei passare liscia?". Negli occhi di Meng Hao balenò l'istinto omicida. Queste persone avevano sfidato la morte, e Meng Hao non sarebbe stato buono con loro.


Ma la cosa più importante era che avevano visto qualcosa che non avrebbero dovuto vedere. Per loro, la conseguenza sarebbe stata la morte!


Colmo di istinto omicida, Meng Hao scattò alla massima velocità.


Nel frattempo, in un altro luogo, Patriarca Rubicondo stava sfrecciando in avanti pallido in volto. Al momento, riusciva solo ad esercitare tra il quaranta e il cinquanta percento del potere della sua base di Coltivazione. Inoltre, la sua borsa da trasporto era vuota; non aveva nessun elisir medicinale, nessun oggetto magico, niente che avrebbe potuto usare per riprendersi.


Nel suo cuore crebbe una sensazione di desolazione, che poi si tramutò in un grande rimorso. Eppure, come avrebbe potuto immaginare che la situazione si sarebbe rivelata l'opposto rispetto alle aspettative?


"Devo andare via da qui. Ho bisogno di meditare in isolamento e coltivare. Una volta che la mia base di Coltivazione si sarà ristabilita, arruolerò degli altri Compagni Daoisti per uccidere quell'uomo!". I suoi occhi sprigionavano un odio feroce. Tutto quello che doveva fare era spargere la voce riguardo ad un uomo che riusciva a creare elisir medicinali dorati, e ci sarebbero stati molti Coltivatori delle Terre Nere pronti ad inseguirlo.


In effetti, ci sarebbero potuti essere addirittura degli eccentrici all'Anima Nascente. Se fosse stato così, non avrebbe avuto importanza di quali poteri sovrumani disponesse l'uomo, sarebbe morto senza alcun dubbio.


D'un tratto, negli occhi dell'anziano fu possibile vedere il riflesso di un bagliore color sangue. Il suo cuore fece un balzo e un'intensa sensazione di crisi imminente pervase la sua mente e il suo cuore. Virò senza esitazioni di lato.


Nel momento in cui cambiò la direzione del suo slancio, un raggio di luce insanguinato sibilò sopra di lui a gran velocità. Quando passò, nell'aria furono emanate delle increspature che fecero tentennare l'espressione sul volto di Patriarca Rubicondo. Il suo cuore batté all'impazzata; sapeva che se qualche istante prima non lo avesse schivato al momento giusto, la sua testa sarebbe esplosa!


Un suono intenso e cupo pervase l'aria quando le increspature superarono l'anziano. Quando il suonò fu emesso, il bagliore rosso in aria esplose.


“SMASH!”


Le increspature si trasformarono in un forte attacco. Nell'aria si diffusero delle esplosioni quando l'anziano, anche nel bel mezzo del tentativo di schivare il colpo e ritirarsi, sputò un grumo di sangue. Pallido in viso, si voltò.


La prima cosa che vide fu una sagoma rosso sangue. I suoi capelli erano rossi, i suoi abiti e addirittura la sua pelle. Si avvicinava lentamente, e nel farlo, l'anziano poté percepire un'aura invisibile ma potente. Era strana, ma mentre veniva emanata, si trasformò in paura intensa.


Non poteva vedere la base di Coltivazione di questa cosa!


Gli occhi del fantasma insanguinato sembravano essere del tutto assenti e, ancora più strano, più guardava con attenzione, più l'anziano si rendeva conto che era impossibile dire se avesse coltivato qualche tecnica eretica o se fosse una marionetta.


"Chi siete, vostra eccellenza?" disse l'anziano, irritato. Se la sua base di Coltivazione fosse stata al culmine del suo potere non si sarebbe preoccupato, ma al momento era gravemente ferito, con una borsa da trasporto vuota. Le circostanze non sarebbero potute essere più avverse.


Gli occhi del Clone di Sangue d'un tratto tremolarono e sembrava che stesse prendendo vita. Lo sguardo nei suoi occhi ricordò all'improvviso quello di Meng Hao. "Ti sei davvero dimenticato di me così velocemente?" disse. "Non avevi detto che mi avresti dato la caccia fino alla fine del mondo per uccidermi?"


Delle grandi ondate emotive tremolarono improvvisamente lungo il volto di Patriarca Rubicondo. Senza pensarci indietreggiò, con il cuore che batteva all'impazzata.


"È lui... Ma... ma come può usare una marionetta come questa? È una marionetta o... che sia... un'Incarnazione Eterea?". Quando il filo dei suoi pensieri raggiunse questo punto, cominciò a girargli la testa e sbiancò in volto. La tecnica per creare Incarnazioni Eteree non era un qualcosa che i Coltivatori alla Formazione del Nucleo potevano padroneggiare. Era un'abilità divina che solo i Coltivatori all'Anima Nascente potevano mettere in pratica!


Quando l'anziano iniziò a fuggire, improvvisamente udì un rumore di persone che correvano. Comparve una nebbia nera quando arrivarono i cinquanta o più Coltivatori, i quali correvano insieme secondo la formazione di incantesimo del pappagallo.


"Ma chi è questo ragazzo...?". La mente di Patriarca Rubicondo intorpidì, e i suoi occhi furono pervasi da disperazione e furia.


Nel frattempo, in un'altra zona e in una direzione diversa, Patriarca Butterato della Setta del Fiume Han stava esprimendo parole simili, con il volto pervaso dall'amarezza.


Era circondato da una nebbia rossa, al cui esterno si trovavano cinquanta Coltivatori che correvano secondo una formazione. Davanti a lui c'era una sagoma con indosso un abito rosso, con i tratti del volto indefiniti. L'unica cosa che riusciva a distinguere erano due occhi rosso sangue.


Gli occhi non sembravano contenere alcuna emozione; erano spietati.


Il volto di Patriarca Butterato era pallido; la sua base di Coltivazione in effetti era la più debole dei tre; era allo stadio avanzato della Formazione del Nucleo, ma le sue ferite erano gravi. Il suo Nucleo era ricoperto di crepe e riusciva a controllare a malapena il trenta percento del suo potere.


Esitò per un istante e poi disse: "Guardi, tutto questo è solo un malinteso. Signore...". Improvvisamente, un'esplosione pervase l'aria e l'intera zona fu ricoperta dalla nebbia.


Lontano, in un'altra direzione, il volto di Meng Hao era calmo mentre sfrecciava a mezz'aria in un fascio di luce. Davanti a lui, la mente di Patriarca Testa Grossa era intorpidita mentre lui utilizzava qualsiasi cosa riuscisse a radunare per proseguire in volo.


Di tanto in tanto sputava del sangue; Meng Hao non era certo della tecnica segreta che stava usando, ma continuava ad aumentare la sua velocità in modo rapido. Meng Hao lo seguiva, accigliato. In questo momento, stava spingendo in avanti con tutta la velocità di cui disponeva, ma non riusciva ancora a raggiungerlo. Poteva solo mantenere la distanza attuale.


"Ma quale tecnica sta usando per raggiungere una velocità simile?" pensò Meng Hao, con gli occhi che brillavano. D'un tratto agitò la mano destra e puntò con l'indice. "Sigillo del Demone, Ottava Maledizione!". Il suo dito andò verso il basso e ovunque spuntarono delle immagini di fantasmi mentre uno strano potere scattò verso Patriarca Testa Grossa.


Mentre questo discendeva, l'espressione sul volto dell'uomo mutò radicalmente. Tuttavia, solo un istante dopo, sputò un grumo di sangue e sembrò usare delle tecniche per liberare il corpo e sfrecciare in avanti in un lampo, lasciando Meng Hao stupito.


Meng Hao era visibilmente scioccato.


Il cuore di Patriarca Testa Grossa tremò. "Maledizione! Questo ragazzo ha raggiunto da poco lo stadio intermedio della Formazione del Nucleo. Ha da poco coltivato il Qi del Nucleo! Come può essere così disumano? E qual è la tecnica che ha appena usato? Mi ha costretto ad utilizzare una tecnica proibita dell'eredità per scappare!". La sua fuga a Meng Hao era sembrata disinvolta ma, in realtà, la tecnica proibita dell'eredità era auto distruttiva; le sue ferite ora erano addirittura peggiorate.


"Non posso continuare così," pensò. "Di questo passo, non avrà nemmeno bisogno di fare nulla. Alla fine morirò per le mie ferite!". Digrignando i denti, all'improvviso si fermò a mezz'aria e diede un colpo alla sua borsa da trasporto per formare un chicco di puro riso bianco. Lo lanciò davanti a lui.


Producendo degli incantesimi con entrambe le mani, puntò poi il dito verso il chicco di riso e disse: "Riso splendente, trasformati in un esercito Celeste!". La sua voce fu seguita da un boato che riecheggiò. Il chicco di riso si trasformò in un violento torrente di oscurità. Nell'aria si diffusero degli scricchiolii quando comparvero più di cento spiriti maligni.


Il collo di Patriarca Testa Grossa era viola, e la sua testa estremamente grande era ricoperta di sudore freddo. Il suo respiro era irregolare quando utilizzò la tecnica. Apparentemente, le sue ferite erano peggiorate ancor di più; dalla sua bocca fuoriuscì del sangue e i suoi occhi furono pervasi dalla ferocia.


A questo punto, non sperava di uccidere il suo avversario, ma solo di rallentarlo.


Sfortunatamente, non appena i circa cento spiriti maligni comparvero e sfrecciarono urlando verso Meng Hao, lui disse con calma: "Dilettante!".


D'un tratto, il Qi del Nucleo esplose sopra le loro teste. Il Qi dorato si trasformò in un manto stellato pieno di stelle dorate e brillanti. La luce delle stelle scattò verso gli spiriti maligni che si stavano avvicinando.


Una forte esplosione riecheggiò; gli spiriti maligni non poterono fare nulla per bloccare Meng Hao. Si dissolsero insieme ad urla disperate. Il volto di Patriarca Testa Grossa divenne pallido mentre continuava a battere in ritirata. Tuttavia, Meng Hao aveva già sollevato la sua mano.


Dagli occhi di Patriarca Testa Grossa si riversò la smania. Rischiando apparentemente tutto, eseguì un incantesimo con la mano sinistra, colpendo allo stesso tempo la sua borsa da trasporto con l'altra mano per formare un oggetto magico. Il suo cuore fu pervaso dall'amarezza, ma sapeva che avrebbe dovuto rischiare il tutto per tutto in questo scontro per avere anche la minima possibilità di uscirne vivo.
                                


                                



