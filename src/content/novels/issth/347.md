---
title: Capitolo 347 - La Nebbia Magica Si Trasforma in Mare!
pubDate: 2025-03-17T11:17:34.898Z
tags:
    - issth
---


Le parole di Meng Hao riecheggiarono come un tuono.


Dopo averle udite, a fissarlo scioccato non c'era solo il Coltivatore all'Anima Nascente; tutti i mille Coltivatori nelle vicinanze lo guardarono a bocca aperta.


Quando le parole si riverberarono, Testa Grossa stava in lontananza a godersi la disgrazia di Meng Hao. Sussultò. Secondo lui, le parole di Meng Hao erano fin troppo pretenziose.


Dongluo Ling strabuzzò gli occhi; non avrebbe mai potuto immaginare che una persona poteva essere così incredibilmente arrogante. Anche Dongluo Han rimase a fissarlo scioccato insieme a tutti gli altri membri del Clan Dongluo, che osservavano increduli.


Il Coltivatore all'Anima Nascente scoppiò a ridere. La sua risata crebbe sempre più forte, e lo sguardo sul suo volto divenne più tetro. Il suo istinto omicida aveva già iniziato a sprigionarsi.


"Giovanotto, non conosci davvero l'altezza dei Cieli e la profondità della Terra! Bene, se stai cercando la morte, io esaudirò il tuo desiderio!". Non appena parlò, iniziò ad avanzare a grandi passi verso Meng Hao.


Allo stesso tempo, i membri del Clan Dongluo sulle montagne attorno al bacino si trasformarono in raggi prismatici di luce e sfrecciarono verso il basso.


Tuttavia, non appena partirono, il pappagallo che al momento si stava levando a mezz'aria improvvisamente gridò con la sua voce penetrante: "In formazione!".


La voce stridula andò a colpire con forza le orecchie dei mille spettatori. Nell'immediato, gli oltre mille Coltivatori che erano stati con Meng Hao fin dall'inizio iniziarono a correre, quasi d'istinto. La loro azione spronò gli altri Coltivatori. Questi si erano allenati per molti giorni con il pappagallo, sviluppando questa abilità praticamente dal nulla. Era stato difficile, ma avevano iniziato a comprendere meglio la formazione di incantesimo; lavorare all'unisono con gli altri aveva reso tutto più semplice.


Nello stesso momento in cui i Coltivatori cominciarono a correre, il Coltivatore all'Anima Nascente stava raggiungendo Meng Hao. Sollevò la mano destra per formare un palmo che si chiuse poi in un pugno. L'aria attorno a Meng Hao collassò, ritirandosi rapidamente e facendo pressione su di lui.


Gli occhi di Meng Hao brillarono intensamente. Mentre l'anziano si avvicinava a lui, la Formazione della Spada di Loto improvvisamente comparve e sfrecciò in avanti. Risuonò un'esplosione e, subito dopo, Meng Hao attaccò con la mano destra pervasa da un incredibile potere.


L'anziano si accigliò. D'un tratto interruppe il suo avanzamento e poi scomparve, schivando la formazione di spade di Meng Hao. Poi, ricomparve alle sue spalle, con uno sguardo beffardo sul volto. Allungò la mano sinistra e la strinse in un pugno. "Frantumazione" esclamò.


Si diffuse un'altra esplosione quando l'aria attorno a Meng Hao si frantumò in mille pezzi insieme a lui, il suo corpo squarciato in mille pezzi.


"Ora conosci il divario tra lo stadio della Formazione del Nucleo e lo stadio dell'Anima Nascente", disse l'anziano. "Poco importa che tu abbia una spettacolare formazione di spade o un bizzarro potere nel tuo pugno destro. Nello... huh?". Proprio nel bel mezzo della sua invettiva, l'anziano improvvisamente tentennò e il suo volto fu pervaso dallo shock.


Questo perché il corpo di Meng Hao si era frantumato, non in pezzi di carne e ossa ma in Qi.


"Un clone!?!? Com'è possibile che un Coltivatore alla Formazione del Nucleo abbia un clone!?". Con la faccia contorta si voltò. Non appena lo fece, vide una nebbia molto estesa al cui interno era possibile scorgere delle enormi sagome alte circa trenta metri che correvano avanti e indietro.


Le decine di membri del Clan che lo avevano accompagnato non erano da nessuna parte.


"Questa...". Sul volto dell'uomo si fece largo un'espressione terribile. Se non avesse compreso che era stato intrappolato, allora non avrebbe meritato di essere un Coltivatore all'Anima Nascente.


"Questa insignificante formazione di spade non riuscirà a trattenermi", disse con schiarendosi la voce con freddezza. Il suo corpo tremolò e lui scomparve nel momento in cui utilizzò una forma secondaria di teletrasporto. Quando ricomparve, sul suo volto si era diffuso un profondo shock. Questo perché aveva scoperto che era ancora circondato dalla nebbia infinita.


"Quindi la forma di teletrasporto secondaria non funziona...". L'anziano colpì la borsa da trasporto per produrre una striscia di bambù. Ne sfregò la superficie, facendolo infiammare. Dalle fiamme e dal fumo emerse un grido; questo si trasformò nell'immagine fantasma di una bestia feroce, che si precipitò verso la nebbia.


"Rottura!" gridò l'anziano.


Quando risuonò l'esplosione, Dongluo Ling e gli altri spettatori osservarono spaventati la nebbia. Erano stati separati e, di tanto in tanto, si potevano udire delle urla disperate.


I membri del Clan Dongluo che si stavano precipitando dalle montagne guardarono tutti con stupore. Chiunque di loro fosse entrato nella nebbia, immediatamente si sarebbe disperso. Riguardo ai Coltivatori che non vi erano entrati, questi fecero dei respiri profondi quando abbassarono lo sguardo verso il bacino. In questo momento sembrava essere diventato un lago di nebbia.


La nebbia aveva riempito tutto il bacino!


Ribolliva e si agitava con una potenza incredibile; al suo interno si vedevano delle alte sagome di fantasmi che correvano avanti e indietro. Queste sembravano ripetere qualcosa come una cantilena, sebbene non fosse chiara. La loro corsa fece tremare la terra; in alto, il cielo era diventato pallido e le nuvole avevano iniziato ad accumularsi.


I membri del Clan Dongluo che non erano stati coinvolti stavano per battere in ritirata, quando all'improvviso scoprirono che, a loro insaputa, la nebbia era comparsa alle loro spalle! Erano in trappola! Stava per essere lanciato un colpo fatale!


Le uniche persone che conoscevano la formazione di incantesimo di Meng Hao erano le centinaia di Coltivatori che avevano tentato di ucciderlo. Tuttavia, erano quasi tutti morti. Chi non era morto, adesso era parte delle forze di Meng Hao ed era vittima del veleno. Certo, non avrebbero diffuso alcuna informazione a riguardo.


Pertanto, questa formazione di spade era il più importante asso nella manica di Meng Hao. Nessuno ne era a conoscenza e, con mille persone ad alimentarla, dava a Meng Hao un incredibile vantaggio.


In questo momento lui stava seduto a gambe incrociate in una camera segreta nel sottosuolo, la sua vera zona di meditazione in isolamento. Quando alzò lo sguardo, la sua vista attraversò il terreno per vedere qualunque cosa stesse accadendo in alto.


Vide le morti dei membri del Clan Dongluo e degli altri Coltivatori che avevano portato qui. Vide anche l'esperto all'Anima Nascente che cercava di superare in modo frenetico la formazione di incantesimo. Purtroppo per lui, il potere della formazione di incantesimo era giù stato scatenato. Una volta entrato del tutto in azione, nemmeno un Coltivatore all'Anima Nascente sarebbe stato in grado di spezzarlo.


"Il Clan Dongluo è venuto qui con intenti malvagi", pensò Meng Hao. "Non potete biasimarmi per ripagarvi con la stessa moneta". Premette l'indice destro sul terreno. Immediatamente, il Qi Demoniaco si fuse fino a formare un corpo illusorio. In un batter d'occhio, questo assunse l'aspetto di Meng Hao e poi passò attraverso il terriccio e la polvere per unirsi agli eventi del mondo esterno.


Meng Hao poi si alzò e lasciò la camera segreta. Quando comparve nella nebbia, una striscia di luce multicolore volò verso di lui; era il pappagallo, che si posò sulla sua spalla con il volto pervaso da arroganza e noncuranza. Si guardava attorno con derisione.


"Meng Hao, saccheggiamo la città! Deprediamo questo Clan a caso, qualsiasi sia il suo nome. Che quello che è loro diventi nostro! Con la formazione di incantesimo di Quinto Signore, possiamo abusare questi figli di p***ana buoni a nulla fino alla morte! Poi io potrò tornare a far visita a quegli uccellini tanto carini. Hahaha! Quinto Signore è sempre il più figo! Uccellini, aspettate, ok? Quinto Signore ha già deciso che da questo momento, il Clan Dongluo cambierà il suo nome in Città che Fotte il Pavone!"


Meng Hao non diede peso al pappagallo. Il suo corpo tremolò quando sfrecciò in avanti. Grazie all'aiuto del pappagallo, la nebbia non ebbe alcun effetto su di lui. Attraversarla era facile come camminare lungo una strada asfaltata.
                                


                                



