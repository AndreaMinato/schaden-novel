---
title: Capitolo 366 - Il Cammino dei Cinque Colori
pubDate: 2025-03-17T11:17:34.902Z
tags:
    - issth
---


Poco a poco, la terra smise di tremare. La voce che proveniva dal basso svanì e sulla Città della Neve Sacra calò il silenzio.


La folla di persone teneva lo sguardo alto, fisso verso il punto in cui era scomparso Zhou Dekun. Tutti tacevano, erano giù di morale.


Gran Maestro Zhou, l'alchimista numero uno delle Terre Nere, era stato portato via con un'enorme facilità.


Non sarebbe mai più tornato nella sua adorata Città della Neve Sacra. Magari si sarebbe ritrovato in un luogo nuovo e avrebbe continuato a consolidare la sua reputazione di Gran Maestro...


Questo evento improvviso era qualcosa che nessuno dei presenti avrebbe mai potuto immaginare.


Meng Hao osservò il cielo sovrappensiero, meditando su cosa sarebbe successo se nel duello sull'alchimia con Zhou Dekun avrebbe avuto lui la meglio, o se qualche istante prima Zhou Dekun non avesse avuto un atteggiamento così superiore. Forse non sarebbe stato portato via Zhou Dekun ma...


Lo stesso Meng Hao.


Rimase lì, pensieroso.


Attorno a lui, anche i centinaia di Coltivatori erano allo stesso modo pensierosi. Qui, oggi, erano successe troppe cose e ciascuno di loro non sembrava in grado di riprendersi.


Circondato dal silenzio, Meng Hao scosse lentamente il capo e guardò Hanxue Shan, la quale aveva sul volto un'espressione assente, e poi l'anziana donna, Terza Anziana. Congiunse le mani e si inchinò a lei, poi si voltò e con dei movimenti lenti fece per andare via da questo mondo silenzioso.


Quando fu sul punto di allontanarsi, parve che i Coltivatori attorno fossero tornati in loro. Uno dopo l'altro, si voltarono per guardarlo.


Anche i quattro Grandi Anziani si voltarono per guardarlo. Secondo Anziano tenne a freno la lingua, mentre Quarto Anziano con esitazione fece un passo in avanti. L'anziana non disse nulla.


Primo Anziano, il nano, fece un sorriso e avanzò a grandi passi. A gran voce si rivolse a Meng Hao: "Gran Maestro, dove stai andando?"


Meng Hao si fermò e si guardò alle spalle. "Il mio cognome è Meng", disse. "Poco fa, qualcuno ha detto che non sono il benvenuto nella Città della Neve Sacra. Naturalmente, questo significa che devo andare via". Sospirò, scosse la testa e si voltò per andare via.


Queste parole provocarono immediatamente una sensazione di shock nei cuori dei centinaia di Coltivatori circostanti. Come potevano non reagire dopo delle simili parole? In precedenza, quando era presente Zhou Dekun, tutti guardavano Meng Hao dall'alto in basso. Ma adesso Zhou Dekun non era altro che storia. D'un tratto, la posizione di Meng Hao era di gran lunga più elevata di prima.


Senza Zhou Dekun, non c'era alcun Gran Maestro qui. Per la Città della Neve Sacra, una perdita simile era troppo grande!


Primo Anziano lanciò un'occhiataccia adirata a Secondo Anziano, poi avanzò a grandi passi ridendo per fermare Meng Hao.


Subito, i Coltivatori circostanti cominciarono a chiamare Meng Hao a gran voce.


"Gran Maestro Meng, quello che è successo in precedenza è stato solo un equivoco. Il Clan della Neve Gelida ha usato nei tuoi confronti di ospite un trattamento indelicato. Non c'è alcuna ragione di parlarne ancora. Gran Maestro, ti prego di non permettere per nessun motivo di far pesare sul tuo cuore questo equivoco.


"Certo! Gran Maestro Meng, sei al culmine del Dao dell'alchimia. Non hai motivo di abbassarti al nostro livello. Questo luogo è casa tua, Gran Maestro Meng!"


"Gran Maestro Meng, perché non rimani? Se andrai via, nel mondo esterno nessuno noterà mai il tuo talento. Se resterai qui, potrai diventare ancora più conosciuto!"


"Gran Maestro Meng, ti supplichiamo di restare!"


Le voci dei centinaia di Coltivatori si levarono in aria, pervase da franchezza e cordialità. Meng Hao subito parve commosso. Si fermò, guardò i Coltivatori circostanti e poi congiunse le mani e fece un profondo inchino.


"Sono grato per la vostra gentilezza, Compagni Daoisti. Solitamente, io, Meng, non potrei mai rifiutare. Tuttavia... qui ci sono persone a cui non piace uno come me. Temo di non avere altra scelta che andare via". Le sue parole lasciarono Secondo Anziano di stucco; si guardò attorno e scoprì che molte persone lo stavano fissando. Digrignando i denti, avanzò di qualche passo e poi congiunse le mani e fece un profondo inchino verso Meng Hao.


"Gran Maestro Meng, ti prego di perdonarmi. Prima avevo torto, e ti supplico di non offenderti. Nel mio cuore, penso davvero che tu sia al culmine del Dao dell'alchimia, Gran Maestro. Quando il Clan della Neve Gelida navigava in acque torbide, tu non hai pensato alle difficoltà e hai ignorato il pericolo, per venire immediatamente in nostro soccorso. Non dimenticherò mai la tua gentilezza, nemmeno quando mi cadranno tutti i denti in tarda età.


"Primo Anziano", continuò solennemente. "Suggerirei di dare una Larva della Neve Gelida a Gran Maestro Meng. È l'unico modo per dimostrare in modo appropriato quanto è profonda la gratitudine del Clan della Neve Gelida".


"Una non è sufficiente!" disse Quarto Anziano. Era un uomo dal volto severo, ma ora aveva indosso un sorriso, quando fece dei passi in avanti e si inchinò a Meng Hao con le mani congiunte. "Senza dubbio una non è sufficiente. Al momento ne abbiamo due sul punto di completarsi. Dovremmo darle entrambe a Gran Maestro Meng, quella sarebbe la cosa migliore. Primo Anziano, mi auguro che lei sia d'accordo. Questo è l'unico modo per esprimere la gratitudine del Clan. Riguardo alle larve, finché ci sarà il Clan e il tempo sarà sufficiente, ne possiamo allevare altre".


Primo Anziano percepì una leggera preoccupazione dentro di sé quando guardò Meng Hao. Dato che Zhou Dekun non c'era più, l'unica persona che era rimasta loro era questo Gran Maestro. Digrignò i denti e disse: "Hai proprio ragione! Gran Maestro Meng, ti prego, non temere. La Larva della Neve Gelida verrà consegnata nelle tue mani entro un anno!"


Dentro di sé Meng Hao stava gongolando, ma all'esterno sembrava stesse esitando. Aveva appena imparato a mettere in pratica questa tecnica da Zhou Dekun.


L'esitazione portò i Coltivatori circostanti a gridare per spingerlo a restare. Meng Hao continuò a esitare e poi cominciò a scuotere la testa. Allora iniziò un secondo ciclo di grida, e alla fine lui sembrò sul punto di cedere.


"Non è che io non voglia rimanere", disse con un sospiro. "Però questo luogo è molto pericoloso. La mia base di Coltivazione è debole, e temo che non sarei abbastanza potente da proteggermi... Inoltre posso restare qui solo per sei mesi. È proprio impossibile che resti per un anno intero".


Primo Anziano e gli altri si scambiarono delle occhiate. Alla fine, l'anziana parlò a voce alta, guardando verso Meng Hao con una strana espressione. "Se noi quattro lavoreremo insieme, potremo ridurre il tempo di più della metà. Possiamo creare la Larva della Neve Gelida in meno di metà anno".


"Una volta che tu, Gran Maestro Meng, avrai ottenuto la Larva della Neve Gelida, potrai andare via senza problemi", affermò Primo Anziano. "Non faremo nulla per fermarti".


Molti dei Coltivatori tra il pubblico stavano continuando a gridare verso Meng Hao per spingerlo a restare. Dato che le richieste solenni erano così tante, alla fine Meng Hao accettò malvolentieri. Questo fece riecheggiare una quantità enorme di ringraziamenti.


Fu così che Meng Hao finì con il restare nella Città della Neve Sacra. E fu così che divenne famoso nella zona. A prescindere che fossero Coltivatori della fazione esterna o membri del Clan della Neve Gelida, il nome di Gran Maestro Meng riverberò nelle loro orecchie come un tuono.


Se non fosse stato per la precedente presenza di Zhou Dekun nella città, non sarebbe stato semplice per loro accettarlo e nemmeno rivolgergli così tanta importanza.


Fortunatamente Zhou Dekun aveva gettato delle basi solide, e aveva fatto sì che chiunque nella città sviluppasse un sano rispetto per il Dao dell'alchimia. Il fanatismo con cui le persone del luogo guardavano gli alchimisti aveva reso possibile che il Clan della Neve Gelida accettasse Meng Hao con totale cortesia.


Viste le circostanze, per Meng Hao era logico prendere le basi create da Zhou Dekun e farle proprie.


Se il povero Zhou Dekun avesse saputo che cosa stava succedendo, di sicuro avrebbe sputato diversi grumi di sangue e sarebbe stato pervaso da un infinito rimorso. Di certo avrebbe sospirato e avrebbe pensato a quanto fosse impossibile recitare una parte di continuo. Sfortunatamente, quello che aveva creato con un lavoro così tanto scrupoloso ora apparteneva a Meng Hao.


Tuttavia, anche Meng Hao si sentiva in qualche modo offeso. Dopotutto, non aveva deciso di arrivare alla situazione attuale; era il risultato di una serie di coincidenze fortunate. Ogni cosa si era posata proprio davanti a lui, e non c'era stato modo di evitarlo. Era andata a sbattere dritto contro di lui.


Nei giorni seguenti, quasi tutti i Coltivatori della città parlavano di Gran Maestro Zhou. La residenza di Meng Hao era sotto la protezione di una guardia speciale dei membri del Clan della Neve Gelida.


In questo periodo, molti Coltivatori potenti andarono a fargli una visita formale. Furono tutti estremamente gentili. Il modo in cui Meng Hao si relazionava con loro era molto diverso dall'ambiguità misteriosa che era il tratto caratteristico di Zhou Dekun. Meng Hao sorrideva e forniva loro dei consigli concreti sul Dao dell'alchimia. Con poche parole, era in grado nell'immediato di portare i Coltivatori del posto ad immergersi nei loro pensieri.


Due settimane dopo, Meng Hao aveva completamente consolidato la sua posizione nella Città della Neve Sacra. Il suo nome stava addirittura iniziando a diffondersi nel mondo esterno alle mura delle città.


Riguardo invece il Gigante Selvatico di novanta metri, questo era ormai visto dalle persone come la montagna personale di Meng Hao. Il Dominatore del Deserto occidentale era visto come il lacchè di Meng Hao.


Molti dei Coltivatori che avevano pianificato di richiedere a Meng Hao dei servizi di produzione di elisir scoprirono che lui amava i fiori di loto. Per questo, non badarono a spese per cercare diversi luoghi in cui trovare dei fiori di loto per lui. In poco tempo, il cortile di Meng Hao venne completamente decorato con fiori di loto delle nevi, il cui aroma ricopriva ogni cosa.


Riguardo all'invasione del Palazzo delle Terre Nere, come aveva promesso Hanxue Zong, per tre mesi non avrebbero fatto alcuna incursione militare. Questo diede al Clan della Neve Gelida un periodo di tregua. Mentre il tempo scorreva veloce, furono erette ulteriori formazioni di incantesimi protettivi. Tutti i Coltivatori della città furono mobilitati dal Clan della Neve Gelida così da potenziare i diversi distretti della città.


Solo Meng Hao era relativamente indolente. Per gran parte del tempo stava seduto in meditazione vicino alle piante di loto. Di tanto in tanto tirava fuori parte del suolo Celeste e i simboli magici al suo interno per studiarli. Altre volte chiamava Gu La per analizzare i totem tatuati sul suo corpo.


Riguardo al fulmine che ogni tanto cadeva dal cielo, a questo Meng Hao si era completamene abituato. Ora aveva un istinto spaventoso quando si trattava di captare il suo arrivo. Certo, il Patriarca del Clan Li continuava a gridare e maledirlo. Tuttavia, con il passare del tempo, l'incarnazione della sua anima stava diventando sempre più immune al fulmine.


Secondo l'analisi di Meng Hao, il Patriarca del Clan Li si stava già trasformando in un'Anima di Fulmini.


Parlando in generale, il più importante miglioramento di Meng Hao aveva a che fare con i simboli del suolo Celeste. Li aveva studiati fin dal suo arrivo nelle Terre Nere. Finalmente, fu a questo punto che iniziò a cogliere alcuni indizi.


"Questi simboli del suolo Celeste sono molto simili ai totem. Posso definire con una sicurezza pari all'ottanta percento che il cosiddetto talismano Celeste... sia in realtà un totem primordiale!". Con il respiro affannoso, abbassò lo sguardo per fissare il foglio sul talismano Celeste tra le sue mani, e i suoi occhi iniziarono a brillare.


"Tutte le mie ricerche fino a questo momento puntano in direzione dei totem!" pensò, con gli occhi tremolanti. Per un lungo momento chiuse gli occhi e poi li riaprì. "Il motivo per cui sono così tanto interessato ai totem è che dopo la Tribolazione Celeste, il principale enigma che dovrò risolvere è come raggiungere l'Anima Nascente Perfetta!


"Le Anime Nascenti si dividono nei cinque elementi e colori. Quattro equivale a Impeccabile, cinque è Perfetta... Se riuscissi ad acquisire il manuale del Nucleo Dorato delle Sacre Scritture dello Spirito Sublime, allora riuscirei a vedere come passare con successo da un'Anima Nascente di Quattro Colori a un'Anima Nascente Perfetta. Sfortunatamente, il manuale del Nucleo Dorato è stato perduto molto tempo fa...". Il bagliore nei suoi occhi divenne ancora più intenso.


"Gli altri stadi non possono nemmeno essere paragonati allo stadio dell'Anima Nascente. Se si vogliono raggiungere i Quattro Colori... beh, è molto difficile. Nemmeno io so come si faccia. Tuttavia, i totem del Deserto occidentale, così come la tecnica di produzione di elisir dei cinque elementi di Yang Song delle Terre Orientali, mi hanno indicato una nuova direzione da esplorare.


"Il mio successo sarà determinato da ulteriori studi e ricerche. Ho bisogno di più Coltivatori del Deserto Occidentale così che io possa studiare i loro totem. Quello è l'unico modo per giungere a determinate conclusioni!". Meng Hao respirò profondamente e i suoi occhi brillarono di un'aura fredda.
                                


                                



