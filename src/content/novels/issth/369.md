---
title: Capitolo 369 - Fortezza di Spine
pubDate: 2025-03-17T11:17:34.902Z
tags:
    - issth
---


Meng Hao spalancò gli occhi. “Dammi il seme della Fortezza di Spine!”


Una strana luce gli illuminò lo sguardo, come se nei suoi occhi vi fosse il Tempo stesso. Poco alla volta si tramutò in un potere indescrivibile, come una tecnica magica che l’avrebbe reso indimenticabile per chiunque l’avesse visto.


Il cuore di Hanxue Shan sobbalzò. Aveva già visto quello sguardo, quando Patriarca Recisione dello Spirito si era risvegliato. Nei suoi occhi c’era una profonda luce incomprensibile, come se contenesse il Tempo. Un suo sguardo era qualcosa che non sarebbe mai riuscita a dimenticare.


Pensando intensamente, parve aver perso qualunque possibilità di resistergli. Senza nemmeno pensarci, allungò la mano e gli porse la sacra reliquia del suo Clan, il seme della Fortezza di Spine.


Nel momento in cui il seme toccò la sua mano, Meng Hao strabuzzò gli occhi. La sua base di Coltivazione ruotò rapidamente, mentre si diffondeva una luce dorata. La sua arte segreta della catalisi, la magia del Tempo, e la segreta tecnica che aveva appena appreso si scatenarono dentro di lui.


L’abilità di catalizzare le piante. La magia per rilasciare il potere del Tempo. La tecnica per controllare tutte le bestie al di sotto del Cielo. Queste tre tecniche misteriose si fusero all'interno di Meng Hao e, non appena la sua base di Coltivazione ruotò, il seme della Fortezza di Spine nella sua mano iniziò a crescere. Non era più secco, ma, pochi istanti dopo, apparve un germoglio, che crebbe velocemente. In un battito di ciglia, aveva ricoperto tutto il braccio di Meng Hao.


Il corpo di Meng Hao non brillava più di luce dorata. Inaspettatamente, il suo corpo iniziò a emanare una densa aura simile a quella di un albero, che attrasse l’attenzione dei Coltivatori del Deserto Occidentale.
Non appena i loro occhi si posarono su Meng Hao, non sapevano perché, ma i cuori iniziarono a tremare. Subito si scagliarono su di lui.


L’unica persona vicino a Meng Hao era Hanxue Shan. Tutti gli altri erano fuggiti da tempo. Le mura della città crollavano e, più in alto, i quattro Anziani avevano delle espressioni disperate sul volto.


Come potevano immaginare che, dopo tre mesi, il Palazzo delle Terre Nere e il Deserto Occidentale avrebbero lanciato un attacco? Città della Neve Sacra non aveva modo di resistere.


Hanxue Shan sorrise tristemente mentre fissava gli otto Coltivatori del Deserto Occidentale che si avvicinavano a Meng Hao. Non c’era nulla che potesse fare per combatterli. In un attimo erano a trenta metri di Meng Hao.


Meng Hao sedeva a gambe incrociate, stringendo il seme della Fortezza di Spine. Verdi rami e foglie coprirono il suo braccio destro e continuarono a crescere, coprendo il resto del corpo.


Trenta metri. Venticinque metri. Quindici metri!


Quando furono a quindici metri di distanza, Meng Hao spalancò gli occhi all'improvviso. Brillarono intensamente mentre estraeva la mano destra per colpire il terreno.


Non appena lo fece, le piante nel suo corpo si piantarono nel terreno. Al'’improvviso, risuonò un boato mentre una spina lunga tre metri spuntava dal suolo vicino le mura. La velocità con cui si muoveva era difficile da descrivere e nessuno poté evitarla. In un battito di ciglia, trapassò uno dei Coltivatori del Deserto Occidentale.


Dopo, altre spine spuntarono intorno a Meng Hao. Urla di dolore risuonarono nell'aria mentre i sette Coltivatori del Deserto Occidentale venivano trapassati dalle spine e scagliati via.


Ancora più sconvolgente era il fatto che, dopo essersi piantate nel corpo dei Coltivatori, le spine si contorsero e tremarono come se stessero assorbendo il loro sangue e la loro base di Coltivazione. Gli otto uomini iniziarono a tremare. Nell'aria risuonarono urla agghiaccianti che non sembravano nemmeno umane, riecheggiando, scioccando tutti gli altri Coltivatori.


“Che cos'è?” pensarono, affannati.


Prima che potessero reagire, nuvole di piccole spine esplosero dai corpi martoriati degli otto Coltivatori, volando in tutte le direzioni.


Alcune si piantarono sul terreno e scomparvero. Riapparvero pochi istanti più tardi, non troppo distanti, per piantarsi nel corpo di altri Coltivatori.


Altre si scagliarono direttamente verso i Coltivatori circostanti. Mentre urlavano, tremanti, altre spine esplosero dai loro corpi.


Meng Hao era al centro di tutto mentre le spine cominciavano a spuntare anche dalle mura della città, causando un grande tumulto. Le spine non facevano distinzioni tra i Coltivatori di Città della Neve Sacra e quelli del Palazzo delle Terre Nere. Trapassavano chiunque, assorbendo la loro carne, sangue e forza vitale, per poi crescere. Nel tempo di pochi respiri, in un raggio di tre chilometri intorno a Meng Hao c’era un mondo fatto di spine.


Questo, ovviamente, cambiò le sorti della battaglia. Numerosi Coltivatori del Palazzo delle Terre Nere si erano ritirati, scioccati. Sfortunatamente furono troppo lenti e vennero trapassati dalle spine. Presto, l’intera città si tramutò in un bosco di spine, acuminate, feroci e rosso brillante. A questo punto, le spine si stavano diffondendo anche al di fuori della città.


All'interno della città, tutti i Coltivatori di Città della Neve Sacra rimasero fermi, con il volto pallido, senza osare muovere un muscolo. Intorno a loro, c’erano innumerevoli spine. Si voltarono a guardare i Coltivatori del Palazzo delle Terre Nere e le loro bestie al di fuori della città. Urlando angosciati, si ritirarono veloci, mentre altre spine spuntavano dalla terra intorno a loro.


Nemmeno il cielo era sicuro. Le spine si scagliarono in aria, trapassando qualunque essere vivente volasse nel cielo.


Tutto sembrava essere coperto da spine. Al di fuori della città, solo poche centinaia di Coltivatori del Palazzo delle Terre Nere e del Deserto Occidentale riuscirono a fuggire senza essere colpiti. Si voltarono per osservare la scena che si svolgeva alle loro spalle, scioccati e attoniti.


In alto, i quattro Anziani e i Coltivatori allo stadio dell’Anima Nascente del Palazzo delle Terre Nere e del Deserto Occidentale non erano più in grado di combattere. Si erano divisi, continuamente bloccati dalle spine.


Gli occhi di tutti erano fissi su Meng Hao. Davanti a lui c’era una gigantesca e feroce spina, ritta contro il cielo. Emanava un Qi di sangue ed era coperta da innumerevoli spine più piccole. Era incredibilmente sinistra.


Meng Hao era al centro di tutto, nell'unico posto non coperto da spine. Sembrava essere la fonte di tutte le spine e, lentamente, si sollevò in piedi, facendo sussultare i presenti.


Attorno alla sua mano destra circolavano innumerevoli foglie, ognuna coperta di spine. Nessuno avrebbe potuto negare che Meng Hao fosse la fonte di tutte le spine.


Prese un respiro profondo. Non avrebbe mai immaginato che il seme della Fortezza di Spine potesse essere così impressionante. Il fatto che non facesse distinzioni tra nemici e alleati era qualcosa che Meng Hao non poteva controllare. Aveva bisogno del potere della catalisi per crescere, ma nel momento in cui assorbiva la vita e il sangue dei Coltivatori, Meng Hao non poteva fare nulla per controllarlo, anche se poteva percepirlo.


“Gran Maestro Meng…” disse un Coltivatore di Città della Neve Sacra lì vicino. La sua gamba sinistra era stata trapassata da una spina. Non appena iniziò a parlare, spuntò una spina che gli chiuse la bocca. La spina si bloccò a un paio di centimetri dalla sua fronte, librandosi in aria come un serpente sul punto di colpire.


Tutto taceva. Tutti i Coltivatori nella zona che erano stati colpiti dalle spine, sia quelli del Deserto Occidentale che quelli delle Terre Nere, si bloccarono, senza azzardarsi a emettere un suono.


A mezz'aria, le espressioni dei Coltivatori allo stadio dell’Anima Nascente cambiarono, e anche loro si bloccarono, senza osare volare o parlare. Il motivo era che erano circondati da decine di migliaia di spine.
Se avessero fatto il benché minimo movimento, le spine li avrebbero trapassati, uccidendoli.


Meng Hao prese un respiro profondo e i suoi occhi brillarono intensamente.


Sulle mura e al di fuori della città, c’erano innumerevoli Coltivatori e bestie trafitti dalle spine. I loro volti erano pallidi e terrorizzati mentre fissavano Meng Hao.


I pochi che erano riusciti a fuggire al pericolo fissarono Meng Hao, silenziosi come cicale in inverno. In quel momento, tutti i presenti sul campo di battaglia, si resero conto che l'esito fosse nelle mani di una sola persona.


Quella persona altri non era che Meng Hao.


Meng Hao era l’unico tra loro che sapeva che la decisione non era sua. La Fortezza di Spine non rispondeva ai suoi ordini…


Pensava in silenzio mentre si guardava attorno. Le spine erano piantate nei Coltivatori circostanti, che potevano solo rimanere fermi con espressioni disperate sul volto.


Fu in quel momento che, improvvisamente, Meng Hao udì una voce che nessun altro poteva sentire. Era una voce antica, debole come quella di qualcuno sul punto di morire.


“La distruttiva Fortezza di Spine può sterminare qualunque cosa al di sotto della fase della Recisione dello Spirito. Una volta radicata, non può essere spostata e sopravvive per un mese… Non importa come sia stata svegliata. Ora devi tranquillizzare la tua mente ed estrarre una goccia di sangue che contiene parte della tua volontà. Mettila sul tronco della Fortezza di Spine davanti a te. Ricorda… la goccia di sangue deve contenere la tua volontà. Questo ti permetterà di controllare le spine”. La voce sembrava provenire dal nulla, ma, non appena Meng Hao la udì, ricordò la voce che aveva udito tre mesi prima quando Zhou Dekun era stato preso.


Era la stessa voce.


Gli occhi di Meng Hao brillarono mentre pensava. Secondo il metodo che gli era appena stato spiegato, si fece un taglio sulla fronte. Apparve una goccia di sangue, contenente parte della volontà e base di Coltivazione di Meng Hao. Mentre volava in avanti, Meng Hao avvertì una certa debolezza. Sapeva che, in tutta la sua vita, non poteva prendere più di cinque gocce di sangue!


Qualunque goccia in più sarebbe stata una perdita troppo pesante.


Immerso nel silenzio, Meng Hao serrò la mascella. Il sangue era estremamente prezioso, ma per il bene della Larva della Neve Gelida… fece volare la goccia in avanti perché entrasse nel tronco della Fortezza di Spine. I suoi occhi lampeggiarono.


Nulla bloccò la sua strada. Si fuse nel tronco della Fortezza di Spine, che iniziò a tremare.


Subito le spine piantate nei Coltivatori di Città della Neve Gelida scomparvero e le loro ferite si chiusero.
In realtà le spine rimasero nei loro corpi, aiutando a rimarginare le ferite.


Mentre le spine scomparivano, i Coltivatori di Città della Neve Gelida e del Deserto Occidentale fuori dalla città si lasciarono sfuggire urla agghiaccianti. I loro corpi iniziarono a tremare. I boati delle esplosioni risuonarono nell'aria mentre alcuni dei Coltivatori morenti decidevano di farsi esplodere.


Le esplosioni fecero sì che Meng Hao sentisse la mente scoppiare. Era come se fosse diventato una cosa sola con la Fortezza di Spine e che le spine fossero un’estensione della sua volontà.


Con un solo pensiero, poteva uccidere chiunque.


Allo stesso tempo, il suo Senso Spirituale sembrava deperire, era secondo solo ai Coltivatori allo stadio dell’Anima Nascente, molto al di sopra rispetto a chi si trovava al suo stesso stadio. Se così non fosse stato, lo sforzo l’avrebbe lasciato completamente spossato.


All'improvviso, percepì qualcosa di nuovo. Fuori dalla città, in un luogo martoriato dalle spine, qualcuno parlò a voce bassa.


“Gran Maestro Meng, siete proprio voi?”
                                


                                



