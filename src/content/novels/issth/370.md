---
title: Capitolo 370 - L’Elisir della Recisione dello Spirito
pubDate: 2025-03-17T11:17:34.902Z
tags:
    - issth
---


La voce risuonò nella mente di Meng Hao. “Gran Maestro Meng, sono Yan Song… Compagno Daoista Meng, dopo che ci siamo lasciati quel giorno, ho continuato a pensare a quello che è successo e non posso fare a meno di pensare che ci sia qualcosa di sospetto per quanto riguarda Zhou Dekun… è già stato mandato nel Deserto Occidentale, quindi non c’è nulla a sostegno della mia teoria. Compagno Daoista Meng, sono venuto a cercarvi. Questo non il mio vero corpo, ma solo un frammento della mia volontà.


Compagno Daoista, ammiro molto il vostro Dao dell’alchimia e, beh, non è il momento di fare lunghi discorsi. Dirò solo altre due cose. Con le vostre abilità nel Dao dell’alchimia, possiamo parlare dell’Elisir della recisione dello Spirito! Se siete interessato, incontriamoci tra tre giorni a est della città, così potremo parlarne con calma”.


Gli occhi di Meng Hao brillarono e la voce scomparve all'improvviso. Al di fuori della città, le urla di dolore iniziarono a diminuire. Solo pochi Coltivatori erano riusciti a scampare alla tecnica segreta, la maggior parte era stata tramutata in corpi rinsecchiti.


Lentamente, Meng Hao rimosse la sua volontà dal tronco della Fortezza di Spine, lasciando solo una minuscola connessione, facendo sì che il resto delle spine che infestavano la città si ritraessero. Ora l’unica parte visibile era il tronco principale.


I lamenti dei corni di guerra risuonavano ancora nell'aria. Il gruppo del Deserto Occidentale e del palazzo delle Terre Nere che aveva lanciato l’attacco non poté fare altro che ritirarsi. La guerra non era finita. Le forze del Palazzo delle Terre Nere e del Deserto Occidentale erano ridotte, ma, in lontananza, il cielo era solcato da fasci di luce prismatica.


Non era più notte, l’alba si avvicinava. In città, tutti erano esausti. Nello strano silenzio, Meng Hao si alzò in piedi mentre i quattro Maggiori si avvicinavano.


Erano smunti e il Terzo e il Quarto erano feriti. Rimasero ritti di fronte a Meng Hao, guardandolo con espressioni complicate.


Dopo un lungo istante, il Primo Anziano disse: “La Fortezza di Spine vivrà per un mese e in questo periodo dovremo essere al sicuro. Noi quattro faremo del nostro meglio per terminare la Larva della neve Gelida”. Lanciò a Meng Hao uno sguardo significativo, poi si voltò e se ne andò.


Gli altri Anziani lo guardarono senza parlare e poi se ne andarono. La vecchia si voltò a guardarlo ma non disse nulla.


I sopravvissuti del Clan della Neve Gelida si divisero per riparare i danni e gli incantesimi. Avevano un mese in cui sarebbero stati relativamente al sicuro, ma c’erano troppe cose che avevano bisogno di essere aggiustate.


Erano tutti esausti. Oltre ai feriti nel fisico, bisognava pensare alle cicatrici della mente. La maggior parte dei Coltivatori sedeva a gambe incrociate in meditazione, facendo sì che in città regnasse il silenzio.


Con le nuove forze del deserto Occidentale, i nemici erano ora migliaia. Però non attaccarono, si dispersero a circondare completamente Città della Neve Sacra.


Anche Meng Hao era esausto. Camminando in città i Coltivatori che incontrava gli rivolgevano sguardi adoranti. Si inchinavano davanti a lui, abbassando gli occhi, senza avere il coraggio di incrociare il suo sguardo.


L’apparizione della Fortezza di Spine aveva fatto sì che ognuno vedesse Meng Hao come la rappresentazione del terrore. Nonostante fosse un Gran Maestro, non potevano che averne paura.


Anche i membri del Clan della Neve Gelida lo guardavano con venerazione. Praticamente Meng Hao aveva assicurato la vittoria della battaglia. Senza di lui, Città della Neve Sacra sarebbe stata ridotta a un cumulo di macerie.


Considerando i risultati ottenuti durante la lotta contro il Palazzo delle Terre Nere, il Clan della neve Gelida distribuì tesori magici alle forze nella città. Grandi quantità di Coltivatori si radunarono in un palazzo vicino al cento della città, in cui erano conservati i documenti dei risultati e dove venivano distribuite le ricompense.


Meng Hao era stanco, ma al vedere il palazzo mentre ritornava al suo cortile, cambiò strada e si diresse verso di esso.


La zona era piuttosto trafficata a causa del via vai di Coltivatori. Il centinaio di persone che vedeva Meng Hao rendevano il luogo molto più affollato del resto della città.


Non appena Meng Hao fece il suo ingresso, le persone lo notarono e presto tutti lo stavano guardando, con cuore tremante. Senza pensare, chinarono il capo e congiunsero le mani, senza riuscire a celare il timore reverenziale sui loro volti.


“Gran Maestro Meng…”


“Saluti, Gran Maestro Meng!”


Meng Hao annuì, passando oltre i capannelli di persone fino a giungere davanti a un pilastro di luce nella sala principale. Il pilastro era illusorio e al suo interno si poteva vedere una lista di nomi. A fianco a ogni nome c’era un numero.


Erano i risultati ottenuti da ognuno durante la difesa della città e la ricompensa ottenuta dipendeva da quanti nemici si era riusciti a eliminare.


Al fianco del pilastro c’erano due membri del Clan della Neve Gelida. Quando videro Meng Hao, si alzarono immediatamente in piedi, congiungendo le mani e inchinandosi profondamente.


Tutti tacquero.


Meng Hao non disse nulla. Semplicemente esaminò il pilastro di luce e la lista di nomi.


“Gran Maestro Meng. Risultato ottenuto: 97.542!”


Il risultato del secondo in classifica non superava i duemila. Mormorando tra sé e sé, Meng Hao spostò lo sguardo sulla lista delle ricompense.


C’erano manuali di tecniche, oggetti magici, elisir medicinali e speciali materiali per preparare elisir medicinali e forgiare armi. C’erano alcuni oggetti che fecero sobbalzare il cuore di Meng Hao.


Ancora più importante era che le ricompense necessarie per ottenere quegli oggetti non erano nulla paragonate a quanto Meng Hao aveva accumulato.


Proprio quando Meng Hao stava tentando di decidere se prendere tutto, quattro nuovi oggetti apparvero nella lista delle ricompense.


“Seme della Fortezza di Spine. Punti necessari: 100.000!”


“Tecnica segreta dei Dominatori di Demoni del Clan della Neve Gelida. Punti necessari: 20.000!”


“Formazione dei Cinque Pianeti della Neve. Punti necessari: 50.000!”


“Formula dell’Elisir della Crescita Demoniaca. Punti necessari: 100.000!”


Gli occhi di Meng Hao brillarono e i Coltivatori lì vicino respiravano affannosamente. Non avevano idea di cosa fosse la tecnica segreta dei dominatori di Demoni ma riconobbero il seme della Fortezza di Spine.
Non avrebbero mai potuto dimenticare il terrore causato dalla Fortezza di Spine.


“E poi c’è la Formazione dei cinque Pianeti della Neve. È uno speciale incanto di formazione del Clan della Neve Gelida che crea un Scudo Magico di Cinque Pianeti…”


Mentre i Coltivatori parlavano dei nuovi oggetti, Meng Hao rimase fermo, pensieroso. Il seme della Fortezza di Spine era un oggetto costoso, ma incredibilmente potente. il seme che aveva usato gli era stato donato da Hanxue Shan e se ne avesse voluto un altro, avrebbe fatto fatica a ottenerlo.


Però, ancora più interessante era la Formazione dei Cinque Pianeti della Neve.


“Erano quei Cinque Pianeti sopra la città?” si chiese. Poi osservò la formula dell’Elisir ella Crescita Demoniaca.


“Che elisir è?” Meng Hao sorrise. Era ovvio che quegli oggetti fossero stati inseriti dal Clan della Neve Gelida per attirare la sua attenzione. “Pare che il Clan della neve Gelida tenga davvero a me dopo questa battaglia” pensò. Invece di prendere una ricompensa, guardò uno dei membri del Clan della Neve Gelida che si trovavano in fianco al pilastro di luce.


“È possibile acquistare le ricompense a credito?” chiese, sorridendo. I Coltivatori circostanti lo fissarono esterrefatti. Non avevano mai pensato di fare una cosa del genere.


Era qualcosa che ritenevano fosse eccessivo, soprattutto considerando il pericolo in cui si trovava Città della Neve Sacra. Gli occhi di tutti i Coltivatori si illuminarono di una luce strana.


Il membro del Clan della Neve Gelida a cui Meng Hao si era rivolto era una donna di mezz'età. Lo fissò a bocca aperta, con aria persa. Fu in quel momento che il numero in parte al nome di Meng Hao aumentò di 100.000. Ora era circa a 190.000.


Gli occhi di Meng Hao brillavano mentre indicava i due oggetti che desiderava. Il pilastro di luce brillò e due contenitori di giada volarono verso di lui. Uno era la spiegazione dell’incanto della formazione di Cinque Pianeti e l’altro la formula dell’Elisir della Crescita Demoniaca.


Dopo di ciò, il nome di Meng Hao non era più in prima posizione, ma in ultima. Infatti ora aveva un numero negativo, circa -50.000.


Con i contenitori in mano, Meng Hao lasciò il palazzo tra gli sguardi invidiosi degli altri Coltivatori.
Attraversò la città per tornare al suo cortile.


Si sedette a gambe incrociate tra i fiori di loto, poi abbassò lo sguardo sui contenitori di giada. Passò del tempo. Era sera quando risollevò lo sguardo e i suoi occhi stavano brillando.


“Questo incantesimo di formazione sembra straordinario. Peccato che non capisca molto bene gli incantesimi di formazione. Se incontrerò qualcuno di bravo, magari potrei farmi aiutare a usarlo.
L’elisir della Crescita Demoniaca sembra interessante. Non viene consumato dai Coltivatori, ma da neo-demoni e bestie”. Meng Hao mise da parte i contenitori e chiuse gli occhi per meditare e recuperare le energie.


Pochi giorni dopo, era una notte serena e la luna brillava alta nel cielo. La Fortezza di Spine era diventata la prima linea di difesa della città. In diverse occasioni i Coltivatori del Palazzo delle Terre Nere avevano provato a fare irruzione, ma senza successo. Non molti erano stati uccisi o feriti, ma era chiara l’efficacia delle spine.


Nel suo cortile, Meng Hao sedeva a gambe incrociate, meditando. All'improvviso spalancò gli occhi e puntò l’indice verso il terreno. Subito il Qi Demoniaco iniziò a rapprendersi. Ci volle solo un attimo perché davanti a lui apparisse una figura che gli somigliava in tutto e per tutto. Dopo essersi trasformata in Meng Hao, tremolò e s’innalzò nel vento.


Nella parte est della città, c’era una via nascosta. Era completamente deserta, finché non apparve una figura. Ovviamente, altri non era che Meng Hao.


Percorse la via tortuosa per il tempo necessario a un bastoncino d’incenso per bruciare, finché raggiunse un angolo ancora più nascosto, dove si fermò. Si guardò oltre la spalla e disse: “Mi seguite da un po’, avete intenzione di continuare a lungo?”


Si udì una voce gracchiante. “Compagno Daoista Meng, non siete solo un Gran Maestro del Dao dell’alchimia, penso che anche il vostro Senso Spirituale sia uno dei più forti che abbia percepito in un Coltivatore allo stadio della Formazione del Nucleo. È quasi confrontabile con il mio”.
Una delle ombre alle spalle di Meng Hao si contorse, tramutandosi in Yan Song. Fissò Meng Hao con un sorriso.


“Vi do tre frasi per spiegarvi” disse Meng Hao con leggerezza. Mentre parlava, dal terreno emersero delle spine.


Senza esitare Yan Song replicò: “Mi sono imbattuto in un manuale che conteneva un metodo per preparare un elisir medicinale chiamato Elisir della Recisione dello Spirito che, se consumato durante la fase di passaggio allo stadio della recisione dello Spirito, assicura il successo.
Dopo anni di ricerche ho scoperto il luogo in cui viene custodita quest’eredità del Dao dell’alchimia: un luogo nel Deserto Occidentale che ho visitato una volta. Non posso ottenere l’elisir da solo, ma, con le vostre capacità nel Dao dell’alchimia, Compagno Daoista Meng, sono sicuro che avremo successo e potremo condividere la formula dell’elisir”.


“Considerando il livello della mia base di Coltivazione, non sono molto interessato a un elisir del genere” rispose Meng Hao.


“Compagno Daoista, vi prego di ripensarci. Date le vostre abilità nel Dao dell’alchimia, non sarà difficile per voi passare alla fase dell’Anima Nascente. Se non iniziate a prepararvi per la Recisione dello Spirito ora, la Prima Recisione sarà difficile. Non potete contare solo sull'illuminazione. Inoltre, il luogo in voglio recarmi non custodisce solo la formula, ma anche un Elisir della Recisione dello Spirito completo!” Yan Song agitò la mano destra, evocando un contenitore di legno.
“Qui è contenuta una delle sezioni del manuale. Compagno Daoista Meng, siete libero di verificare voi stesso se vi sto dicendo la verità. Se cambiate idea, potete usare il contenitore di legno per contattarmi. Il luogo nel Deserto Occidentale è vicino a diverse Tribù. Senza il mio aiuto non potrete nascondere il vostro Qi di Coltivatore e non avrete accesso alla zona”. Detto ciò, Yan Song guardò Meng Hao un’ultima volta e poi sbiadì fino a scomparire.
                                


                                



