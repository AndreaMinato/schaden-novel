---
title: Capitolo 374 –  La Discesa della Recisione dello Spirito
pubDate: 2025-03-17T11:17:34.903Z
tags:
    - issth
---


Hanxue Shan fissava con i suoi occhi, simili a quelli di una fenice, spalancati per l'intenso stupore. Provare soggezione per i forti era una delle leggi della terra e dopo tutte le cose che erano successe, le sembianze di Meng Hao erano stampate ancora più intensamente nel suo cuore.


Era ancora più vero considerando che nella sua testa, ciò che aveva appena fatto, era stato per il suo bene.


All'improvviso, il volto avvampò e lo sguardo nei suoi occhi, mentre lo osservava, era completamente diverso da prima.


Tutti e quattro i Grandi Anziani della Città delle Neve Sacra trattennero il fiato quando videro l'inestimabile Figlio del Dao del Palazzo delle Terre Nere, Luo Chong, praticamente prostrarsi davanti a Meng Hao. Realizzarono all'improvviso che Meng Hao era ancora più enigmatico di quanto avessero immaginato.


Quest'aura misteriosa gli dava una sensazione completamente diversa da quella di Zhou Dekun. Meng Hao sembrava... molto più spaventoso!


Il suo Dao dell'alchimia, a cui avevano personalmente assistito, la catalisi e il risveglio della Fortezza di Spine, e la paura ispirata nel Figlio del Dao del Palazzo delle Terre Nere; tutto ciò fece salire a un livello senza precedenti la loro stima nei suo confronti.


“Dato che non sapevi che ero qui, dimenticherò la faccenda” disse freddamente Meng Hao guardando verso Luo Chong. “Ma solo questa volta. Non prenderlo come un precedente.” Quando udì queste parole, Luo Chong si sentì come se gli venisse infusa nuova vita. Il suo corpo si rilassò; tremante ed eccitato si chinò profondamente a Meng Hao.


Si era sentito accusato ingiustamente, ma ora che vedeva la sua comprensione, quel sentimento si trasformò in gratitudine. Ovviamente era stato avvelenato da lui, perciò avrebbe dovuto davvero odiarlo. Dei sentimenti complessi lo colmavano e giurò a se stesso che in questa vita... non sarebbe mai venuto di nuovo a trovarsi alla presenza di quest'uomo.


Ovvio che, se avesse saputo che Meng Hao era anche Fang Mu , allora avrebbe senza dubbio giurato con il doppio dell'intensità.


“Mi piacerebbe dare un'occhiata a quel Coltivatore del Deserto Occidentale laggiù” disse Meng Hao casualmente. “Potresti imprestarmelo a motivo di studio per alcuni giorni? Te lo ridarò in seguito.” In verità, questo era il suo principale scopo. I suoi occhi brillavano mentre occhieggiava i tatuaggi dei totem del Coltivatore del Deserto Occidentale.


Il volto del giovane Coltivatore si incrinò quando udì le parole di Meng Hao, ma prima che potesse ritirarsi, Luo Chong lo guardò, e per quello che lo riguardava, le parole di Meng Hao erano degli ordini da eseguire senza esitazione.


“Prendetelo!” urlò. I Coltivatori circostanti non esitarono; le loro mani scattarono per afferrare il Coltivatore del Deserto Occidentale. Il quale lottò un poco, ma gli ci volle solo pochi respiri per catturarlo con successo.


Quel giovane tremava e la paura riempiva i suoi occhi.


“Il grande Signore dei Demoni ti ha preso in simpatia” disse Luo Chong con gli occhi traboccanti di ferocia. “Questa è una fortuna per te! Non opporti!” Non gli importava che le sue azioni potessero causare del rancore o del risentimento con i Coltivatori del Deserto Occidentale. Per quanto lo riguardava, le istruzioni di Meng Hao erano le più importanti.


“Grande Signore dei Demoni, avete parlato di un prestito, ma prego, permettetemi di darvi questa persona in dono. Spero davvero vogliate accettare, o grande Signore dei Demoni.” Indicò agli esitanti Coltivatori dietro di lui di consegnare il giovane; questi volarono immediatamente verso la Fortezza di Spine, vi gettarono sopra il giovane e poi tornarono indietro.


Avendo fatto ciò, Luo Chong guardò Meng Hao, che appariva piuttosto soddisfatto mentre si issava in spalla il giovane e si girava per fare ritorno nella città. A questo punto, Luo Chong tirò finalmente un sospiro di sollievo. Congiunse le mani e si inchinò, poi si voltò e sfrecciò via ad alta velocità. I duemila Coltivatori che erano venuti con lui, compreso il vecchio con la maschera d'argento, se ne partirono tutti insieme. Mentre lo facevano le maschere nascondevano le loro espressioni imbarazzate.


Quando il gruppo stava per andarsene, uno dei due Coltivatori all'Anima Nascente del Deserto Occidentale disse: “Il Palazzo delle Terre Nere farà bene a darci una buona spiegazione per questo.” La sua voce era fredda e non conteneva furia, eppure era carica di potere.


Ancora mentre le parole dell'uomo risuonavano e Luo Chong e gli altri erano sul punto di andarsene, risuonò all'improvviso un freddo sbuffo che riempì l'aria. Questo sbuffo scosse il Cielo e la Terra, trasformandosi in un rombo che fece vibrare tutto. Delle crepe apparvero sulla superficie del terreno e sembrava che l'aria stessa dovesse lacerarsi.


Sembrava come se la terra non potesse sostenere il potere della sbuffata e fosse sul punto di cadere a pezzi.


Questo fece barcollare all'indietro il Coltivatore del Deserto Occidentale di alcuni passi. Allo stesso tempo, Luo Chong e gli altri sentirono tremare i loro cuori e smisero di muoversi. I suoi occhi si strinsero e iniziò ad ansimare.


Al suolo, la moltitudine di bestie si accasciò sul ventre, tremante e gemente. Anche quelle volanti iniziarono a tremare e smisero di muoversi.


Le migliaia di Coltivatori al suolo sentirono le loro teste ronzare, riempite dal suono di quello sbuffo e resi incapaci anche solo di pensare.


Il cielo in alto cambiò colore e il terreno si sollevò.


Le innumerevoli spine che circondavano la Città della Neve Sacra cominciarono ad andare in pezzi. Grida acute risuonarono mentre l'intera città tremava e veniva colmata da un enorme frastuono. Le massicce mura di ghiaccio e neve iniziarono a cadere e i dispositivi a forma di stella sopra la città collassarono.


Tutte le formazioni magiche di protezione, in precedenza penetrate, erano già state riparate. Ma sotto la forza di quello sbuffo, cominciarono a frantumarsi e a trasformarsi in polvere fluttuante.


All'interno della città, moltissime residenze crollarono e i Coltivatori sulle mura tossirono sangue e i loro volti si contorsero. Ci furono anche un centinaio di Coltivatori alla Stabilità della Consistenza i cui corpi esplosero direttamente.


Se non fosse stato per le immediate azioni dei quattro Grandi Anziani, fatte a protezione dei membri del loro Clan, questo avrebbe subito perdite molto severe. Tuttavia, il prezzo che pagarono fece tossire molto sangue. La donna anziana, la Terza Anziana, che era già stata ferita, sentì la sua base di Coltivazione abbassarsi all'improvviso; il suo corpo divenne debole e sembrò diventare ancora più vecchia di prima.


Mentre sfrecciava indietro, il volto di Meng Hao tremava e tossì quattro o cinque boccate di sangue. Guardò in alto nel cielo, dove vide quello che sembrava un sole in avvicinamento!


Questo sole era nero ed esisteva nel cielo assieme al normale sole ardente. Se lo si osservava attentamente, però, questo sole nero era in realtà un Coltivatore che indossava una tunica nera!


Sembrava essere attorno ai quarantanni; tuttavia, irradiava un'aria di antichità che ben smentiva il suo giovane aspetto. Era circondato da un bagliore nero che sembrava risucchiare tutta la luce attorno ed era questo che lo faceva apparire come un sole nero.


Con lui arrivava giù dal cielo anche un'indescrivibile pressione.


Alle sue spalle c'era un giovane il cui volto era colmo di riverenza, al limite del fanatismo. Questo giovane non era altri che... Hanxue Zong!


“La Recisione dello Spirito!!” Gli occhi di Meng Hao si strinsero e iniziò a respirare pesantemente.


E non era il solo; i cuori e le menti di tutti i presenti cominciarono a tremare.


“Saluti, Patriarca della Recisione dello Spirito!” disse Luo Chong eccitato. Immediatamente si inchinò a mezz'aria; anche tutti i Coltivatori che lo attorniavano cominciarono a prostrarsi scioccati.


Anche al suolo le migliaia di Coltivatori del Palazzo delle Terre Nere caddero in ginocchio.


“Saluti, Patriarca della Recisione dello Spirito!”


L'espressione dei Coltivatori del Deserto Occidentale cambiò. Tuttavia non si prostrarono, ma si limitarono a chinare le loro teste. I due all'Anima Nascente ansimarono e abbassarono il capo come benvenuto.


Il cuore di Meng Hao sprofondò. L'arrivo dell'uomo nero vestito indicava che questa non era più una battaglia d'apertura. Un Coltivatore alla Recisione dello Spirito era stato inviato per mettere la parola fine a tutto.


Meng Hao si accigliò. “Ci sono ancora due mesi prima che la Larva della Neve Gelida sia completa...” Sospirò mentre tirava fuori il portafortuna dalla sua borsa da trasporto. “Dimenticatene. Sembra non ci sia modo di ottenerla. Dovrò solo trovare qualche altro modo per trascendere la Tribolazione.” Sospirò con emozione. Con un Coltivatore alla Recisione dello Spirito qui, la situazione era davvero destinata a finire in un solo modo.


“Se il mastino fosse sveglio o se la mia base di Coltivazione fosse allo stadio dell'Anima Nascente...” Guardò in su il Coltivatore nero vestito sospirando dentro di se. In realtà sapeva che se anche fosse stato alla fase dell'Anima Nascente, di fronte a un Coltivatore alla Recisione dello Spirito non sarebbe stato niente più che un insetto.


“La Recisione dello Spirito... Ottieni l'illuminazione del Dao, Recidi l'io tre volte...” La fase della Recisione dello Spirito era un reame leggendario che poteva essere raggiunto solo attraverso la fortuna e non ricercandolo. In tutto il mondo, c'erano molti Coltivatori alla Formazione del Nucleo e non pochi allo stadio dell'Anima Nascente. Tuttavia, i Coltivatori alla Recisione dello Spirito erano rari, anche nell'ampio Dominio Meridionale. Spesso esistevano solo come Riserve del Dao di una grande Setta.


Quando Meng Hao pensava alla Recisione dello Spirito, non poteva fare a meno di pensare al Patriarca Affidabilità.


Mentre il Coltivatore vestito di nero scendeva fluttuando nel cielo, la Città della Neve Sacra era coperta da un silenzio mortale. La disperazione riempiva ogni cuore e ogni mente, sia dei membri del Clan della Neve Gelida sia quelli degli altri Coltivatori. Ognuno di loro aveva abbandonato tutte le speranze di resistere.


Un'espressione compiaciuta colmò il volto di Hanxue Zong mentre seguiva il Coltivatore vestito di nero. Il suo sguardo spazzava sui membri del Clan e uno sguardo spietato apparve nei suoi occhi.


Tuttavia, quando il Coltivatore nero vestito era ancora a circa tremila metri sopra la città, smise di muoversi all'improvviso. Uno sguardo profondo comparve nei suoi occhi, come se si trovasse in una posizione di massima autorità, come se il grande Dao dei Cieli gli desse il diritto di guardare dall'alto tutti gli esseri viventi.


Mentre fluttuava lì, era come se i Cieli e la Terra fossero fusi assieme, inseparabili. Eppure, allo stesso tempo era come se fossero separati, solidificati nel suo stesso Dao, rendendo la volontà del Cielo impossibile da cancellare.


Era come se tutto nel mondo esistesse per sua volontà. Questo perché aveva già raggiunto la fase della Recisione dello Spirito e la sua prima Recisione da lungo tempo. Riguardo a ciò che era stato reciso, solo delle persone alla stessa fase avrebbero potuto scovare qualche indizio.


“Compagno Daoista Hanxue, non ci siamo visti per diverse centinaia d'anni. Ancora sul tuo letto di morte? Perché non lasci che ti assista lungo la strada?” Mentre i suoi occhi spazzavano la terra, era come se nessuno dei Coltivatori presenti fosse degno di trovarsi nella sua linea di vista. Ciò che stava guardando era situato in profondità, in una camera sotterranea. Lì, seduto a gambe incrociate sopra a un altare a forma di stella, c'era un vecchio uomo. Era completamente rinsecchito e appariva simile a un cadavere.


“Ancora addormentato?” continuò il Coltivatore vestito di nero con voce fastidiosa. “Sembra che i miei tentativi per determinare se fossi ancora vivo non siano stati altro che uno spreco. Finiamo questa farsa.” Scosse la mano e poi agitò il braccio.


In tutte le direzioni la terra tremò e una Fossa Celeste comparve all'improvviso nel suolo, proprio al centro della città!


Fu proprio in questo momento che la stessa antica voce che aveva sentito in precedenza, parlò ancora una volta nell'orecchio di Meng Hao.
                                


                                



