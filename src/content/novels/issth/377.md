---
title: Capitolo 377 - Agarwood!!
pubDate: 2025-03-17T11:17:34.903Z
tags:
    - issth
---


Quel simbolo per Meng Hao era familiare. Era lo stesso comparso quando aveva raggiunto la Stabilità della Consistenza e la Formazione del Nucleo!


Quando la giovane del Clan Fang vide il simbolo, l'espressione sul suo volto cambiò. Anziché mirare a Meng Hao, deviò la direzione del suo colpo.


Nella mente di Meng Hao si susseguirono delle immagini legate a queste scene.


E adesso... il simbolo comparve ancora! [1]


Sentì provenire dal dorso della sua mano un calore intenso. Questo si trasformò in fitte di dolore che si diffusero in tutto il corpo finché non ne fu totalmente sommerso. Alla fine, si lasciò andare a un grido.


Allo stesso tempo, parve che una sorta di forza vitale sconfinata fosse stata liberata dal dolore. Questa si diffuse dentro di lui, così da guarire il corpo. Inoltre, riuscì a percepire che questa gli diede anche la possibilità di ricevere la quarta eredità.


D'un tratto, nella sua mente risuonò una voce arcaica. Era antica in modo sconfinato, ed era trasmessa da diecimila anni prima. Non proveniva dal simbolo sulla sua mano ma, invece, dall'eredità del Clan della Neve Gelida!


"Io sono il Grande Dominatore di Demoni della terza generazione del Clan della Neve Gelida. Il mio nome è Qi’nan Ning... Ho accolto l'eredità della seconda generazione nel freddo gelido del cuore dell'inverno. Ho ottenuto l'illuminazione sul Monte dell'Agarwood. Ho reciso il mio Dao nella Pianura del Pieno Inverno. Prima di me, il Clan era chiamato Agarwood. Dopo di me, è stato chiamato Neve Gelida... Membri del clan, incidetelo nelle vostre menti: il nostro potere stava svanendo, non potevamo sostenerci. Sfortunatamente, siamo stati costretti ad abbandonare il Deserto occidentale". [2]


Mentre la voce parlava, nelle pupille di ciascun occhio di Meng Hao comparve l'immagine di una montagna.


Questo era il Monte dell'Agarwood. Nello stesso momento in cui comparvero le immagini delle montagne, nel cielo sopra di lui la breccia squarciata dalla Lama del Fulmine iniziò a spaccarsi. Improvvisamente, cominciò a discendere una montagna enorme.


Era difficile descrivere le dimensioni della montagna; il potere che sprigionava era sconfinato e impressionante.


Appena visibili, sulla montagna c'erano due caratteri luminosi che componevano la parola Agarwood. Quando la montagna discese, la terra tremò e iniziò a creparsi e sprofondare.


La Fossa Celeste scomparve e la Lama del Fulmine andò in frantumi. Sul campo di battaglia comparve un'enorme voragine, che si trasformò in un bacino immenso. I due Coltivatori all'Anima Nascente del Palazzo delle Terre Nere sputarono del sangue. Le loro maschere andarono in mille pezzi, così da svelare i volti scioccati di due anziani. Subito, iniziarono a fuggire.


Anche i due Coltivatori all'Anima Nascente del Deserto Occidentale sputarono del sangue quando vennero spinti all'indietro. Era impossibile descrivere a parole lo stupore che pervase i loro cuori.


“Qi’nan Ning…. Diecimila anni fa, era una delle tre figure più potenti del Deserto Occidentale. Era... era davvero un membro della Tribù della Neve Gelida?! Com'è possibile?! Perché mai negli antichi registri non vi è scritto nulla a riguardo!?".


“Qi’nan Ning…”. L'espressione sul volto del Coltivatore in nero tremolò. Alle sue spalle, Hanxue Zong fissava in silenzio. D'un tratto sputò un grumo di sangue, con uno sguardo incredulo negli occhi. Come avrebbe mai potuto immaginare che il Patriarca della sua stessa discendenza era in realtà un membro del famoso Clan dell'Agarwood antico diecimila anni!


"Perché cambiare il nome del Clan?". Hanxue Zong non ebbe altro tempo per continuare a pensarci. Il Coltivatore in nero, con gli occhi che brillavano per la concentrazione, sollevò la mano destra e fu sul punto di agitarla quando, improvvisamente, il suo volto tremolò ancora una volta.


"Maledizione! Com'è possibile che questo ragazzino abbia così tanto talento latente? L'eredità non è ancora conclusa...".


La terra rimbombò quando scese l'enorme Monte dell'Agarwood. Meng Hao fluttuava in quel punto, con gli occhi che brillavano di una luce intensa. In questo momento, sapeva con assoluta certezza che questa volta stava provando davvero una quantità incredibile di buona fortuna.


I marchi della Recisione dello Spirito rimasero nella sua mente. Non poteva utilizzarli se non durante il processo di apposizione del marchio, ma... quando sarebbe giunto il momento della sua Recisione dello Spirito, questa sarebbe stata di gran lunga più semplice.


Inoltre, dopo aver raggiunto la Recisione dello Spirito, il potere che sarebbe stato in grado di gestire sarebbe stato senza precedenti, e sarebbe riuscito ad usare ogni marchio che era presente nella sua mente.


Una tale buona sorte era qualcosa a cui di solito non avrebbe mai avuto accesso; solo i Coltivatori alla Recisione dello Spirito dovrebbero essere in grado di acquisire elementi simili.


Tuttavia, visti gli eventi della fortuna, su di lui era calata la buona sorte. Per questo, avrebbe fatto qualsiasi cosa per ottenerne ancora di più!


"Le eredità della sesta, della quinta, della quarta e della terza generazione... non sono sufficienti", pensò Meng Hao. "Devo ottenere l'eredità della seconda generazione. Non mi farò scappare una fortuna simile. La userò per garantire la mia futura notorietà! Non sono certo del perché poco fa sia comparso il marchio sul dorso della mia mano, ma ora ho una speranza. Ho tutti i requisiti, perciò senza alcun dubbio schiuderò il potere totale di queste eredità! Non ha importanza che la seconda generazione sia il Clan della Neve Gelida o il Clan dell'Agarwood. Eredità della seconda generazione, vieni fuori!". Meng Hao sollevò la testa e gridò. Dai suoi occhi brillò della luce mentre si librava a mezz'aria, con i capelli che sventolavano. La vista di tutto ciò era scioccante e stranamente bella!


Nella sua testa, si poteva udire un incessante rimbombo. Questo suono superava quello della tempesta della sesta generazione, spazzava via i diecimila draghi della quinta generazione, distruggeva le Sorgenti Gialle della quarta generazione e frantumava il Monte dell'Agarwood della terza generazione. Si trasformò in un rumore supremo ed estremamente autoritario.


Sembrava che il suono riecheggiasse in risposta al desiderio espresso da Meng Hao.


"Io sono Qi’nan Tian, Grande Dominatore di Demoni della seconda generazione del Clan dell'Agarwood. Con il potere dell'eredità del Patriarca ho controllato il potere delle quattro stagioni. Non sono un Immortale, ma poiché ho controllato le stagioni, ho messo a tacere il Deserto Occidentale. Io sono... il Cielo del Deserto Occidentale!". [3]


La voce era banale, ma riecheggiò con un'aura altissima e dominante. L'aria prepotente era emanata da Meng Hao, e cambiò ogni cosa. Il frammento di cielo proprio sopra il Monte dell'Agarwood d'un tratto apparve strano.


All'interno di questo frammento di cielo erano visibili dei magnifici fiori Primaverili, una leggera pioggia Estiva, delle foglie Autunnali coperte dalla brina che ballavano e una pungente neve Invernale.


Questo frammento di cielo conteneva tutte e quattro le stagioni, e il suo potere si diffuse sopra ogni cosa, trasformando la terra e facendo tremare ogni cosa. I due Coltivatori all'Anima Nascente del Palazzo delle Terre Nere sputarono del sangue, e i loro corpi iniziarono ad avvizzire quando questi caddero in uno stato di incoscienza.


I volti dei due Coltivatori all'Anima Nascente del Deserto Occidentale furono ricoperti da espressioni assenti. Non riuscivano a sentire o percepire nulla; la loro forza vitale stava svanendo.


Il corpo di Hanxue Zong tremò e gli girò la testa; sputò un grumo di sangue nel momento in cui il suo corpo invecchiò improvvisamente. Davanti a lui, le pupille del Coltivatore in nero si restrinsero e i suoi occhi furono pervasi da terrore e stupore.


Senza nemmeno pensarci indietreggiò, ansimando mentre fissava il Cielo delle Quattro Stagioni sopra il Monte dell'Agarwood.


"Quello non è un marchio della Recisione dello Spirito, quello è... un marchio della Ricerca del Dao!! Maledizione, il Clan della Neve Gelida aveva davvero un esperto alla Ricerca del Dao! Com'è possibile? Un esperto della Ricerca del Dao nel Deserto Occidentale... Agarwood…. Agarwood…”. Il Coltivatore in nero rimase sconvolto quando perse improvvisamente la fiducia in sé stesso riguardo alle sue capacità di cogliere l'eredità. "Se non riesco a cogliere questa eredità ora, allora non mi apparterrà mai. Anche se ucciderò questo delinquente più in là, non sarei in grado di prenderla. Maledizione! Com'è possibile che questo ragazzino sia così seccante!?!?"


Nei suoi occhi comparve uno sguardo contorto di follia. Si era preparato a lungo per questo giorno, e aveva bisogno della buona fortuna dell'eredità del Clan della Neve Gelida per la sua Terza Recisione. Per questo, non aveva intenzione di arrendersi così facilmente.


"Cinque generazioni. Quindi, puoi sostenere cinque generazioni di eredità. Maledizione, in totale sono solo sei. Non ditemi che le acquisirà tutte! L'avidità di questo ragazzo è qualcosa che difficilmente si vede in questo mondo! Le persone avide come lui meritano la morte! Non ti permetterò di continuare!!". Il cuore del Coltivatore in nero si agitò. Adesso non guardava più Meng Hao dall'alto in basso, ma era invece convinto che sarebbe riuscito ad acquisire tutta l'eredità. Sebbene sembrasse incredibile, non aveva troppo tempo per pensarci. Con gli occhi che splendevano per l'intento omicida, il suo corpo balenò. Attingendo al potere completo della sua base di Coltivazione alla Recisione dello Spirito, scattò verso Meng Hao.


"Non mi importa quale sarà il prezzo da pagare, ti fermerò!". La determinazione pervase i suoi occhi quando andò a colpire il Cielo delle Quattro Stagioni e il Monte dell'Agarwood


Una pressione indescrivibile andò a gravare su tutto il suo corpo, facendo tremare il Coltivatore in nero e facendo iniziare ad evaporare la sua carne.


"ROTTURA!" gridò. L'evaporazione del suo copro improvvisamente rallentò. Digrignò i denti e sfrecciò in avanti verso Meng Hao. In un batter d'occhio, si trovò a trecento metri da lui!


Quegli ultimi trecento metri sarebbero stati molto difficili da attraversare.


A dire il vero, sapeva che il modo migliore per gestire questa situazione sarebbe stato aspettare fino al punto in cui Meng Hao non sarebbe più riuscito a resistere e sarebbe esploso. Per quanto riguardava l'interferire con il processo di apposizione del marchio, la cosa migliore sarebbe stata agire da lontano. La tecnica più stupida era quella che stava mettendo in pratica in questo momento, che consisteva nell'affrontare Meng Hao di persona.


Purtroppo, non aveva altre opzioni. Interferire dall'esterno non aveva portato a nulla di buono, e non era possibile aspettare che Meng Hao esplodesse. Quindi, doveva farsi avanti come stava facendo ora.


Mentre i rumori rombanti continuavano a pervadere l'aria, Meng Hao ignorava completamente il Coltivatore in nero che lo stava raggiungendo. Respirando in modo affannoso, alzò lo sguardo al cielo con gli occhi che sprigionavano un'intensa determinazione. Aveva ricevuto cinque generazioni di eredità da degli esperti potenti. Tuttavia, mentre ciò accadeva e veniva svelato il potere crescente, questo fece crescere ancora di più il desiderio di Meng Hao relativo all'eredità della prima generazione.


"Clan dell'Agarwood, eredità della prima generazione!!" gridò.


Il suono riecheggiò nelle orecchie del Coltivatore in nero, facendo così battere il suo cuore all'impazzata. Una sensazione di disagio lo pervase quando guardò Meng Hao, la cui testa era sollevata per la determinazione. Il Coltivatore in nero digrignò i denti e poi sollevò la mano verso l'assente Hanxue Zong alle sue spalle.


"Liquefazione del Sangue e della Forza di Volontà!" gridò, puntando il dito verso Hanxue Zong. Il corpo di Hanxue Zong iniziò a tremare, e questi liberò un urlo raccapricciante. Il suo corpo avvizzì velocemente e, in un batter d'occhio, si trasformò in un cadavere disidratato. Tutto il sangue sgorgò verso l'esterno e sfrecciò verso il Coltivatore in nero. Questo roteò attorno al corpo per un istante; poi, egli scattò in avanti con un'incredibile velocità.


La distanza di trecento metri iniziò a ridursi. Tuttavia, la pressione dei cinque marchi dell'eredità che premeva sul Coltivatore in nero stava consumando il sangue del Clan della Neve Gelida che gli dava velocità. Una volta scomparso del tutto, si sarebbe trovato in serio pericolo.


"MUORI!" urlò. Ora si trovava a meno di trenta metri da Meng Hao. Sollevò la mano e un'enorme Lama del Fulmine andò a squarciare Meng Hao.


Nella sua mente, Meng Hao utilizzò il Senso Spirituale per trasmettere un messaggio all'esterno. "La discendenza di Agarwood proviene dal Deserto Occidentale. I totem del Deserto Occidentale provengono da innumerevoli demoni. Riguardo a me... Io sono il Nono Sigillatore del Demone. Eredità del Clan dell'Agarwood, piegati a me come dovresti fare!".


NOTE:


-Per ricapitolare, questo simbolo è comparso la prima volta nel capitolo 100. Di recente è stato visto quando ha incontrato Fang Yu del Clan Fan nel capitolo 309. Gli eventi citati in cui lei vide il simbolo erano nel capitolo successivo, il 310.


-Qi’nan è la traslitterazione di “Agarwood.” Ning significa “pace” o “tranquillità”.


-Il “Tian” nel suo nome significa “Cielo”.                                


                                



