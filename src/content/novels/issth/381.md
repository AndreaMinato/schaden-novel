---
title: Capitolo 381 - Ogni Volta che Nevica, Pensami!
pubDate: 2025-03-17T11:17:34.904Z
tags:
    - issth
---


“Sai, ho sentito che Gran Maestro del Calderone degli Elisir non ha un’amante” disse Meng Hao in tono scherzoso, guardando Hanxue Shan. “Non si sa mai, potresti avere una possibilità!”


Hanxue Shan voltò il capo per guardare Meng Hao. Sorrideva leggermente, ma si affrettò a nasconderlo.


“Sono piuttosto in confidenza con Gran Maestro del Calderone degli Elisir" continuò, accovacciandosi al suo fianco "potrei mettere una buona parola per te”. Il vento gelido gli soffiò sul volto, sollevandogli i capelli e scoprendogli i lineamenti. Alla luce della luna era impossibile notare che la sua pelle era leggermente scura. In lui c’era una bellezza distinta, ma anche qualcosa di strano.


Hanxue Shan non riuscì a stare seria. Rise, guardando Meng Hao di traverso. I suoi occhi brillavano, segno che il suo umore stava migliorando e l’avvilimento dei giorni passati la stava abbandonando.


“Non è che tu sia Gran Maestro del Calderone degli Elisir!” disse ridendo. Poi tornò seria, come se stesse soffrendo. Continuò, in tono non esattamente educato: “Non sei mai stato nel Dominio Meridionale, com'è possibile che lo conosca?”


Meng Hao si grattò il capo, poi ridendo si sedette al suo fianco sul cumulo di detriti. Le rovine e le macerie li circondavano e la neve cadeva su di loro. Il vento fischiava.


Meng Hao si schiarì la gola e un’espressione imperscrutabile gli apparve sul volto, simile a quella di Zhou Dekun. “Non capisci. Anche se non ho mai incontrato Gran Maestro del Calderone degli Elisir, siamo entrambi Gran Maestri del Dao dell’alchimia e da tempo siamo amici nello spirito. Quando arriverai alla Setta del Fato Viola e incontrerai Gran Maestro del Calderone degli Elisir chiedigli se si ricorda della persona che ha visto quell'anno nella tormenta di neve”. Sollevò lo sguardo verso il cielo, perso nei ricordi.
Sarebbe sembrato sincero, se solo non avesse guardato Hanxue Shan con la coda dell’occhio.


Hanxue Shan coprì il suo sorriso con la mano, fissando Meng Hao con i suoi occhi meravigliosi. Al vedere la sua espressione, non poté più trattenersi dal ridere. La sua risata era simile al suono delle campane. La depressione che provava parve dissolversi.


“Va bene, va bene” disse ridendo. “Quando arriverò alla Setta del Fato Viola e lo incontrerò, gli chiederò esattamente questo". Poi gli fece l'occhiolino e continuò in tono furbo: “Credo di dover aggiungere qualche informazione, però. Gli ricorderò quello che la persona che ha visto nella tormenta gli disse: ogni volta che nevica, pensami”.


“Piuttosto provocante…” commentò Meng Hao, tossicchiando leggermente. Rise. “Va bene, però. La gente normale non può capire la relazione tra me e Gran Maestro del Calderone degli Elisir”


Hanxue Shan rise di nuovo. “Nella Città della Neve Sacra, questo è quello che si dicono due persone che tengono l’una all'altra quando si separano”. Rise un’altra volta, poi si strofinò il petto e si raddrizzò.


“Bene allora, ti perdono”, rise Meng Hao. Raccolse della neve da terra e la tenne in mano, osservandola mentre si scioglieva. Questo parve risvegliare dei ricordi in lui. All'improvviso ripensò alla Setta del Fato Viola. Nella sua mente apparvero le immagini di tutte le persone che aveva conosciuto.


“Mi chiedo se stiano bene…” pensò, voltandosi a guardare in direzione del Dominio Meridionale.


Al vedere come aveva raccolto la neve, Hanxue Shan continuò a voce bassa: “In realtà, provo solo ammirazione nei confronti di Gran Maestro Calderone degli Elisir. Ciò che ti ho detto prima non è del tutto vero. Tutto ciò che desidero è un elisir preparato da lui personalmente”. Vedendo Meng Hao che sorrideva, il suo sguardo s’indurì e aggiunse seriamente: “Solo un elisir mi lascerebbe del tutto soddisfatta”.


Meng Hao scosse la testa con un sorriso. La guardò, così delicata e innocente, poi mormorò tra sé e sé.
Alla fine, prese un elisir dalla sua borsa da trasporto. Era un elisir del Culmine della Stabilità della Consistenza che aveva preparato qualche tempo prima. Non era di cattiva qualità, aveva più dell’ottanta per cento di forza medicinale.


“Vorrei regalarti quest’elisir” disse. Dopo averci pensato per un attimo, con l’unghia incise il carattere 雪, neve, sulla sua superficie. Poi la porse alla giovane. “Quest’elisir ha più valore di uno preparato da Gran Maestro del Calderone degli Elisir, visto che l’ho preparato io”. Sorrise.


Hanxue Shan ci pensò su per un momento e poi prese l’elisir. Lo tenne tra le mani per guardarlo. Stava per dire qualcosa quando Meng Hao si alzò all'improvviso.


“Se ti troverai in difficoltà nella Setta del Fato Viola," disse "usa quest’elisir medicinale per ottenere un incontro con il Demone Gran Maestro degli Elisir. Dopo aver visto l’elisir, risolverà ogni tuo problema”.
Meng Hao sorrise mentre parlava, ma nella sua voce c’era una traccia di malinconia. Hanxue Shan spalancò gli occhi. Le sue parole le diedero la sensazione che fosse intenzionalmente misterioso.


“Se il Demone Gran Maestro degli Elisir chiede di me…” prima che potesse finire, Hanxue Shan lo interruppe.


“Gli dirò che ogni volta che nevica, pensi a lui”.


Meng Hao venne preso alla sprovvista. Immaginò l’espressione che avrebbe fatto il suo maestro all'udire quelle parole. Non poté fare a meno di scoppiare a ridere, allegramente. C’era qualcosa di bello, qualcosa che nessuno poteva capire cosa significa ad eccezione di lui.


Continuando a ridere, Meng Hao scese dalle macerie e iniziò ad allontanarsi.


Però, prima che potesse fare tre passi, la sua espressione cambiò. Subito corse indietro, afferrò Hanxue Shan e in un Lampo dell’Esplosione di Sangue sfrecciò via.


Nel momento in cui scomparve, un silenzioso fascio di luce solcò la notte e colpì il punto in cui si trovavano un istante prima. Un’esplosione risuonò nell'aria, facendo tremare la terra. La pila di macerie era un cumulo di cenere, spazzata via dal vento.


Poco distante, gli occhi di Meng Hao brillarono freddi mentre guardava il fascio di luce che si avvicinava.
Senza esitazione strinse Hanxue Shan tra le braccia e indietreggiò.


Gli altri membri del Clan della Neve Gelida si svegliarono subito. I quattro Maggiori, Hanxue Bao e più di duecento Coltivatori saltarono giù dal letto.


“Quindi vuoi sterminare del tutto il Clan della Neve Gelida!” urlò Hanxue Bao con rabbia. La sua base di Coltivazione era crollata, non era più un potente esperto nella fase della Recisione dello Spirito, ma poteva contare solo sul potere della fase avanzata dell’Anima Nascente. Mentre parlava, poggiò con forza il piede per terra.


Il terreno tremò e crepe si diramarono in ogni direzione. La terra si aprì mentre emergeva la Fortezza di Spine. Le spine si diffusero ovunque e un ruggito risuonò nell'aria.


Non appena la Fortezza di Spine fece la sua comparsa, nella neve apparvero circa mille Coltivatori. Tra di loro ce n’erano otto che sembravano più sconvolgenti degli altri. La neve non toccava i loro corpi, non appena si avvicinava, veniva distrutta.


Quegli otto erano Coltivatori allo stadio dell’Anima Nascente. Sei di loro provenivano dal Deserto Occidentale, gli altri due dal Palazzo delle Terre Nere. Pareva che quell'attacco letale ai danni del Clan della Neve Gelida fosse stato guidato dal Deserto Occidentale.


Il potere letale di un Coltivatore allo stadio della Recisione dello Spirito non era qualcosa che si poteva dimenticare in pochi giorni. Ovviamente avevano osato attaccare il Clan della Neve Gelida perché ne erano a conoscenza.


Boati risuonarono nell'aria. I mille Coltivatori e gli otto allo stadio dell’Anima Nascente usavano tecniche magiche e abilità divine, attaccando la Fortezza di Spine.


La terra tremò e i volti dei Coltivatori del Clan della Neve Gelida mutarono, mentre rimanevano immobili in silenzio.


“Non c’è da stupirsi che siano arrivati così velocemente” disse Hanxue Bao, il suo sguardo gelido si posò in lontananza, su qualcosa che nessun altro poteva vedere. “Stanno traendo vantaggio dal presagio della Tribù della Costellazione del Deserto Occidentale!”


Meng Hao si avvicinò, sostenendo Hanxue Shan con fare protettivo. In quel momento udì le parole di Hanxue Bao, poi guardò le spine nella tormenta di neve. Passò un istante e chiuse e riaprì l’occhio destro sette volte. Subito la sua visione del mondo mutò. Tutto divenne bianco e nero. Nello stesso momento, nella tormenta, Meng Hao si accorse di una figura che prima non aveva scorto.


Era un uomo avvolto in una tunica bianca, con un cappuccio che gli oscurava il volto. Le sue mani increspavano l’aria e in fronte a lui fluttuava una ciotola nera, nella quale ribolliva dell’acqua torbida.
Sembrava essere un qualche tipo di magia.


Nel momento in cui Meng Hao lo vide, parve che l’uomo vestito di bianco potesse percepirlo. Sollevò lo sguardo su Meng Hao. Il cuore di Meng Hao tremò. Ciò che vide furono occhi con due pupille.


Percepì qualcosa che gli artigliava il cuore e subito smise di usare la tecnica. La sua visione del mondo tornò normale.


“L’hai visto anche tu?” chiese Hanxue Bao, sollevando lo sguardo su Meng Hao.


Meng Hao annuì seriamente.


“La Tribù della Costellazione è una delle tre grandi Tribù del Deserto Occidentale. Hanno degli ottimi presagi e credono che tutte le stelle del cielo notturno siano Demoni”.


Non appena ebbe finito di parlare, si udì un ruggito. Al di fuori della Fortezza di Spine, apparvero tre giganti. Ognuno era alto più di centocinquanta metri e scuotevano la terra con ogni passo. Tenevano tra le mani dei randelli mentre si lanciavano alla carica.


Nel cielo si udirono fischi penetranti mentre diversi Draghi delle Alluvioni facevano la loro comparsa.


In lontananza, si potevano vedere brillanti bighe da guerra che si avvicinavano. Attorno agli otto Coltivatori allo stadio dell’Anima Nascente vorticavano magia e oggetti magici.


“Non prestate attenzione al mondo esterno! Concentratevi sull'attivazione dell’incantesimo!” Non appena risuonò la potente voce di Hanxue Bao, i quattro Anziani del Clan della Neve Gelida e gli altri membri del Clan abbassarono il capo sull'incantesimo sotto di loro.


La Fortezza di Spine si scosse e iniziò a crollare. Sembrava che non riuscisse a contrastare a lungo quegli attacchi combinati.


Hanxue Bao si lasciò sfuggire un sospiro. Agitò la mano destra, piantando un altro seme della Fortezza di Spine, che crebbe a rafforzare la difesa.


“Purtroppo il membro della Tribù della Costellazione. Sta soffocando il potere della Fortezza di Spine”.
L’ansia fece capolino sul volto di Hanxue Bao. Però, fu in quel momento che un brillante bagliore comparve sotto di loro.


“Si sta attivando! Patriarca, l’incantesimo si sta attivando!” i membri del Clan della Neve Gelida esplosero in urla gioiose e frenetiche.


Meng Hao si voltò e vide il bagliore dell’incantesimo nel terreno che aumentava. Si sarebbe attivato in poco tempo.


I membri del Clan della Neve Gelida iniziavano ad eccitarsi. Però in quel momento risuonò un boato incredibile. Tutti si concentrarono su quello che succedeva in lontananza. Tutte le tecniche magiche e gli oggetti del nemico si stavano radunando a formare un enorme e letale bagliore che assomigliava a una stella. Si scagliò in avanti a incredibile velocità, piombando sulla Fortezza di spine, distruggendola.


Hanxue Bao ruggì. Sollevò la mano destra in aria, riformando la Fortezza di Spine. Si scagliò in avanti, evocando un incantesimo e poi agitò la mano. Apparve una tempesta che si scagliò contro la stella letale, distruggendola. Meng Hao sputò sangue, mentre indietreggiava, il volto apatico.


“Patriarca!” sul volto dei membri del Clan della Neve Gelida apparvero espressioni di dolore e indignazione. Hanxue Shan si morse il labbro inferiore, il volto pallido. Dopo tutto quello che le era successo, non era più spaventata, solo preoccupata.


“Se i miei calcoli sono corretti, in qualunque momento…” il cuore gli martellava nel petto mentre vedeva la nebbia ammassarsi in lontananza.


“Abbi fede nel Quinto Signore, ottieni la vita eterna… Tre giri a sinistra, poi tre a destra. Scuotete quei sederi!” una voce leggera si udì nell'aria e uno strano sorriso comparve sul volto di Meng Hao. Continuò a crescere, fino a trasformarsi in una risata.
                                



