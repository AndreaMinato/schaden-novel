---
title: Capitolo 382 - Cieca Ma Non Muta
pubDate: 2025-03-17T11:17:34.904Z
tags:
    - issth
---


“Abbi fede nel Quinto Signore, ottieni la vita eterna! Quando il Quinto Signore apparirà, chi oserà causare conflitti!


Tre giri a sinistra, poi tre a destra! Scuotete quei sederi… Sollevate lo sguardo sull'incantesimo della formazione dell’Esecuzione Immortale!”


Risuonò come un tuono, che divenne sempre più rumoroso. In lontananza si vedeva una nebbia che ribolliva e ricopriva il Cielo e la terra. Nella nebbia si muovevano migliaia di figure enormi, corpi che si contorcevano in strane posizioni. Quel suono riecheggiò mentre le figure correvano, emanò un potere indescrivibile, tale che chiunque posasse lo sguardo sulla nebbia rimaneva senza parole.


Più di cinquemila persone stavano correndo, facendo tremare tutto. La nebbia sembrava influenzare tutto ciò che la circondava, come se il cielo e la terra venissero divisi. Davanti agli uomini si stagliava un pappagallo multicolore, i cui strilli arroganti riecheggiavano nel vento.


“Venite, venite! Urlate più forte per il Quinto Signore!”


I mille Coltivatori del Deserto Occidentale rimasero scioccati al vedere quello spettacolo. Gli otto esperti allo stadio dell’Anima Nascente fissavano attoniti quegli uomini dall'aspetto strano e l’uccello.


La ciotola davanti al Coltivatore della Tribù della Costellazione vestito di bianco iniziò improvvisamente a tremare. Le acque torbide al suo interno schizzarono fuori, mentre lui non riusciva a distogliere lo sguardo dalla scena di fronte ai suoi occhi.


I membri del Clan della Neve Gelida all'interno della Fortezza di Spine videro che la luce dell’incantesimo al di sotto di loro aumentava d’intensità. Però i duecento e più Coltivatori non poterono fare altro che sussultare. Le loro menti si annebbiarono e tutto quello che poterono fare fu fissare la scena con sguardo vacuo.


I quattro Anziani rimasero a bocca aperta, così come lo stesso Hanxue Bao. Hanxue Shan aveva la bocca spalancata, l’espressione incredula.


Al di fuori della fortezza di Spine, alcuni dei Coltivatori delle Terre Nere delle forze del Deserto Occidentale iniziarono a gridare con voce tremante.


“Questo è… è l’incantesimo di formazione del Quinto Signore della Chiesa della Luce Dorata!”


Subito i presenti compresero che cosa stesse succedendo.


“La Chiesa della luce Dorata! Patriarca della Luce Dorata!”


Nella Fortezza di Spine, i membri del Clan della Neve Gelida respiravano pesantemente mentre quelle parole giungevano alle loro orecchie. Non ci volle molto perché reagissero. All'improvviso alcuni dei Coltivatori iniziarono a parlare.


“Sono davvero della Chiesa della Luce Dorata?”


Il nome della Chiesa della Luce Dorata aveva recentemente acquistato importanza nelle Terre Nere e le storie su Patriarca della Luce Dorata erano allo stesso tempo misteriose e affascinanti. Quindi quello che vedevano li lasciava attoniti.


Nessuno dei Coltivatori presenti sapeva perché fossero lì. Meng Hao tossicchiò leggermente mentre rifletteva sulla fama della chiesa della Luce Dorata. Osservò il gruppo di più di cinquemila Coltivatori che si avvicinava e che si diceva fossero suoi seguaci.


“Chiesa della Luce Dorata!” urlò. “Ascoltate i miei ordini. Circondate i Coltivatori nemici al di fuori della Fortezza di Spine!” All'improvviso dal suo corpo proruppe una luce dorata, che altro non era che il suo Nucleo Dorato. Circondò il corpo, bagnando tutto ciò che lo circondava. Tutti intorno a lui poterono vederlo chiaramente.


Mentre la sua voce riecheggiava e la luce dorata iniziava a brillare, i Coltivatori lì vicino si voltarono a guardarlo.


I quattro Anziani spalancarono gli occhi e anche Hanxue Bao lo fissava con espressione profonda.


Mentre lo guardavano, il rumore dei cinquemila Coltivatori che si avvicinarono crebbe d’intensità. Udirono la voce di Meng Hao e videro la luce dorata, quindi insieme gridarono, con sconvolgente potere:


“Seguiremo gli ordini del Patriarca fino alla morte!” parole ruggite da cinquemila voci, che riecheggiarono ovunque. La nebbia seguì i cinquemila Coltivatori che si affrettavano a circondare la zona. La loro corsa venne accompagnata da incredibili boati, il cielo si fece grigio e la terra tremò. Si accumularono strati su strati di nebbia, all'interno della quale si notavano spettrali figure torreggianti, che parevano guerrieri celesti.


Però… le loro posizioni erano bizzarre e i loro sederi tremavano in modo strano. La scena era davvero particolare…


Lo spettacolo lasciò esterrefatti sia i Coltivatori del Deserto Occidentale che quelli del Clan della Neve Gelida. Fissarono Meng Hao meravigliati, con le menti che vorticavano. Se a questo punto non avevano ancora capito chi fosse Meng Hao, davvero non meritavano di vivere.


“Voi.. voi siete patriarca luce Dorata!” rantolò il Primo Anziano, il volto incredulo.


Uno dopo l’altro, i Coltivatori del Clan della Neve Gelida iniziarono a respirare affannosamente e proruppero in sommesse esclamazioni.


“Patriarca… Luce Dorata!?”


“Patriarca Luce Dorata!”


Sapevano che la Chiesa della Luce Dorata era nata in tempi recenti nel caos delle terre Nere. Aveva occupato la Città di Dongluo, provocando non pochi problemi al Palazzo delle Terre Nere. La figura di patriarca della Luce Dorata era avvolta dal mistero e la sua congregazione contava cinquemila membri che potevano formare uno scioccante incantesimo di formazione.


Non c’era nessuno nelle Terre Nere che non avesse udito il nome di Patriarca della Luce Dorata, tanto era famoso.


Scoprire che Meng Hao era Patriarca Luce Dorata li aveva lasciati increduli.


Hanxue Shan strabuzzò gli occhi, quanti segreti celava Meng Hao? Che fosse la sua abilità come Gran Maestro del Dao dell’Alchimia, il suo potere nel far sorgere la Fortezza di spine o la sua identità di Patriarca della Luce Dorata, era sempre più stupefacente.


Hanxue Bao fissava pensieroso Meng Hao, poi congiunse le mani e s’inchinò.


Al vedere ciò, subito i quattro anziani e il resto del Clan della Neve Gelida subito seguì il suo esempio, inchinandosi profondamente in direzione di Meng Hao.


“Signori," disse Meng Hao "non ce n’è bisogno”. Capiva perché si inchinavano: lo stavano ringraziando per aver salvato il Clan della Neve Gelida.


Dalla nebbia all'esterno continuavano a provenire dei boati mentre il bagliore dell’incantesimo cresceva sempre di più. Sembrava che stessero per essere teletrasportati lontano in qualunque momento.


“Il Clan della Neve Gelida ricorderà per sempre la vostra grande gentilezza, Compagno Daoista” disse Hanxue Bao. “Né questa generazione, né le generazioni successive vi dimenticheranno”. Guardando Meng Hao, sollevò la mano destra, facendo sì che il seme della Fortezza di Spine fluttuasse nell'aria.
“Non c’è nulla che il Clan della Neve Gelida possa fare per ripagarvi. Quando raggiungeremo la setta del Fato Viola, questo seme non ci servirà a molto, ma, nel pericoloso cammino che voi intraprenderete, potrebbe offrirvi protezione”.


Meng Hao non rifiutò. Per lui, il seme era molto importante. Era abbastanza sicuro che i suoi viticci avrebbero potuto consumarlo o magari avrebbe potuto usare su di esso una qualche tecnica di trasformazione. Annuì e lo accettò.


“Signori e compagni Daoisti del Clan della neve Gelida. Il vostro incantesimo è pronto per essere attivato. Rimarrò qui a proteggervi mentre ve ne andate e poi distruggerò ciò che resta del portale. Sinceramente vi auguro… di fare buon viaggio!” Aveva trascorso sei mesi con il Clan della neve Gelida, arrivando a conoscerlo piuttosto bene. Aveva raggiunto il suo obiettivo, quindi avrebbe fatto un’ultima cosa per ripagarli.


All'esterno si udivano ancora delle esplosioni. Innumerevoli figure si muovevano nella nebbia mentre risuonavano le urla agghiaccianti dei Coltivatori del Deserto Occidentale. Tutto si fuse in una sorta di canzone d’addio. Meng Hao osservò i membri del Clan della Neve Gelida mentre l’incantesimo si attivava e questi si voltarono a guardarlo, congiungendo le mani e inchinandosi profondamente.


Non erano estranei, riconosceva il volto di ognuno. Ovviamente non conosceva tutti i loro nomi, ma considerando come avevano protetto la città in quei mesi e le volte in cui li aveva salvati, era nato un certo spirito cameratesco.


“Vi ricorderemo per sempre, Gran Maestro Meng!”


“Gran Maestro Meng, spero ci incontreremo ancora in futuro!”


“Gran Maestro Meng, abbiate cura di voi!”


Uno dopo l’altro i membri del Clan della Neve Gelida scomparvero nell'incantesimo del teletrasporto. I quattro Anziani guardarono Meng Hao, inchinandosi profondamente. Le loro espressioni erano malinconiche mentre scomparivano a loro volta.


Hanxue Bao rimase ferma, non s’inchinò, né parlò. Non poteva impedire che le lacrime le solcassero le guance mentre lo guardava e lui ricambiava il suo sguardo.


Si fissarono, separati dall'incantesimo, la loro immagine che diveniva sempre più sfocata negli occhi dell’altro.


Nell'istante prima che il mondo intero si offuscasse, Hanxue Shan raccolse tutto il suo coraggio e si rivolse alla figura di Meng Hao che svaniva. “Quando nevica, devi pensare a me”.


Meng Hao sapeva che non poteva vederlo, ma comunque sorrise e annuì.


Nel cuore di Hanxue Bao risuonò un sospiro, mentre scuoteva il capo. Era l’unico membro del Clan della Neve Gelida a non aver ancora oltrepassato il portale. Lasciò vagare lo sguardo sulle rovine che lo circondavano e poi sulla nebbia, dalla quale provenivano urla di rabbia e lamenti di dolore. Tutto gli parve estremamente lontano.


“Siete sicuro che non volete venire con noi nel Dominio Meridionale?” chiese a Meng Hao.


“Non posso, ma vi ringrazio per la vostra gentilezza. Fate buon viaggio”. Con un sorriso leggero, congiunse le mani e s’inchinò in direzione di Hanxue Bao, che stava scomparendo.


Hanxue Bao non rispose. Chiuse gli occhi mentre svaniva. L’accecante luce del teletrasporto esplose nel cielo, trasformandosi in onde che si espansero prima di scomparire.


Meng Hao li guardò mentre se ne andavano. Dopo un momento pensieroso, agitò la mano destra in direzione del portale. Risuonò un boato e la terra si scosse mentre il portale andava in frantumi, trasformandosi in cenere che non sarebbe più tornata alla sua forma originale.


Si voltò a guardare la nebbia. All'improvviso apparve un fascio di luce multicolore. Era il pappagallo, che volò fino a posarsi sulla spalla di Meng Hao. Era seguito dalla gelatina di carne in forma di cappello.


La terra tremò mentre sorgevano dei rovi che li circondarono. In quel momento la figura di Meng Hao era davvero Demoniaca.


Fu in quel momento che dalla sua borsa da trasporto provenne un rumore, come di qualcosa che si spezza. La colpì con la mano destra, e da essa emerse il bozzolo, coperto di crepe che si aprirono del tutto per far uscire una larva bianca!


Era bianca come la neve d’inverno. Aveva la dimensione di un mignolo e il suo corpo era traslucido come cristalli. Non era fredda, ma emanava uno strano e scioccante potere capace di scuotere il Cielo e la Terra.


La Larva Cieca!


I suoi occhi vuoti emanavano una luce gelida e, mentre emergeva dai resti del bozzolo, lanciò un grido che fece vibrare ogni cosa.


Le larve non emettono suoni. Ma la Larva Cieca sì!


Avrebbe emesso quel suono solo una volta nella vita!


Mentre la Larva urlava, tutto tremò. Le Terre Nere. Il Dominio Meridionale. Il Deserto Occidentale. Persino le Terre Orientali vennero scosse.
                        

