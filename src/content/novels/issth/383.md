---
title: Capitolo 383 –  Un Respiro Eterno
pubDate: 2025-03-17T11:17:34.904Z
tags:
    - issth
---


Le larve sono creature viventi che non possono produrre alcun suono. Tuttavia, nell'istante dopo la metamorfosi, la Larva Cieca ne emise uno. Questo era un suono che poteva essere udito solo una volta.


Era la voce della Larva!


Quando la voce chiamò, le orecchie di Meng Hao ronzarono.


In quell'istante, l'intero mondo sembrò fermarsi... La Larva Cieca parla solo una volta e quando lo fa, zittisce il mondo!


Nello spazio di un respiro, tutto, attorno a Meng Hao, il vento, la gente, il cielo, la terra, ogni cosa... divenne immobile...


I cinquemila Coltivatori in corsa, la polvere che sollevavano, le increspature delle tecniche magiche, l'effetto di ogni cosa nell'area si espanse a coprire tutte le Terre Nere.


Si allargò fino al Deserto Occidentale, coprì il Dominio Meridionale, attraversò in un soffio il Mare della Via Lattea per entrare nelle Terre Orientali finanche alle Distese del Nord. In quell'attimo... ogni cosa si fermò.


Questa era un'immobilità assoluta. Anima Nascente, Recisione dello Spirito, perfino gli esperti alla Ricerca del Dao erano come tutti gli altri. In questo momento, in questo silenzio... da tutti loro venne rubato un respiro!


Questo furto era incredibilmente difficile da notare!


Era la manifestazione dell'indescrivibile e selvaggio predominio che la Larva Cieca manifestava alla sua comparsa. Questa larva non aveva forza vitale, perciò doveva rubarla. Depredava la vita da tutta l'esistenza; tutti gli esseri viventi che esistevano nel flusso del tempo... perdevano un respiro.


Piante, animali, mortali, Coltivatori... tutti gli esseri viventi. Ogni cosa diveniva rigida e immota e perdeva un respiro.


Un respiro non è molto, ma quando combini ogni cosa al mondo, la somma sono miriadi di anni!


In tutto il Dominio Meridionale, tutto il Deserto Occidentale, tutte le Terre Orientali e in tutte le Distese del Nord, nulla nell'esistenza percepì il furto di questo respiro. Anche gli esperti all'apice della fase della Ricerca del Dao non avevano modo di percepire la perdita di questo respiro o l'immobilità del mondo.


Solo gli Immortali potevano!


A parte loro nessun altro ebbe alcun sospetto!


Sebbene non potessero percepirlo, la loro forza vitale ora mancava di un respiro e il loro tempo nel mondo scivolò via; più alta la base di Coltivazione, più grande la perdita.


Quel respiro ora apparteneva alla Larva Cieca, e a Meng Hao!


Durante l'immobilità, delle onde si generarono all'improvviso dalla Grotta della Rinascita, nelle vaste terre del Dominio Meridionale. Si sparsero nell'aria e apparve una figura formata da innumerevoli fili di Qi; la quale guardò verso le Terre Nere.


“La Celestiale Larva Cieca...”


Nel vasto Deserto Occidentale, in un luogo profondamente misterioso, c'era un tratto di rovine e macerie. Moltissimi anni addietro, questo posto possedeva un nome che faceva tremare il Cielo e scuotere la Terra; era chiamato... il Ponte del Cammino Immortale!


Ora, non era nient'altro che macerie. Eppure, era uno dei luoghi più profondi e misteriosi del Deserto Occidentale.


Al momento, all'interno delle rovine senza fine, una voce incredibilmente antica sospirò profondamente.


“La Larva Celestiale è apparsa...? Non sembra giusta, sembra troppo debole...”


Nelle Terre Orientali, nelle Distese del Nord e nel Mare della Via Lattea fu lo stesso. Comparve una flebile aura che poi svanì.


Durante questo momento di silenzio, una faccia gargantuesca apparve per un attimo nel cielo sopra il Mare della Via Lattea.


Su una montagna boscosa nel Deserto Occidentale, un uomo anziano sedeva a dipingere un quadro delle lontane montagne e dei fiumi; durante questo attimo di tempo, il suo pennello si fermò all'improvviso e l'uomo alzò la testa.


“La Larva Celestiale... e quel ragazzino... Perciò, sono legati dal Karma. Suppongo ti aiuterò ancora una volta.” Scuotendo la testa, agitò il pennello facendo volare via qualche goccia d'inchiostro che caddero al suolo.


Questi era Shui Dongliu. [1]


Un momento più tardi, nelle Terre Orientali, il vecchio del Clan Ji che aveva combattuto con il Demone degli Elisir, teneva la sua canna da pesca sopra lo Stagno del Paradiso. All'improvviso risuonò un colpo e la lenza si spezzò.


Tossì una boccata di sangue e lo stupore riempì il suo volto.


“Cos'è successo...?”


Nel Mare della Via Lattea, c'era un'isola che fluttuava tra le onde. Un'intera nazione esisteva su questa particolare isola; c'erano montagne, il Mare del Nord, la Provincia di Yunjie e dei Coltivatori. Era, ovviamente, la Stato di Zhao.


E questo non era altro che il Patriarca Affidabilità!


Come il mondo tornò normale, l'isola tremò. Alle sue estremità, una testa gigante emerse all'improvviso dal guscio per guardare il cielo, sconcertata.


Attraverso tutto il Pianeta del Paradiso Meridionale, cose del genere avvennero in vari luoghi, sebbene non tanti.


Nelle Terre Nere, Meng Hao ansimava mentre fissava senza espressione la Larva Cieca che riposava nel suo palmo. Prima, quando aveva nutrito la Larva della Neve Gelida, gli era apparsa del tutto normale. Ma tutto a un tratto, il suo cuore era colmo di paura.


Premesso che aveva ricevuto le informazioni su come creare la Larva Cieca attraverso un interrogatorio e sapeva che forse il novanta percento era vero e il dieci falso, sebbene fosse impossibile determinarlo sicuramente.


Per questo aveva fatto le cose con molta cura.


Tuttavia, anche il Coltivatore che gli aveva dato le informazioni non aveva modo di conoscere quanto sarebbe stata davvero spaventosa la Larva Cieca una volta apparsa!


In verità, uno dei frammenti d'informazione che aveva intenzionalmente omesso era il fatto che, per far apparire la Larva Cieca, era necessario un vasto quantitativo di Foglie di Gelso del Tuono. In effetti, tutte le Foglie di Gelso del Tuono sul Pianeta del Paradiso Meridionale, non erano probabilmente sufficienti.


Come avrebbe potuto immaginare che Meng Hao sarebbe stato così inumano da attuare davvero la metamorfosi in Larva Cieca?


Era qualcosa d'impossibile da fare in realtà!


La verità era che, una volta che una Larva della Neve Gelida consumava una Foglia di Gelso del Tuono, se non continuava a cibarsene fino a un certo punto, sarebbe esplosa con uno sconcertante potere distruttivo. La forza liberata sarebbe stata abbastanza potente da annichilire ogni cosa nel raggio di trecento chilometri.


Questo era il vero piano; lui non bramava la leggendaria Larva Cieca, ma piuttosto lo spaventoso potere distruttivo. Era un tesoro prezioso che gli avrebbe dato un incredibile potere intimidatorio.


Meng Hao prese un profondo respiro quando percepì cosa la Larva Cieca stava facendo. Giaceva lì nel suo palmo, immobile. Eppure, poteva sentire una forte, vasta e incredibilmente intensa forza vitale. All'improvviso pensò a quel momento di silenzio.


Questa forza vitale superava qualsiasi cosa avesse visto prima. Neppure il Mastino di Sangue poteva essere comparato alla Larva Cieca sotto questo aspetto. Anche se messa di fronte a un esperto alla Recisione dello Spirito, non si sarebbe potuto comparare la loro forza vitale.


Nessuno sconosciuto era in grado di percepire una forza vitale di tale intensità. Solo Meng Hao poteva, per via del legame infrangibile che ora esisteva tra i due. Era cominciato con la Larva della Neve Gelida e al tempo della metamorfosi in Larva Cieca, la connessione era profonda, marchiata nella sua stessa vita.


Dato che il marchio era emerso allo stesso tempo della metamorfosi, era qualcosa che superava l'immaginazione delle persone normali e il potere della magia. Si poteva dire che c'erano davvero poche forze sotto i Cieli in grado di estinguere la connessione che ora esisteva tra i due. Era come se la larva fosse parte di lui ora. Per questo Meng Hao poteva percepire la densa e spaventosa forza vitale che esisteva al suo interno.


Ed era per via di questa forza vitale che, dopo la metamorfosi, la Larva Cieca poteva impiegare la sua scioccante abilità divina!


La larva non sarebbe mai stata distrutta e il suo filo non poteva essere spezzato. Il filo non poteva essere spezzato e neppure la larva poteva essere distrutta!


NOTE:


-Shui Dongliu è il pittore che sigillò il Giglio della Resurrezione nel capitolo 208.
                                


                                



