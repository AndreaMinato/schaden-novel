---
title: Capitolo 385 –  Fatti Sotto!
pubDate: 2025-03-17T11:17:34.905Z
tags:
    - issth
---


Dei tuoni fragorosi si alzarono quando le abilità divine degli otto esperti all'Anima Nascente discesero su Meng Hao. Espressioni feroci coprivano i loro volti e si irradiava un intenso istinto omicida.


Tutti potevano immaginare la scena in cui il debole corpo di Meng Hao si frantumava come porcellana, esplodendo in innumerevoli pezzi. Dopo di che, la Tribolazione Celeste si sarebbe dispersa e questa farsa di uno scontro sarebbe finito.


Lo sguardo di Meng Hao si abbassò dai Cieli ai Coltivatori in avvicinamento. “I Cieli non vanno offesi. E nemmeno provocati! Non bisogna prenderne il posto!! I Cieli stanno cercando di uccidere me! Chi pensate di essere voi? Cosa vi qualifica per cercare di rimpiazzare i Cieli nel tentativo di distruggermi?” Rise orgogliosamente.


La sua risata incrinò immediatamente i volti dei Coltivatori all'Anima Nascente e fu con grande stupore che scoprirono che le loro abilità divine non avevano alcun effetto su di lui. Queste scomparvero come un bue gettato nel mare con delle rocce legate ai piedi.


Simultaneamente, comparve all'improvviso un'indescrivibile sensazione di pericolo. I fulmini cominciarono ad ammassarsi nel cielo, con un'entità molto più grande di prima. Si udì un ruggito quando un lampo enorme, spesso tre metri, cominciò a cadere. Sembrava un enorme pilastro di luce.


Immediatamente si divise in nove parti che scesero verso il basso.


Meng Hao alzò la mano destra, nella quale c'era la gelatina urlante. I capelli degli otto Coltivatori si rizzarono; la risata di Meng Hao aveva trasformato tutto in un incubo. Immediatamente si ritirarono dal Fulmine della Tribolazione in arrivo.


Non importava quanto fossero veloci a schivare; il fulmine discese, colpendoli con un enorme boato. Dalle loro bocche spruzzò del sangue e le loro facce impallidirono; si ritirarono ad alta velocità, fissando Meng Hao con incommensurabile terrore.


Il Coltivatore vestito di bianco della Tribù della Costellazione si accigliò, pallido in viso e con un'espressione sgradevole. “Gli antichi resoconti dicono che chiunque stia trascendendola Tribolazione è una forma di vita di Cielo e Terra di cattivo auspicio. Ogni cosa entro cinquemila chilometri da esso verrà ridotto a niente più che cenere. Tuttavia, fino ad allora rimane una forma di vita di cattivo auspicio! Chiunque gli sia vicino morirà per certo!”


“Per di più sarà impossibile ucciderlo. I Cieli sono difficili da capire, in special modo riguardo alla dignità. I Cieli distruggeranno questa persona, come potrebbero permettere ad altri di aiutare? Tentare di ucciderlo ora è rendersi un nemico dei Cieli!”


“Nell'istante in cui verrà ucciso dal Fulmine della Tribolazione, il suo corpo esploderà in una palla di fulmini... In accordo con gli antichi testi, quando questa esplosione di fulmini avverrà, ogni cosa all'interno della zona di trascendenza della Tribolazione verrà ridotto al nulla.”


“La sola speranza di sopravvivere è assicurarsi che lui trascenda la Tribolazione. Per di più, non puoi permettere che il Fulmine infetti il tuo corpo. Se succede e non muori, allora richiamerai il Karma... E se evochi un tale Karma, allora il Fulmine della Tribolazione non si fermerà finché non sarai morto. Voi otto Coltivatori all'Anima Nascente... siete morti senza ombra di dubbio!”


Col volto cupo il Coltivatore bianco vestito si ritirò alla massima velocità.


La Tribolazione Celeste rimbombò mentre una saetta dopo l'altra sfrecciavano su Meng Hao, il quale teneva la gelatina sollevata nella sua mano per difendersi. I fulmini si disperdevano successivamente nell'area attorno con tutti i Coltivatori vicini che lanciavano strilli da far gelare il sangue. Presto, l'aria fu piena del suono delle maledizioni e degli insulti.


Meng Hao non se ne curava. Questo era qualcosa che aveva imparato dal Patriarca Affidabilità; quando raggiri qualcuno e finisci per essere maledetto, devi mantenere la tua compostezza. Era davvero un reame in se stesso.


Attraverso gli anni, aveva raggirato molta gente e aveva raffinato questa abilità fino al culmine. Per cui continuò a reindirizzare i fulmini che cadevano, su i vari Coltivatori che si trovavano nella regione di tremila chilometri.


Dovunque andasse, era circondato da un lago di fulmini, assieme alle lamentose maledizioni. Quello che si lasciava indietro erano cadaveri carbonizzati.


Per i Coltivatori presenti, non era altro che un massacro, una mattanza in cui nessuno poteva fare alcunché per resistere. Non potevano attaccarlo, non potevano fuggire... e furono inorriditi dallo scoprire che la sua velocità era incredibile, anche se veniva colpito dai fulmini!


Passò del tempo e la Tribolazione Celeste continuò a cadere, quasi tutti i Coltivatori circostanti erano stati condotti alla morte grazie a Meng Hao. Erano rimasti in circa un centinaio, i quali, con i volti pallidi, si erano divisi in aree diverse. Se Meng Hao provava anche solo a guardare nella loro direzione, questi scappavano alla massima velocità nella direzione opposta.


Sfortunatamente... i fulmini cadevano in continuazione e c'erano alcuni che non avevano potuto evitarli. Questo era specialmente vero per quei Coltivatori che a un certo punto avevano attaccato Meng Hao; il quale non aveva neppure bisogno di andargli vicino per attrarre le saette.


Gli otto Coltivatori all'Anima Nascente, per esempio, scoprirono presto che non importava dove o come fuggissero, ogni volta che un fulmine si dirigeva verso Meng Hao, venivano colpiti anche loro.


Ogni saetta conteneva un potere incredibile. Sebbene fossero allo stadio dell'Anima Nascente, se le cose continuavano a questo modo, non sarebbero stati in grado di resistere.


“Dannazione, quel bastardo maledetto dal Cielo è troppo sadico! Questa è la sua Tribolazione, noi siamo innocenti...”


“Giuro che lo ammazzerò! Lo uccido!!”


“Se non muore, giuro che sarà il più grande arcinemico della mia intera vita!!”


Il centinaio circa di Coltivatori sopravvissuti ululavano continuamente in mezzo ai boati dei tuoni. Ogni volta che il lampo cercava Meng Hao, anche loro lo sperimentavano.


Meng Hao tossì leggermente mentre abbassava la gelatina. Sembrava essere piena, quasi gonfia. Questa lo guardò furiosamente.


“Sei un immorale, sei troppo perfido...”


Boom!


“Aiiiiiii! Tu malvagio bastardo...”


Boom!


“Lasciami andare, okay, Padrone? Sei il miglior Padrone del mondo. Perdoni il piccolo vecchio me, okay? Sono pieno. Davvero, sono pieno. Non posso mangiare nient'altro...”


Guardando le condizioni pietose in cui si trovava la gelatina, Meng Hao lo tenne in alto per bloccare un'ultima saetta, poi agitò la manica. La gelatina si trasformò immediatamente in un raggio di luce prismatica che sfrecciò verso la nebbia.


“Dannato Meng Hao” ruggì. “Aspetta te, perfido, immorale bastardo. Io ti convertirò assolutamente in questa vita!” Sentendosi veramente maltrattato, continuò a maledire, quando Meng Hao gli trasmise una singola frase.


“Se non succede niente di inaspettato, quando raggiungerò l'Anima Nascente avrò di nuovo bisogno del tuo aiuto con il Fulmine della Tribolazione.”


La gelatina tremò all'improvviso e un'espressione ingraziante gli apparve sul viso. Non dicendo un'altra parola al riguardo, volò nella nebbia. Temeva Meng Hao, lo temeva completamente. Temeva che se avesse speso altro tempo a rispondergli, sarebbe stato costretto a diventare così pieno da esplodere.


Meng Hao si guardò attorno, nell'area dei tremila chilometri, e non vide nessun altro. Il centinaio di persone rimanenti si era da tempo disperso per trovare un posto dove nascondersi. Se Meng Hao non poteva trovarli, ciò indicava che neppure la Tribolazione Celeste poteva.


Prese un respiro profondo mentre uno sguardo di concentrazione gli calava sul volto. Ora il vero superamento della Tribolazione stava per cominciare. Questo perché il Fulmine della Tribolazione non era più completamente rosso; ora conteneva un colore in più.


Questo poteva essere descritto come oscuro e nero pece!


Un oscuro fulmine nero pece!


Ogni lampo ora aveva il doppio della forza distruttiva. Mentre ruggivano verso il basso, Meng Hao poteva vedere che dentro al rosso e al nero, c'era un incredibile potere di sterminio. Alzò la mano destra nell'aria, dove apparve il Patriarca del Clan Li.


Riecheggiò l'esplosione, accompagnata da un urlo miserabile. L'anima materializzata si contorse, ma non si disperse. Dopo tutto il tempo che Meng Hao aveva speso per abituarlo ai fulmini, sebbene non fosse un'Anima di Fulmini completa, lo era per più di metà.


“Che tu sia dannato Meng Hao, non ti perdonerò mai per questo!” I ruggiti del Patriarca del Clan Li erano sconcertanti e colmi di dolore. Durante l'ultimo mezzo anno, aveva sperimentato tormenti e dolore come mai in vita sua. Era nato con uno status elevato, e nel Clan Li era considerato un Patriarca. Tuttavia, con Meng Hao aveva sperimentato sofferenze indicibili.


In quel momento, anche mentre il dolore si accumulava nel suo cuore e lui insultava Meng Hao, venne alzato di nuovo. Uno scoppio riempì l'aria, assieme a uno strillo miserabile.


In effetti, ora sentiva che spendere il tempo con la gelatina era molto meglio che stare con Meng Hao. Prima, era solito considerare la gelatina il più grande incubo esistente. Ma aveva da tempo cambiato idea. Ora, la gelatina appariva piuttosto attraente e Meng Hao era il vero incubo finale.


I boati risuonavano mentre cadeva una saetta dopo l'altra. Anche con il Patriarca del Clan Li e l'aumentata resistenza ai fulmine di Meng Hao, era comunque difficile da sopportare.


Il corpo di Meng Hao tremò. Il terreno attorno a lui era completamente distrutto e la maggior parte si era cristallizzato. Appariva come delle gemme rosso nerastre, di aspetto orribile e spaventoso.


Quando i fulmini colpivano questo nuovo tipo di terreno, rimbalzavano, infliggendogli altri danni. Pertanto doveva cambiare posto costantemente e la pressione a cui era sottoposto stava diventando sempre più grande, così come per il centinaio di persone che erano ancora nell'area millecinquecento chilometri.


Mentre continuavano a piovere le saette, occasionalmente si sollevavano delle grida da far gelare il sangue. Proprio ora, a cinquecento chilometri, del sangue spruzzò dalla bocca di un uomo decorato di tatuaggi di totem. I fulmini si schiantarono su di lui finché non ne poté più e morì. In definitiva, non aveva avuto altra scelta se non aiutare Meng Hao nel trascendere questa Tribolazione.


Dopo la morte dell'uomo, ancora più fulmini discesero dai Cieli.


A duecentocinquanta chilometri, tre Coltivatori del Deserto Occidentale erano correntemente seduti a gambe incrociate, stavano unendo i loro poteri, assieme a un totale di nove totem luccicanti e dozzine di oggetti magici, per creare uno scudo lucente sopra le loro teste. Le saette continuavano a cadere sullo scudo; e all'improvviso...


Tre lampi del Fulmine della Tribolazione rosso-nero si schiantarono in successione sullo scudo, mandandolo in frantumi. I loro tesori magici collassarono e i nove totem vennero separati. I corpi dei tre Coltivatori vennero colti dagli spasmi e il sangue spruzzò dalle loro bocche. Qualche momento più tardi non erano nient'altro che cenere al vento.


A un migliaio di chilometri c'era un Coltivatore che era fuggito in una camera sotterranea. Sopra di lui levitavano degli anelli composti da migliaia di teschi umani, il suo tentativo di nascondersi. Aveva funzionato finora, quando un lampo dietro l'altro ridussero i teschi in pezzi, i quali si trasformarono poi in cristalli di ghiaccio. Pochi momenti dopo, l'uomo non era altro che una serie di cristalli fusi con il terreno.


Dopo che fu passato abbastanza tempo per bruciare un bastoncino di incenso, Meng Hao tossì un po' sangue, poi alzò la testa e rise. I suoi capelli frustavano l'aria e il suo corpo era coperto di ferite da fulmine. Tuttavia, la sua risata folle non si era ridotta neppure un poco.


Del centinaio di persone che si era unito a lui nel trascendere la Tribolazione, solo venti o giù di lì tenevano ancora. Gli altri erano morti.


Dopo abbastanza tempo per bruciare due bastoncini di incenso, un boato risuonò dal corpo di Meng Hao. Il Patriarca del Clan Li sembrava sul punto di morte. Avendo compiuto con lui tutto ciò che poteva, Meng Hao lo mise via. Dopo questa particolare serie di fulmini, il suo corpo sembrava sul punto di collassare. Fu a questo punto che il Qi Viola comparve nei suoi occhi e il corpo cominciò a recuperare.


“Fatti sotto!!” ruggì, tenendo la testa all'indietro mentre rideva e rideva. La sua era una risata acuta ma piena di determinazione e di un tocco di pazzia. Quando la sua risata raggiunse le orecchie dei cinquemila Coltivatori della Chiesa della Luce Dorata in corsa, sembrò assolutamente crudele.
                                


                                




                                


                                



