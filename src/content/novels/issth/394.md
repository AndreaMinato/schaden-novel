---
title: Capitolo 394 - L'Elisir per la Crescita dei Demoni Scatena un Tumulto
pubDate: 2025-03-17T11:17:34.906Z
tags:
    - issth
---


Meng Hao continuò a esaminare il contenitore di giada.


"I neo-demoni sono unici e si dividono in nove livelli. I primi tre equivalgono alla fase della Condensazione del Qi. Il livello dal quattro al sei sono simili alla Stabilità della consistenza, mentre gli ultimi tre sono come la Formazione del Nucleo… i neo-demoni con un potere equivalente a quello dell'anima Nascente sono chiamati neo-demoni Terrestri!


I neo-demoni Terrestri sono piuttosto rari, ma ancora più rari sono quelli potenti come i Coltivatori allo stadio della recisione dello Spirito, i neo-demoni Celesti!" Meng Hao ripensò al Drago Volante delle tempeste, che tutti avevano creduto esser un neo-demone Celeste. Ora tutto aveva senso.


"Ancora al di sopra c'è un dodicesimo livello, raro quanto le piume di fenice e le corna di qilin. Tali neo-demoni sono totem, potenti quanto la fase della ricerca del Dao, solo a un passo dall'Immortalità!


Davvero i totem provengono dagli Immortali?" pensò Meng Hao. Ripensò a tutti i Totem che aveva visto e studiato, e al grande albero della Tribù del Corvo esploratore. All'improvviso, nella sua mente apparve l'immagine di un antico totem composto dai simboli magici del suolo Celeste. Scosse il capo.


"Magari vale solo per alcuni totem. In ogni caso, ci sono totem deboli e forti. Sollevò lo sguardo sui cinque piccoli Lupi Legnoverde, che sedevano tremanti nelle loro cucce di legno.


I lupi neonati sono di livello 1, anche se i Lupi Legnoverde hanno un buon talento latente. Bestie del genere sarebbero rare nel Dominio Meridionale.
Pare che il Deserto Occidentale sia davvero un luogo adatto ai neo-demoni". Chiuse gli occhi per sprofondare in una meditazione contemplativa.


Più tardi, durante la notte, Meng Hao udì dei mugolii e dei lamenti, che presto si tramutarono in ululati simili al pianto di un bambino. Cominciarono pian piano, ma prima dell'alba aumentarono fino a diventare continui.


Erano suoni afflitti, come se chi li emetteva fosse stato vittima della più grande ingiustizia nei Cieli e sulla Terra.


Meng Hao era accigliato quando aprì gli occhi. Il cielo era nebbioso mentre fissava le cucce nel cortile. I cinque piccoli lupi stavano graffiando freneticamente la porta, masticando il legno, con gli occhi che brillavano di verde. Erano… affamati!


Continuavano a emettere versi angosciati ed erano deboli. La cosa più drammatica di tutte era che la porta era stata mezza mangiucchiata!


"Oh silenzio!" disse Meng Hao, lanciando loro un'occhiata.


I cinque lupi indietreggiarono immediatamente, fissandolo ansiosi con i loro occhi enormi e brillanti. Si sentivano male ed erano affamati. Dal giorno in cui erano nati non erano mai stati affamati per un'intera giornata! La fame li spaventava.


Il richiamo di Meng Hao fece sì che si sentissero completamente maltrattati.


Cinque piccoli lupi e un uomo, che si fissavano al di sotto di un cielo nebbioso.


Passò il tempo di dieci respiri e i cinque lupi ricominciarono a lamentarsi. Si sentivano davvero maltrattati! Erano affamati! Non erano mai stati un giorno senza mangiare e ora venivano rimproverati da Meng Hao. Gli ululati acuti si innalzarono nel cielo, mentre i lupi tremavano come se avessero freddo. Un paio avevano schegge di legno incastrate tra i denti. Al vedere ciò Meng Hao si alzò, dirigendosi verso di loro. Mentre si avvicinava, i Lupi Legnoverde si addossarono alla porta, fissandolo con ansia e guaendo ancora di più.


Meng Hao allungò una mano, afferrando uno dei cuccioli. Gli altri apparvero subito estremamente nervosi e si schiacciarono in un angolo delle loro cucce.


Il Lupo Legnoverde che aveva in mano aveva un marchio bianco sulla testa. Non era vistoso, ma da vicino si vedeva chiaramente.


Dopo essere stato afferrato, il lupo iniziò a piangere e a tremare, gli occhi spalancati, indifesi e terrorizzati.


"Ti lamenti ancora? Penso che tu stia anche ululando più forte adesso". Abbassò lo sguardo sul piccolo lupo.


Il lupo con la cicatrice continuava a piangere di terrore e Meng Hao poteva sentire il gorgoglio del suo stomaco. Allungò una mano per toccarlo e scoprì che davvero sembrava completamente vuoto.


Si schiarì la gola, a disagio. "Pare che abbia davvero dimenticato che non sono il Mastino di sangue. Hanno davvero bisogno di mangiare…" Gli era completamente sfuggito di mente.


Il Mastino di Sangue non aveva bisogno di cibo e Meng Hao aveva da tempo raggiunto quella fase in cui poteva fare a meno di mangiare. Il piccolo lupo sentì che lo stato d'animo di Meng Hao era cambiato e iniziò a ululare ancora più forte. Il dolore nei suoi occhi si fece ancora più evidente e Meng Hao si sentì leggermente in colpa.


"Okay, Okay, smettila di piangere" disse, arruffando il pelo del lupo. "è colpa mia, va bene? Resistete ancora un po’, vi porto qualcosa da mangiare".
Lo rimise nella cuccia, per poi voltarsi e lasciare il cortile in tutta fretta. Ricordandosi delle parole del vecchio, si diresse verso le montagne.


Ritornò a mezzogiorno, con un sorriso forzato sul volto. Dopo essere entrato nel cortile, vide i cinque lupi riversi a terra, sfiniti dalla fame. Si affrettò, dirigendosi verso le cucce, per svegliare i cuccioli e raccogliere le ciotole, che riempì con il cibo che si era procurato durante la mattinata.


Non appena i lupi sentirono l’odore della carne fresca, parve che il potere latente contenuto nei loro corpi esplodesse tutto in una volta mentre si lanciavano sul cibo e iniziavano a ingurgitarlo.


Meng Hao rimase in disparte a guardarli. Durante la mattinata non aveva fatto altro che girare in cerca di cibo. Era un problema.


"Non some gli altri Coltivatori allevino i loro neo-demoni, ma se sarà sempre così, diventerà davvero un inconveniente…" Meng Hao si accigliò, ma ripensando agli ululati e ai lamenti dei lupi, capì che non poteva permettere che morissero di fame.


Li guardò finire il cibo che aveva procurato quel mattino. Poi ricominciarono a ululare. Meng Hao sentì aumentare il mal di testa.


"Siete dei Piccoli Patriarchi…" sospirò. Subito diede loro dell'acqua e, dopo aver bevuto, avevano tutti un'espressione soddisfatta. A quel punto ignorarono completamente Meng Hao, iniziando a giocare.


Meng Hao sollevò il volto verso il cielo, per poi tornare nella sua capanna di legno, dove si sedette a gambe incrociate per pensare. Dopo un momento, spalancò gli occhi, che brillavano intensamente.


"Anche se sono neo-demoni, hanno delle basi di Coltivazione. Quindi… posso iniziare a dar loro elisir medicinali in qualunque momento! Nel Deserto Occidentale pensano che gli elisir medicinali siano tesori preziosi, quindi non li usano spesso, e non li darebbero mai a dei neo-demoni di basso livello". Fu a questo punto che pensò all'Elisir per la Crescita Demoniaca del Clan della Neve Gelida. [1]


Quell'elisir aveva una formula molto strana. Infatti le piante medicinali componevano solo una piccola parte della formula. Gli altri ingredienti prevedevano il raffinamento di carne e sangue di neo-demoni di alto livello. All'inizio Meng Hao era confuso, ma ora tutto aveva senso.


“Il Clan della Neve Gelida era uno dei Clan più potenti del Deserto Occidentale e ha dato i natali a generazioni di Grandi Dominatori di Demoni. Il motivo è sicuramente la loro tecnica segreta dei Dominatori di Demoni e le formule di alcuni elisir medicinali speciali.


L'Elisir per la Crescita dei Demoni prevede l'impiego della carne e del sangue di diversi neo-demoni e può essere creato in diversi livelli". Meng Hao colpì la sua borsa da trasporto per estrarne l'enorme corpo di un Drago delle Alluvioni.


Aveva approfittato del campo di battaglia a Città della Neve Sacra per raccogliere i corpi di alcuni neo-demoni, che aveva l'intenzione di studiare e utilizzare in qualche modo. Quel Drago delle Alluvioni aveva una base di Coltivazione allo stadio iniziale della Formazione del Nucleo, che, secondo la scala, era un livello 7.


"Preparerò degli Elisir della Crescita Demoniaca e proverò la tecnica segreta dei Dominatori di Demoni su questi lupi, e dovrebbero essere a posto".
Meng Hao guardò le cucce e lupacchiotti che giocavano a fare la lotta.


Agitò la mano e il corpo del Drago delle Alluvioni cominciò ad avvizzire. Pochi istanti più tardi si trasformò in un banco di nebbia di sangue. A quel punto Meng Hao estrasse la sua fornace per elisir nera.


Il volto dell'adolescente nella fornace sembrava apatico. Fissò Meng Hao, ma, questa volta, non dimostrò rancore. Svanì obbediente, permettendo a Meng Hao di usare la fornace senza ostacolarlo. [2]


Mise il sangue nel calderone. Per quanto riguardava le piante medicinali, ne aveva alcune, ma non tutte quelle che erano richieste. Se fosse stato un alchimista ordinario sarebbe stato perduto, ma essendo un Gran Maestro del Dao dell’alchimia era capace di estrarre delle proprietà medicinali da altre piante che mescolava per ottenere ciò che la formula richiedeva.


Estrasse delle piante medicinali e continuò a lavorare fino a notte fonda. Teneva la fornace nella mano destra, scaldandola con la Fiamma Inestinguibile e guardandola mentre faceva piccole modifiche.


Era la prima volta che creava un elisir per la Crescita Demoniaca, quindi il tempo passò lentamente. Il giorno seguente, all'alba, i cinque lupi ricominciarono a ululare per la fame. Gli occhi di Meng Hao brillarono intensamente mentre colpiva la fornace per gli elisir. Si sentì un boato, mentre un elisir medicinale rosso veniva scagliato fuori.


Nel momento in cui apparve, al suo interno si poté vedere l’immagine di un ringhiante Drago delle Alluvioni. Fu come se il Drago delle Alluvioni volesse prendere il controllo dell’elisir e volare via, ma Meng Hao si allungò e lo afferrò. Non aveva importanza con quanta veemenza lottasse, non riuscì a sfuggirgli.


“Ottanta per cento di forza medicinale. C’è ancora spazio per migliorare!” Meng Hao ributtò l’elisir nella fornace e usò l’Incantesimo di Trasmutazione del Dao dell’Alchimia per raffinarlo ancora. Dopo due ore, apparve un elisir rosso cupo che non emanava alcun arma medicinale.


Però, non appena apparve, si diffuse un aroma impercettibile per i Coltivatori, ma non per i neo-demoni, che lo percepivano chiaramente. Non appena questo comparve, i cinque lupi smisero di ululare per assistere. Si lanciarono contro le porte delle cucce, fissando l’elisir che Meng Hao teneva in mano attraverso le fenditure. Tremavano e sembravano sul punto di impazzire. Si lanciarono contro la porta, come se fossero disposti a morire pur di avere quell'elisir.


Nello stesso momento, nelle aree circostanti della Tribù del Corvo Esploratore dedicate alla crescita dei neo-demoni, circa un centinaio di cortili, si levarono diversi ruggiti. Tutti i neo-demoni dal livello uno al livello sei stavano impazzendo. I loro ululati scossero il Cielo e la Terra. Pareva che l’apparizione dell’elisir medicinale fosse come una benedizione ai loro occhi.


Centinaia di neo-demoni stavano ruggendo. L’intensità dei rumori scosse tutti gli Addestratori di Demoni nei vari cortili, lasciandoli confusi, mentre provavano a lanciare degli incantesimi contro i neo-demoni che stavano impazzendo come mai prima di allora.


Il vecchio che era stato così arrogante nei confronti di Meng Hao respirava affannosamente, con gli occhi spalancati. Fissò i neo-demoni di livello quattro che stava allevando, attonito di fronte alla loro follia.


Nell'area si levò una moltitudine di voci.


“Cosa succede?”


“Cosa sta succedendo?”


“I neo-demoni sono in rivolta?”


NOTE:


-Meng Hao apprese la formula dell'Elisir per la Crescita Demoniaca nella battaglia del capitolo 370.


-Acquisì il calderone nero degli elisir durante la prova del fuoco per diventare Signore del Calderone Viola nel capitolo 281. La fornace inizialmente gli resisteva, rendendogli impossibile l'utilizzo. Poi, l'ha consegnato alla gelatina di carne nel capitolo 295. Tentò di sottometterlo quando preparò l'Elisir del Nucleo Dorato Perfetto nel capitolo 336.                        


                                



