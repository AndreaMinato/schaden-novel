---
title: Capitolo 395 – Ho Davvero Innescato Qualcosa...
pubDate: 2025-03-17T11:17:34.906Z
tags:
    - issth
---


Mentre il suono si diffondeva nell'aria, gli occhi di Meng Hao luccicarono. Poteva sentire la smania che si era generata a causa dell'Elisir per la Crescita dei Demoni. Abbassò lo sguardo sull'elisir, poi osservò i cinque piccoli lupi verdi. Allungò poi la mano sinistra e la premette sul terreno.


Quando lo fece, si formò uno scudo invisibile che coprì diverse dozzine di metri nell'area attorno a lui; questo interruppe immediatamente lo strano Qi che i neo-demoni potevano sentire ma i Coltivatori no.


Mentre appariva lo scudo, si udirono sette od otto boati e quasi venti tipi diversi di neo-demoni comparvero all'improvviso nei pressi, ruggendo. Questi erano al livello 6, con un potere equivalente allo stadio avanzato della Stabilità della Consistenza. I loro occhi, mentre volavano avanti e indietro nel cielo, erano rossi e colmi di follia.


Però, erano incapaci di trovare la fonte del Qi, che Meng Hao aveva ovviamente coperto. Inoltre, gli Addestratori di Neo-Demoni si alzarono immediatamente in volo per cercare di placarli e dopo un po' di tempo le cose tornarono di nuovo tranquille.


A questo punto si era fatto tardi, la notte era calata sulla terra e tutto era diventato scuro. Meng Hao guardò la calma esterna e poi di nuovo i piccoli lupi verdi nei loro recinti. I loro occhi erano di un rosso acceso e se le porte di legno non fossero state abbastanza solide, le avrebbero già sfondate.


Sembrava che questo elisir medicinale che aveva preparato fosse incredibilmente attraente per loro.


“Interessante. Il Clan della Neve Gelida... o dovrei chiamarlo il Clan dell'Agarwood, deve aver prodotto così tanti Grandi Dominatori di Demoni non solo per le loro tecniche segrete, ma per via di questo elisir!


Neo-demoni... Quella volta nelle Terre Nere ho assorbito il Qi Demoniaco usando l'arte della Legittima Concessione. Per questo quella donna del Deserto Occidentale pensava fossi un Signore dei Demoni. Il Qi Demoniaco è davvero bizzarro; deve esistere qualche collegamento tra tutto ciò.” Dopo averci pensato per un po', fece dei duplicati dell'Elisir per la crescita Demoniaca per poi indicare all'improvviso verso il suolo.


“Legittima Concessione!” Immediatamente, scaturì fuori del Qi Demoniaco invisibile, sebbene non troppo; attivò solo quello in un area di circa trecento metri.


Questo si precipitò a turbinare attorno al suo dito; poi alzò lo sguardo e trovò delle strane espressioni sui musi dei cinque piccoli lupi. Sembrava quasi che l'attrazione esercitata dell'elisir fosse diminuita e che lo stessero fissando tutti.


I suoi occhi tremarono leggermente e mormorando tra se per un momento, mise via l'elisir medicinale per poi dissipare lo scudo invisibile che lo circondava. Silenziosamente inviò in tutte le direzioni il proprio Senso spirituale, all'apice del Nucleo Dorato Perfetto. Non c'erano neo-demoni o Coltivatori che potessero percepirlo.


In questo modo poteva vedere tutte le centinaia di neo-demoni nell'area; apparivano irrequieti, ma non folli come prima.


“Interessante...” pensò per un momento, al che gli balzò in mente un piano assolutamente audace. Ripristinò lo scudo, estrasse l'Elisir per la Crescita dei Demoni e con occhi scintillanti prese il Qi Demoniaco che vorticava attorno al suo dito e lo inserì nell'elisir.


Per questo non serviva un calderone e la sua fiamma alchemica invisibile fuse gradualmente il Qi Demoniaco con l'elisir medicinale. Non appena lo ebbe fatto, il silenzio della notte venne spezzato dai ruggiti che eruttarono dai tutti i cento cortili degli Addestratori di Demoni. Questo nonostante lo scudo che aveva eretto!


Il livello di frenesia superava grandemente quello precedente. I ruggiti riecheggiavano e un ululato indescrivibile fece tremare ogni cosa.


Questo non era il ruggito di un pugno di neo-demoni; erano tutti loro! In una frazione di secondo, lo scioccante ruggito riempì l'intera Tribù del Corvo Esploratore!


Questo suono superava enormemente il tumulto causato dal primo elisir.


Wu Hai era lì, assieme agli altri membri della Tribù, con un'espressione vacua sul volto. Non era sicuro di cosa stesse succedendo, così come nessun altro attorno a lui. Cosa mai poteva far agire tutti i neo-demoni a quel modo?


All'interno della Tribù del Corvo Esploratore, un membro dopo l'altro si svegliarono, rimanendo istantaneamente sconcertati.


“Tutti i neo-demoni stanno ruggendo. Cosa succede?”


“Cosa sta avvenendo nel distretto degli Addestratori di Neo-Demoni?”


“Deve essere successo qualcosa. Questo è impossibile! Questi sono... centinaia di neo-demoni che ruggiscono tutti assieme!”


Tuttavia, ancora nel mezzo della sorpresa...


Improvvisamente l'alta montagna che separava l'area frontale della Tribù dal distretto degli Addestratori di Neo-Demoni sul retro, venne divisa da dei fortissimi ruggiti, uno dopo l'altro .


In totale ce ne furono cinque. Questi ruggiti riecheggiarono nell'aria, mentre cinque raggi di luce sfrecciarono in alto. All'interno di ognuno c'era un neo-demone lungo dozzine di metri. Tre erano dei lupi verdi, uno una tartaruga nera e l'ultimo era una feroce tigre di colore verde.


Il potere che si emanava da questi cinque neo-demoni equivaleva incredibilmente allo stadio avanzato della Formazione del Nucleo; questi erano neo-demoni di livello 9! E i ruggiti che emettevano si unirono a quelli delle altre centinaia di neo-demoni, creando un suono immenso che salì fino ai Cieli.


Se questo fosse stato tutto, non sarebbe stato un grosso problema. Tuttavia, mentre gli incredibili ruggiti si alzavano al cielo, molti volti si colmarono tra le migliaia di membri della Tribù del Corvo Esploratore, all'improvviso di sorpresa. Proprio in quel momento, i tatuaggi dei totem sui loro corpi cominciarono a bruciare e i neo-demoni che erano già legati a loro apparvero magicamente, ruggendo verso il cielo e gettandosi in avanti.


Questa vista era estremamente sconcertante. Quasi la metà delle migliaia di membri della Tribù, guardarono mentre i loro tatuaggi iniziavano a brillare e i neo-demoni a saltar fuori ruggendo.


“Il mio Lupo Legnoverde è fuori controllo!!”


“Dannazione, il mio Falco Fenice è impazzito!!”


“Ma cosa sta succedendo!? È una rivolta dei neo-demoni!?”


Il brusio delle conversazioni riempì l'aria e uno a uno i Coltivatori che avevano legato un neo-demone si alzarono in volo.


Mentre ciò avveniva, circa una dozzina di potenti figure sfrecciò dalla montagna verso i neo-demoni.


“Sono gli Anziani! Si sono mostrati anche loro!”


“Gli Anziani sono di solito impegnati con gli affari della Tribù, difficilmente escono fuori. Eppure sono qui!”


Gli eventi di questa notte rimasero scolpiti nei cuori dei membri della Tribù del Corvo Esploratore per il resto delle loro vite. Le persone iniziarono a gridare allarmate mentre il suono di un ruggito si emanava dalla montagna, un suono che molti di loro non avevano udito da molto, molto tempo.


Mentre il ruggito riecheggiava, la montagna tremò e la terra attorno venne scossa. All'improvviso un ramo d'albero volò fuori; era antico e avvizzito ed emanava un Qi profondamente arcaico. Il ramo volò fuori, emanando un tremolante bagliore verde, per poi trasformarsi in un Treant di circa nove metri!


Il suo volto era antico e il suo corpo era formato da un ramo incredibilmente spesso, coperto da una grande quantità di foglie secche. Sembrava che il suo potere fosse in declino. Levitò a mezz'aria e poi lanciò un possente ruggito.


Nell'istante in cui iniziò a ruggire, i volti di tutti i membri della Tribù del Corvo Esploratore si riempirono di stupore e incredulità; ansimando caddero in ginocchio.


Oltre a tutto ciò, altre tre figure si levarono improvvisamente dalla montagna. Ognuna aveva una base di Coltivazione alla fase dell'Anima Nascente e una era allo stadio intermedio. Immediatamente sfrecciarono verso il Treant, al che i membri della Tribù sotto di loro li riconobbero. Uno era il Grande Padre della Tribù e gli altri due erano Alti Sacerdoti!


I Sacerdoti e il Grande Padre erano il culmine del potere in ogni Tribù!


“Saluti, oh Antenato Legnoverde!” disse il Grande Padre, che era un uomo anziano. Per quanto riguardava i due Sommi Sacerdoti, erano avvolti in due lunghe tuniche verdi che nascondevano i loro tratti. Tutti e tre emanavano un forte Qi, eppure si potevano vedere sguardi di apprensione e paura nei loro occhi. Erano passati all'incirca due cicli di sessantanni da quando avevano visto l'Antenato Legnoverde e fu con lo stupore nel cuore che congiunsero le mani e si chinarono verso il Treant.


“Demone. Percepisco un Demone...” disse l'enorme Treant. Lanciò un urlo che riverberò, istigando ancor più ruggiti dai neo-demoni della Tribù del Corvo Esploratore.


Le cinque Tribù che una volta formavano la Tribù della Divinità del Corvo circondavano una ristretta area al centro, più o meno come le cinque dita di una mano. Fu in quel momento che nella Tribù successiva, la Tribù del Corvo Guerriero, tutti i neo-demoni alzarono la testa e ruggirono.


Questa Tribù era di tipo metallo, perciò la maggioranza dei loro neo-demoni era anch'essa fatta di metallo. Spade volanti, tesori magici e persino un gigantesco Golem di Metallo. Tutti loro volarono all'improvviso fuori controllo, così come anche gli altri neo-demoni che i membri della Tribù avevano marchiato per esercitarvi un controllo. Uno a uno volarono in aria.


Ancora più incredibilmente, una luce dorata comparve sopra la montagna della Tribù del Corvo Guerriero. Si trasformò in un gigantesco tridente dorato che sfavillò con un brillante bagliore d'oro, assieme a un Qi sorprendente.


“Qi Demoniaco... Percepisco del Qi Demoniaco!!”


Il Qi esplose, simultaneamente all'inizio dei ruggiti dei neo-demoni nelle Tribù del Corvo Lottatore, del Corvo di Fuoco e del Corvo Oscuro. Nella prima, comparvero delle increspature di tipo Terra e all'improvviso il fango iniziò a zampillare come da un vulcano; fluttuò a mezz'aria, formando un lago di fango con un diametro di centinaia di metri.


Nella Tribù del Corvo di Fuoco, un mare di fiamme sfrecciò attraverso l'aria e al suo interno c'era un enorme cavallo nero in fiamme, che fissò con i suoi occhi scarlatti in direzione della Tribù del Corvo Esploratore.


Nella Tribù del Corvo Oscuro, scaturì del vapore, che si trasformò in nuvole e pioggia!


A questo punto tutti i membri delle cinque Tribù, gli Anziani, i Sacerdoti e i Grandi Padri, stavano fermi in piedi con le menti scosse da tremori senza precedenti. I Patriarchi all'Anima Nascente che avevano infiltrato queste altre Tribù, rimasero anch'essi in assoluto stupore, pieni di speculazioni su ciò che stava accadendo.


Mentre lo sconcerto si diffondeva tra le varie Tribù, anche il volto di Meng Hao era sorpreso. Anche lui aveva percepito quanto fosse scioccante questo Qi.


“Wow, questa volta ho davvero innescato qualcosa...” Aveva già iniziato da un po' i tentativi di sigillare l'elisir, ma nulla stava funzionando; neppure metterlo nella borsa da trasporto. Era praticamente come se lo scudo attorno a lui non esistesse neppure; poteva percepire chiaramente di avere al massimo venti respiri prima che tutte quelle cose spaventose là fuori, riuscissero a determinare la sua posizione esatta.


Fu a questo punto che ci fu uno sviluppo ancora più grande e una pressione incredibile apparve all'improvviso!
                                


                                



