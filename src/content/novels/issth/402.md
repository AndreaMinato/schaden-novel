---
title: Capitolo 402 - Avevi Previsto Anche Questo?
pubDate: 2025-03-17T11:17:34.908Z
tags:
    - issth
---


Wu Chen provò il desiderio impellente di gridare. Qualche istante prima era stato oggetto di scherno; un respiro più tardi era l'esatto opposto. Non riusciva a parlare e, infatti, dai suoi occhi sgorgarono delle lacrime che iniziarono a scorrere lungo il volto. Iniziò a ridere. La risata era la liberazione da tutta la pressione che aveva provato durante gli ultimi anni.


Al momento, non gli interessava nemmeno del medaglione dei totem. Tutto quello che gli importava era questa sensazione di risalita, di non essere più al di sotto degli altri.


Gli occhi di Wu Ling furono pervasi dall'incredulità, ed ebbe la sensazione che il suo cervello fosse stato colpito da cento fulmini. Quello che era appena successo non sembrava possibile, e tutto quello che riusciva a fare era fissare Meng Hao con gli occhi strabuzzati.


La sua mente era del tutto assente; l'unica cosa a cui poteva pensare era quanto Wu Chen avesse fermamente insistito a richiedere l'aiuto di Meng Hao.


Lentamente, il volto divenne pallido quando ripensò a tutte le cose che aveva detto, a quelle che non aveva espresso ma solo pensato e ai suoi piani di uccidere Meng Hao.


Tutto ciò la riempì di emozioni complesse, come se ogni cosa che avesse detto e fatto fino ad ora fosse solo un grande scherzo.


Continuavano le discussioni tra il pubblico.


"La cosa più strana è che quella Wu Ling abbia chiesto l'aiuto del Gran Maestro Shui Mu quando c'era un esperto potente come questo nella Tribù del Corvo Esploratore".


"E ancora più strano è come fratello e sorella sembrassero così disperati dopo che Gran Maestro Shui Mu è stato sconfitto...".


L'udire queste discussioni portò il bel volto di Wu Ling ad arrossire. Non si trattava di un rossore dato dalla timidezza ma, piuttosto, dalla profonda vergogna.


Non sapeva bene che cosa avrebbe dovuto dire. Tutte le sue parole e le sue azioni erano proprio come le aveva definite Meng Hao, infantili. Non c'erano davvero altre parole che potessero descriverle.


Il volto di Wu Ali era cadaverico, come se non contenesse nemmeno una goccia di sangue. Era stato marchiato dal neo demone al momento della sua morte, e sembrava che come conseguenza fosse stato ferito. La sua base di Coltivazione era addirittura instabile e sul punto di subire delle lesioni.


Il Grande Anziano della Tribù del Corvo Esploratore, l'uomo di mezza età, emise un freddo suono di disapprovazione. Immediatamente, altri membri della sua discendenza fecero un passo in avanti per placare l'agitazione della base di Coltivazione di Wu Ali. Tutti loro guardarono Meng Hao con intento omicida.


Da parte, Shui Mu stava ansimando, con gli occhi carichi di incredulità. Quello che era appena successo aveva riempito la sua mente di mille pensieri. Poi sentì quello che le persone attorno a lui stavano dicendo, e fu come se una vipera gli stesse mordendo il cuore. I suoi occhi furono immediatamente iniettati di sangue.


Essere sconfitto dal neo demone di un Dominatore di Demoni di livello 5 non era poi così male. In effetti, era quasi un onore. Ma il fatto che il neo demone che aveva allevato non si era affatto dimostrato all'altezza di quello di Meng Hao, aveva diffuso in lui un odio e una gelosia intensi.


"È solo uno dei cinque neo demoni che hai allevato!" disse mentre digrignava i denti. "Io ho previsto questa straordinarietà quando erano giovani e io li stavo allevando. Sebbene non sapessi che sarebbe mutato, ho potuto vedere che era straordinario!".


"Non ditemi che si trattava solo di una coincidenza?"


"Questo spiegherebbe di certo perché questo ragazzo non è famoso. Ha proprio avuto un colpo di fortuna e ha avuto un neo demone mutante".


Mentre continuavano le discussioni, Wu Ali lanciò un'occhiataccia a Meng Hao. Con voce roca, disse: "Mi rifiuto di ammettere la sconfitta!! Se tu hai davvero quello che serve, allora cambia neo demone e facciamo un altro duello!".


Mentre parlava, diede una pacca al suo torace e poi distese la mano. Subito, sul palmo comparve un teschio nero. Lo lanciò, dopo di che il teschio esplose con un boato trasformandosi in polvere d'ossa nera che si sparse in tutte le direzioni. La polvere d'ossa emise un'aura strana e singolare.


Si poté udire un fragore da un punto più in alto della montagna. Poi, discese un raggio nero. Bastò lo spazio di qualche respiro affinché raggiungesse la piazza. Quando ciò avvenne, il raggio nero di luce si trasformò in un pipistrello nero!


Il pipistrello era nero, ma lungo tutto il suo corpo erano visibili delle vene verdi. Da questo pulsava un'aura nera e i suoi occhi erano di un rosso intenso. Emetteva un'aura maligna ed emanava la pressione di un neo demone di livello 3.


La comparsa del pipistrello provocò un certo trambusto tra il pubblico, tra cui si diffuse subito un brusio di conversazioni.


"Un Pipistrello Legnoverde di livello 3!! Ed è mutante! Se non fosse così, non sarebbe nero!".


"Riconosco il pipistrello! È un Pipistrello Legnoverde velenoso allevato da Gran Maestro Mo Fang! In realtà è solo al livello 2, ma dato che è mutante emana la pressione di un neo demone di livello 3".


"Ricordo delle persone che hanno offerto un prezzo esorbitante per quel pipistrello qualche anno fa, ma Gran Maestro Mo Fang non era intenzionato a rinunciarvi...".


Il pipistrello fluttuava a mezz'aria, guardandosi intorno con i suoi occhi color cremisi, che si posarono sui cinque Lupi Legnoverde accanto a Meng Hao. Il pipistrello spalancò le fauci per mostrare una serie di denti neri affilati. Lanciò un ruggito, poi tremolò quando sfrecciò verso Meng Hao.


La velocità con cui si avvicinava sembrava paragonabile a quella del Lupo Legnoverde di qualche istante prima.


"Peloso numero 4", disse Meng Hao con freddezza restando lì, come se non avesse nemmeno visto il pipistrello nero che stava arrivando. Qualche istante prima, Peloso numero 4 stava lì annoiato, ma non appena udì l'ordine di Meng Hao sollevò improvvisamente la testa e ululò.


Immediatamente, si diffusero delle increspature in tutte le direzioni. Nel momento in cui le increspature toccarono il pipistrello, questo iniziò a tremare. Mentre qualche istante prima stava avanzando velocemente, adesso si fermò involontariamente.


Non appena si fermò, Peloso numero 4 scattò in avanti con una velocità esplosiva, il doppio maggiore di quella di Peloso numero 5. In un batter d'occhio, si trovò sul pipistrello nero, dopo di che lo squarciò con i suoi artigli.


L'aria fu pervasa da un'esplosione, seguita da un grido disperato. Pochi istanti prima, chiunque aveva ritenuto che questo pipistrello nero fosse fuori dal comune. Era addirittura mutante! Ora, però, ci volle un solo istante affinché il corpo esplodesse. Sotto gli artigli di Peloso numero 4, morì in un istante.


L'intero scontro durò solo per lo spazio di un respiro.


Questa era un'altra... Fatalità istantanea!


Peloso numero 4 si trasformò in una macchia verde quando tornò accanto a Meng Hao. I membri della Tribù del Corvo Esploratore attorno avevano tutti il respiro irregolare, e i loro occhi erano spalancati. La scena di qualche istante prima li aveva lasciati nel totale silenzio per un momento, dopo il quale esplose un grande subbuglio.


"Anche quello è mutante!!"


"Lui... lui ha cinque Lupi Legnoverde. Non ditemi che sono tutti mutanti!?!?".


"Il modo in cui alleva quei Lupi Legnoverde... ma a che livello di Dominatore si trova?!?!"


Nel trambusto, Wu Chen e Wu Ling fissavano stupiti. Il volto di Wu Ali era pallido e, senza nemmeno pensarci, egli indietreggiò di qualche passo. Questi due duelli tra neo demoni superavano di gran lunga la sua capacità di pensiero; portarono la sua testa a girare, assente.


Il Sacerdote della Terra della Tribù del Corvo Esploratore guardò ancora una volta Meng Hao attentamente. Accanto a lui, il Grande Anziano stava aggrottando la fronte mentre guardava Meng Hao.


Riguardo all'anziano Shui Mu, questi restò a bocca aperta e stava fissando i Lupi Legnoverde di Meng Hao, con la mente del tutto assente. Dopo un istante di conflitto interiore, gridò: "Quindi non c'era solo un Lupo Legnoverde mutante, ma due. Proprio come avevo previsto...". Dentro di sé stava digrignando i denti, ma in superficie assunse un'aria profonda e misteriosa.


"Avevi previsto anche questo?" disse Meng Hao, con una luce gelida che splendeva nei suoi occhi. L'arroganza di questo anziano stava iniziando a infastidirlo.


"Peloso numero 3!". Non appena Peloso numero 3 udì la voce di Meng Hao, sollevò la testa ed emise un ululato sorprendente. Quando questo riecheggiò, i volti dei membri della Tribù del Corvo Esploratore furono immediatamente pervasi dallo shock. Oltre a ciò, tutti i membri della Tribù allo stadio della Stabilità della Consistenza o a uno stadio inferiore furono scossi.


Sotto il potere dell'ululato di Peloso numero 3, tutte le basi di Coltivazione alla Stabilità della Consistenza o inferiori iniziarono a ruotare involontariamente. I tatuaggi dei totem di quei Coltivatori iniziarono a brillare intensamente, e questi percepirono una forte pressione.


Il potere dell'ululato scosse ogni cosa. In un batter d'occhio, questa scena, unita alle azioni di poco prima di Peloso numero 4 e Peloso numero 5, provocarono un trambusto ancora maggiore.


"Quello... Quello è un altro mutante!!"


"Tre mutanti! Quel ragazzo ha un totale di tre Lupi Legnoverde mutanti!"


"Ciascuno è più potente di quello precedente! Questo Lupo Legnoverde è anche più potente del culmine di un livello 3. È quasi come il livello 4!!".


Quando si sollevò il trambusto, sul volto di Shui Mu baluginarono diverse emozioni. Gli parve come se qualcuno stesse colpendo con violenza il suo cuore con un martello. Barcollò all'indietro per qualche passo.


Prima che potesse dire qualcosa, si poté udire la voce di Meng Hao. "Allora, avevi previsto anche questo?" chiese con freddezza. Shui Mu sentì la sua testa girare. Digrignando i denti, stava per rispondere che lo aveva previsto, quando Meng Hao picchiettò sul dorso di Peloso numero 2.


Lentamente, Peloso numero 2 alzò lo sguardo. Non volò in avanti, e nemmeno ululò. Tutto quello che fece fu emettere un bagliore verde dal corpo. Il bagliore si trasformò in un pilastro di luce che svettò verso il cielo. In alto, si trasformò in un corpo illusorio che sollevò la testa per ululare...


Questo ululato fece tremare tutti i neo demoni di livello 3 nella Tribù del Corvo Esploratore. Non riuscivano a smettere di prostrarsi ed emettere allo stesso tempo degli ululati di venerazione.


Il rumore fece tremare con violenza i cuori di tutti. Nessuno proferì alcuna parola.


Le persone potevano accettare un mutante. Due erano scioccanti. Ma tre... Era quasi impossibile a credersi. E quattro... I membri della Tribù del Corvo Esploratore sembravano aver perso addirittura la loro capacità di pensare. Fissavano con la mente assente i quattro Lupi Legnoverde accanto a Meng Hao.


"Dominatore di livello 3, Gran Maestro Shui Mu, anche questa è una cosa che avevi previsto?" chiese Meng Hao con voce fredda. Le sue parole portarono tutti gli occhi a spostarsi sull'anziano.


Il volto di Shui Mu si contorse ed egli sputò un grumo di sangue. Poi, si lanciò in avanti e cadde al suolo privo di sensi. Non c'era nient'altro che potesse fare per rispondere alle parole incisive di Meng Hao. Per quanto fosse spudorato, per lui era impossibile dire che in effetti aveva previsto che tutti e quattro i Lupi Legnoverde sarebbero stati così incredibili.


Nel momento in cui Shui Mu cadde al suolo, d'un tratto dalla posizione elevata sulla montagna da cui era giunto il pipistrello nero provenne una voce fredda.


"Quei quattro Lupi Legnoverde verranno consegnati a me, Mo Fang".
                                


                                



