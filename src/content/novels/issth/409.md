---
title: Capitolo 409 –  Questo Davvero Non l'Ho Mai Provato Prima!
pubDate: 2025-03-17T11:17:34.909Z
tags:
    - issth
---


Diversi flussi di Senso Divino sorsero all'improvviso nella Tribù del Corvo di Fuoco e si radunarono assieme a mezz'aria per osservare la Tribù del Corvo Esploratore. “Per un totem dell'Albero Legnoverde come quello, apparire nella Tribù del Corvo Esploratore significa... che forse qualcuno sta formando un'Anima Nascente totemica?”


Scene simili si svolsero nelle altre Tribù. Quella del Corvo Guerriero appariva particolarmente affetta; cinque raggi di luce prismatica sfrecciarono verso il Corvo Esploratore.


Sebbene queste cinque tribù fossero connesse da un legame di sangue, c'erano dei conflitti tra loro che erano impossibili da cancellare. A quanto pareva, la Tribù del Corvo Guerriero odiava quella del Corvo Esploratore più di qualsiasi altra.


I cinque raggi di luce fischiarono attraverso l'aria mentre si dirigevano verso la Tribù del Corvo Esploratore. Mentre si avvicinavano, ancor prima di essere a portata di vista, un enorme scudo di luce comparve all'improvviso dalla Tribù. La circondava completamente, coprendola e bloccando la Tribù del Corvo Guerriero.


Risuonò la maestosa voce del Grande Padre del Corvo Esploratore: “La Tribù è impegnata al momento. È fatto divieto alle altre di entrare. A chiunque lo faccia... non sarà mostrata nessuna pietà.”


I membri del Corvo Guerriero all'esterno dello scudo si scambiarono degli sguardi. Non potevano fare altro che ridere senza gioia; passare attraverso lo scudo non era un'opzione.


Meng Hao era conscio di tutto ciò che stava accadendo. Tuttavia, la maggior parte della sua energia veniva spesa sull'imposizione del totem e sull'Albero Legnoverde di fronte a lui, il quale lentamente diventava sempre più piccolo. Presto fu alto solo tre metri. Tutto tremava e su nel cielo, apparvero all'improvviso dei fulmini, che danzarono avanti e indietro. La forza vitale che si emanava fece crescere in modo selvaggio la vegetazione che si trovava dentro e attorno al cortile di Meng Hao.


In effetti, stava avendo un effetto anche sulla vegetazione della montagna di fronte al distretto della Tribù del Corvo Esploratore e sulla foresta che li circondava. Le piante crescevano ovunque con grande rapidità, il che, ovviamente, causò ancora più sconcerto da parte delle altre Tribù. Nuvole nere si agitavano in alto e degli ululati cominciarono a riecheggiare nella foresta. I neo-demoni circostanti potevano percepire questa forza vitale e iniziarono a diventare bramosi.


Fu in quel momento che, all'improvviso, risuonò un tonante boato che fece tremare il Cielo e la Terra: “Estranea!”


I volti dei membri del Corvo Guerriero tremarono improvvisamente e senza esitazione si ritirarono a gran velocità, con espressioni compiaciute sui loro visi.


Dall'altra parte dello scudo, il volto del Grande Padre della Tribù si riempì d'ansia. Guardò in cielo una massa di nuvole nere che si dirigevano verso di loro ad alta velocità.


“Dannazione, la Fiera Estranea era stata ferita dalla Divinità del Corvo mezzo anno fa; ma non era andata via davvero. Si è nascosta nell'area tutto questo tempo!! Se non uniamo le forze con le altre quattro Tribù per evocare l'antenato, non potremo mai essere alla sua altezza!”


“Il totem dell'Albero Legnoverde di questo Gran Maestro Meng ha raggiunto un livello incredibile. Possibile che l'Antenato Legnoverde gli abbia concesso parte della sua essenza?!?!”


Tutti e quattro i potenti esperti della Tribù, che levitavano a mezz'aria, erano scioccati.


Il Grande Anziano guardò in alto verso le nuvole in avvicinamento e disse: “Grande Padre, se la Fiera Estranea è qui per questo vassallo di cognome Meng e noi non siamo in grado di respingerla, non sarebbe meglio consegnarlo e alleviare...”


Prima che potesse finire di parlare, il Grande Padre dai capelli bianchi lo fermò con un secco sbuffo.


“Non menzionare qualcosa del genere mai più. Costui è stato selezionato dall'Antenato Legnoverde. Se non siamo in grado di proteggerlo, come potremo mai avere l'audacia di onorare l'Antenato? La nostra Tribù del Corvo Esploratore non potrà essere classificata come un grande Tribù, ma noi manteniamo le nostre promesse. Ho già annunciato che avremmo offerto protezione; solo se saremo assolutamente sicuri di non poter resistere lo rinnegherò! Liberate il pieno potere dalla formazione magica di protezione della montagna!”


Il Grande Padre agitò la manica, facendo sì che un raggio di luce verde si dirigesse al picco della montagna. La quale tremò, mentre una luce verde sorgeva a fondersi con lo scudo esistente. La luce salì sempre più in alto nel cielo, formando l'immagine di un albero gargantuesco!


La Tribù era contenuta dentro a quest'albero, che l'avrebbe protetta da qualunque cosa ci fosse all'esterno.


Il volto di Meng Hao era pallido; non avrebbe mai immaginato che imporre il totem dell'Albero Legnoverde sarebbe stato così difficile. L'Albero che aveva di fronte era circa di tre metri, ora. Però, ogni volta che ruotava la sua base di Coltivazione, questo si rimpiccioliva di un pollice.


“Quando si tratta del marchiare i totem, le dimensioni ottimali sono di un pollice...” Meng Hao non era un esperto di totem, ma conosceva tutti i fondamentali e i suoi occhi si riempirono di determinazione. Una luce dorata eruttò da lui, poi puntò il dito verso il suolo e utilizzando all'improvviso la Legittima Concessione. Delle increspature impercettibili fluirono attraverso il terreno mentre sorgevano dei fili di Qi Demoniaco che si fusero con Meng Hao, assistendolo nel processo.


Tre metri. Due e mezzo... presto fu alto solo due metri. Poi uno... Meng Hao lanciò un ruggito, seguito da una boccata di sangue. Questo conteneva Qi Demoniaco e non appena cadde sull'Albero Legnoverde, questo tremò, per poi rimpicciolirsi fino alla dimensione di circa mezzo metro.


Meng Hao stava ansimando e dai suoi occhi si irradiava l'ostinazione. Fu in quest'esatto momento che lo scudo della Tribù tremò sotto la forza di un potente colpo. L'enorme suono di un ruggito riempì l'aria. Meng Hao guardò in alto e vide una massa di nuvole nere cozzare contro lo scudo.


Un ruggito scaturì dalle nubi: “Estranea!”


Mentre delle onde si propagavano, il Cielo e la Terra tremarono. Si udì uno scricchiolio, quando le nubi colpirono di nuovo lo scudo.


Il Grande Padre, i Sommi Sacerdoti e il Grande Anziano guardavano tutti con sconcerto. I loro corpi tremavano e sputarono sangue. Erano loro a reggere lo scudo e loro a sopportare l'effetto di tutti i colpi sferratigli.


All'improvviso, la spaventosa pressione della Recisione dello Spirito si diffuse dalle nuvole. Questo era il terrificante potere della Fiera Estranea!


Prende qualche tempo per descriverlo, ma le nuvole nere si muovevano con grande velocità mentre colpivano. Un ruggito enorme colmò l'aria. Lo scricchiolio divenne il rombo di un'esplosione quando l'enorme scudo ad albero, creato dalla formazione di difesa della Tribù del Corvo Esploratore, andò in pezzi. Mentre l'incantesimo si disperdeva, il Grande Padre e gli altri tossirono sangue, scagliati all'indietro e con espressioni indicibili sui volti.


La massa di nubi nere che levitava a mezz'aria si gettò direttamente su Meng Hao.


Mentre si lanciava in avanti, all'interno si potevano vedere due occhi rossi. Pieni di cupidigia e follia. Mentre sfrecciava attraverso l'aria, le nubi nere si dissiparono, rivelando la rigogliosa pelliccia.


Era come una palla gigante, con un pelo folto e spesso che pendeva. Mentre proseguiva, il pelo si increspava nel vento, quasi come una coda. Il tutto faceva apparire la Fiera Estranea come una lunga cometa pelosa.


Con uno sguardo era ovvio che nessuno fosse in grado di muoversi per bloccarla. Il Grande Padre e gli altri potevano solo guardare con gli occhi spalancati mentre la Fiera si avvicinava. I potenti esperti delle altre Tribù guardavano lo svolgersi della scena, trovando chiaramente gioia nella calamità che si stava abbattendo sulla Tribù del Corvo Esploratore.


Nel frattempo, il corpo di Meng Hao brillava di luce dorata. L'Albero Legnoverde di fronte a lui era alto solo mezzo piede. Anche mentre la Fiera Estranea si avvicinava, lui alzò un dito, condensando l'invisibile Qi Demoniaco dell'area per poi premerlo sull'Albero.


“Restringiti!” urlò. Il Qi Demoniaco condensato esplose con una pressione scioccante. In un batter d'occhio, l'Albero Legnoverde si ridusse alle dimensioni di un pollice. A questo punto, la Fiera lanciò un ruggito spaventoso. L'Albero sfrecciò verso la fronte di Meng Hao, marchiandolo all'istante.


Un totem di tipo Legno! Il primo dei colori dei cinque elementi, un albero verde!


Nell'istante in cui si formò il marchio, la base di Coltivazione di Meng Hao iniziò a ruotare. Crebbe all'improvviso fino a un solo soffio dalla fase dell'Anima Nascente... La sua forza vitale aumentò in modo spaventoso. In effetti, crebbe sino al punto che alcune delle ferite subite in passato consumando la sua forza vitale, vennero curate completamente. Ancora più sconcertante, era che questo incredibile livello di forza vitale, lo rendeva tale per cui non importava quanto sarebbe diventato antico in futuro, avrebbe sempre mantenuto il suo attuale aspetto fisico.


Una forza vitale così terrificante rese ancora più forti di prima anche le sue tecniche magiche.


“Questo conferma che la mia scelta di percorrere il sentiero dei cinque elementi era quella corretta. Questo cammino mi permette di usare un metodo alternativo per creare una Perfetta Anima Nascente dai Cinque Colori che appartenga... solamente a Meng Hao!”


Si voltò e alzò la mano. Il potere totemico balenò quando apparve la Larva Cieca. Strati di seta iniziarono all'improvviso ad avvolgersi attorno a lui, formando uno scudo largo all'incirca tre metri.


Un enorme boato scosse ogni cosa quando la Fiera Estranea vi si schiantò contro. Meng Hao venne spinto indietro e dalla bocca spruzzò del sangue. Guardò con gli occhi spalancati la Fiera che gli levitava davanti a mezz'aria. Questa sembrava sorpresa che il potere del suo attacco non fosse stato capace di frantumare lo scudo di seta.


Un luccichio che non presagiva nulla di buono apparve nei suoi occhi. Poteva percepire da Meng Hao due oscillazioni di potere diverse, oscillazioni che spaventavano persino lei. Tuttavia, la forza vitale che si emanava dal marchio dell'Albero Legnoverde sulla sua fronte conteneva un potere di guarigione tale da far fuoriuscire l'ingordigia del suo cuore.


Per di più, il Qi Demoniaco sul corpo di Meng Hao la faceva diventare pazza. I suoi occhi cominciarono a illuminarsi di rosso e ululò quando lo caricò ancora una volta.


Meng Hao arretrò velocemente; allo stesso tempo, prese nota dello spesso e lussureggiante pelo che la copriva, improvvisamente i suoi occhi fremettero.


Poi lanciò un enorme grido che echeggiò in tutte le direzioni, filtrando nella circostante foresta montana: “Pappagallo, c'è qui una grossa bestia pelosa che sicuramente non hai mai provato!!!”


Quasi allo stesso tempo, si udì uno starnazzo. Questo verso fece arrestare improvvisamente la Fiera Estranea. Uno sguardo vigile comparve nei suoi occhi, mentre una striscia multicolore si fiondava da lontano verso di loro, muovendosi con una velocità accecante.
Dentro alla stria multicolore, gli occhi del pappagallo emettevano un bagliore acceso e il suo corpo tremava per l'eccitazione. Un'espressione dubbiosa copriva il suo volto mentre osservava il corpo coperto di lussureggiante pelliccia della Fiera. Poi fremette di anticipazione.


“Non l'ho mai provata prima d'ora. No davvero! Ahhhhhhh! Il Quinto Signore è felice!” Il pappagallo sembra sul punto di impazzire. Si gettò in avanti, utilizzando tutto il potere che possedeva per fiondarsi verso la vigile e spaventosa Fiera Estranea.


Meng Hao aveva una strana espressione in viso. A breve distanza, si fermò mentre guardava avvicinarsi il pappagallo. All'improvviso, dentro di se sospirò.


“Sembra che certe debolezze, uniche nel loro genere, possano davvero liberare il massimo potere potenziale. Non ha neppure notato che la Fiera possiede una base di Coltivazione con un potere simile alla Recisione dello Spirito...”
                                


                                



