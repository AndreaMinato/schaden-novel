---
title: Capitolo 414 - Maestro, Salvami!
pubDate: 2025-03-17T11:17:34.909Z
tags:
    - issth
---


Il ruggito riecheggiò, scosse i Cieli e fece tremare la terra. Nella foresta circostante scoppiò il caos, come se fosse esplosa una tempesta e si stesse preparando a ridurre tutti gli esseri viventi in cenere.


Il ruggito conteneva al suo interno una pressione potente che tutti i Coltivatori poterono percepire. Questa sconvolse all'istante i membri della Tribù del Corvo Esploratore; dalle loro bocche fuoriuscì del sangue e fischiarono le loro orecchie.


Tutta la pelliccia bianca di Pelosone si rizzò e, inaspettatamente, emanò un'aura di allerta. I suoi occhi erano pervasi da un freddo gelido e al loro interno non era possibile individuare nemmeno la minima emozione, solo l'intento omicida.


Chinò il capo e cominciò d'istinto a ringhiare con un tono basso e minatorio.


Anche il Pipistrello Nero accanto a lui parve ugualmente serio. Gettò uno sguardo verso il punto da cui proveniva il ringhio, con gli occhi che inspiegabilmente baluginavano. Aprì lentamente la bocca, mostrando i suoi denti affilati e feroci.


Furono gli unici neo demoni nella zona ad avere una reazione simile. Il resto di loro cominciò a tremare non appena udì il ruggito. Uno dopo l'altro, caddero proni al suolo, come sotto una forte pressione; non osavano muoversi.


Anche Peloso numero 2 e gli altri dovettero sforzarsi anche solo per sollevare le teste. I loro occhi erano pervasi dalla paura e dallo sforzo mentre emettevano degli ululati dai toni bassi.


Riguardo al giovane e agli altri due della Tribù del Corvo Guerriero, i loro volti tentennarono e loro stessi tremarono. Il giovane strinse in fretta il pezzo di carne che teneva in mano e si preparò a lanciarlo davanti a lui.


"Sei morto!" gridò. "Nessuno può salvarti adesso!"


Quando, da lontano, il ruggito riecheggiò verso di loro, finalmente Meng Hao emerse dalla foresta e rimase fermo davanti a tutti.


I membri della Tribù del Corvo Esploratore lo esaminarono uno dopo l'altro, e sui loro volti comparvero delle espressioni identiche a quelle provocate dalla vista di un parente caro. Immediatamente, cominciarono a congiungere le mani e inchinarsi a lui eccitati.


"Gran Maestro Meng!!"


"È Gran Maestro Meng!"


"Saluti, Gran Maestro Meng!"


Questo valeva in particolare per Wu Chen. Fu il primo a notare Meng Hao, e l'espressione sul suo volto era di estremo entusiasmo. L'aver notato Meng Hao non lo pervase solo di semplice rispetto, ma di una sensazione al limite del fanatismo.


Wu Hai tirò un leggero sospiro di sollievo tra sé e sé. Accanto a lui, Wu Ling aveva un'espressione complessa e, inconsciamente, chinò il capo.


Meng Hao annuì a tutti con il sorriso. Poi il suo sguardo si spostò sull'orizzonte. Poté sentire la pressione che premeva su ogni cosa e, quando ciò avvenne, sorrise. Non ebbe nemmeno bisogno di controllare con il Senso Spirituale; riuscì a capire che nella foresta in lontananza non c'era altri che il Gigante Selvatico. Stava avanzando a grandi passi verso di loro alla massima velocità, molto probabilmente anche con l'acquolina in bocca.


Non appena Meng Hao era comparso, parve che tutta la pressione d'un tratto si fosse sollevata dai neo demoni. Uno dopo l'altro si alzarono, recuperando dignità e potere. Peloso numero 2 raggiunse Meng Hao a passo svelto, con negli occhi un'espressione felice. Bastò un solo istante per far sì che Meng Hao fosse circondato da neo demoni.


Il corpo di Pelosone tremò quando anche lui tornò al fianco di Meng Hao. Non sembrava più del tutto selvaggio, ma piuttosto astuto e incantevole.


Il Pipistrello Nero esitò per un istante, poi volò al fianco di Meng Hao. Tuttavia, continuò a gettare un freddo sguardo verso l'orizzonte.


"Gran Maestro Meng?" disse il Terzo apprendista di Gu La, con il suo portamento arrogante e sprezzante. "Da quando nella vostra Tribù del Corvo Esploratore c'è qualcuno di nome Gran Maestro Meng?! Probabilmente questo branco di neo demoni appartiene a te. Beh, il mio Maestro è il Dominatore di Demoni di classe 7 Gran Maestro Gu La della Tribù del Corvo Guerriero. Se sei intelligente, mi consegnerai immediatamente il branco di neo demoni. Se non lo sei, dovrai affrontare il mio Maestro, che sta arrivando qui proprio ora. E indovina un po', sta arrivando anche un Gigante Selvatico!"


Proprio mentre parlava, la terra tremò e un altro ruggito lontano scosse ogni cosa.


"Carne... Carne...". La voce era come un tuono che si abbatteva sopra ogni cosa. I membri della Tribù del Corvo Esploratore continuarono a sembrare perplessi mentre il terreno si sollevava. I neo demoni accanto a Meng Hao, ad esclusione di Pelosone e del Pipistrello Nero, cominciarono a ringhiare poiché percepirono una crisi imminente.


"Avete sentito?" disse il giovane eccitato. "Questo è il ruggito di un Gigante Selvatico! Non è altro che il Protettore del Dharma Demoniaco del mio Maestro, un antico neo demone che lui stesso ha soggiogato personalmente molti anni fa. Un Gigante Selvatico!!". Scoppio in una forte risata. "I Giganti Selvatici mangiano i neo demoni per pranzo e raramente si possono vedere nel Deserto Occidentale. Secondo la leggenda, è raro che si leghino a un padrone. Tuttavia, il mio Maestro è riuscito a legarsi a questo, ed ecco perché segue i suoi ordini!"


La terra tremò ancora una volta, e il ruggito del Gigante Selvatico sembrò ancora più vicino. I membri della Tribù del Corvo Esploratore cominciarono a indietreggiare, e il ringhiare dei neo demoni divenne ancora più forte. Meng Hao fu l'unico a restare lì, sorridente, mentre guardava attentamente la foresta.


"Sembra proprio che Gu La abbia del talento", pensò Meng Hao. "Dopo avergli dato il compito di nutrire il Gigante Selvatico, si è reso conto una volta separati che poteva usare il cibo per controllarlo".


"Ancora non siete abbastanza spaventati?!" gridò il giovane. "Quando il Gigante comparirà, voi sarete tutti morti!". Sollevò il capo e rise fragorosamente mentre la terra sotto di lui tremava. In lontananza, era già possibile vedere una sagoma enorme attraversare la foresta a grandi passi.


Il suo corpo era gigante, ed emanava un'aura selvaggia quando ruggiva con ferocia. Adesso tutti i presenti lo potevano vedere.


"Carne... Carne...". Un altro ruggito si diffuse nelle zone limitrofe, circondandole e riecheggiando come un tuono. Al contempo, il Gigante Selvatico d'un tratto balzò in aria. Sfrecciò fuori dalla foresta, volando verso l'alto fino ad oscurare il sole con il suo enorme corpo. Al di sotto, i membri della Tribù del Corvo Esploratore strabuzzarono gli occhi, che furono pervasi da shock e stupore. Non riuscivano nemmeno a respirare mentre osservavano l'impressionante Gigante Selvatico.


Il Terzo apprendista di Gu La rimase freddo e composto. Tuttavia, dentro di sé in realtà era nervoso. Se non fosse stato per il fatto che era assolutamente necessario, e anche che sapeva che il suo Maestro era in viaggio, non avrebbe mai invocato il Gigante Selvatico.


Il Gigante Selvatico era un neo demone irascibile che compariva solo per il cibo. Anche il suo Maestro Gu La trattava il Gigante Selvatico in modo molto gentile e lo nutriva di continuo. Gli grattava addirittura la schiena quando quello si preparava per dormire.


"Stimato Gigante Selvatico, loro sono il tuo cibo!!" gridò, suonando molto come il suo Maestro. Con il corpo che tremava, lanciò un urlo e poi lanciò il pezzo di carne che teneva in mano in direzione di Meng Hao.


Allo stesso tempo, indietreggiò. Gli altri due membri della Tribù del Corvo Guerriero fecero per seguirlo, con i volti pallidi e i corpi che tremavano.


Tuttavia, si mossero con troppo ritardo. Il Gigante Selvatico arrivò come una tempesta. Quando si trovava ancora a mezz'aria, la sua enorme mano sfrecciò verso il terreno e afferrò uno dei due Coltivatori della Tribù del Corvo Guerriero. L'uomo gridò quando il Gigante Selvatico lo gettò nella sua bocca. Si poterono udire degli scricchiolii, poi l'uomo fu inghiottito.


"Carne! Carne!" ruggì il Gigante Selvatico. Ai suoi occhi, non gli importava che fossero Coltivatori o neo demoni. I suoi occhi erano fissi sul pezzo di carne che sibilava nell'aria. La sua mano partì in avanti per afferrarlo.


Vedere il suo compagno di Tribù preso e ingoiato portò il cuore del giovane apprendista ad essere pervaso dalla preoccupazione. Ancora più intensa, però, era la crudeltà che scaturì in lui. Vide la mano del Gigante Selvatico muoversi verso Meng Hao e scoppiò a ridere in modo esagerato.


"I neo-demoni che il Padroncino voleva stanno per...". Prima che potesse terminare la frase, improvvisamente spalancò gli occhi carichi di perplessità. Fissava, a bocca aperta, prima confuso e poi ammutolito con stupore.


Questo perché d'un tratto parlò Meng Hao.


"Tutto quello a cui pensi è mangiare la carne! Porta qui il tuo culo!"


Poi il giovane vide ciò che fece Meng Hao!


Distese il braccio e afferrò il pezzo di carne, poi osservò il Gigante Selvatico che si avvicinava. Con sorpresa, non appena il Gigante Selvatico udì le parole di Meng Hao, tutto il suo corpo cominciò a tremare.


Era come se per il Gigante Selvatico la voce di Meng Hao contenesse una pressione Celeste. Sembrava che non importasse quanto sarebbe diventato affamato o feroce, non sarebbe mai riuscito a dimenticare la voce di Meng Hao per il resto della sua vita.


Il Gigante Selvatico spalancò gli occhi quando si ricordò la scena dell'uomo che stava sulla sua testa, il quale risvegliava il Qi Demoniaco nell'area e gli chiedeva se fosse disposto ad arrendersi e giurargli fedeltà.


D'un tratto, la sua enorme mano si fermò ad un solo metro da Meng Hao. Fissò Meng Hao per un istante e, quando lo fece, dai suoi occhi svanì la furia. Questa si trasformò invece in felicità, ma anche in una leggera frustrazione, come se stesse nutrendo del rancore. Lanciò un ruggito imponente.


La felicità era dovuta al fatto di aver finalmente trovato il suo Padrone. La frustrazione era data dal fatto che, di recente, non era mai riuscito a mangiare fino ad essere del tutto pieno, ed era triste perché non era stato in grado di trovare Meng Hao. Tutti questi sentimenti emersero nell'imponente ruggito.


"Taci e vieni qui", lo rimproverò Meng Hao.


L'enorme Gigante Selvatico subito si calmò e si avvicinò al fianco di Meng Hao, obbediente come un gattino. Evitò accuratamente tutti i neo demoni e poi si accovacciò accanto a Meng Hao.


Il suo volto era carico di felicità così come di obbedienza. Questo fece girare la testa a tutti i presenti. Ogni cosa sembrava accadere al contrario rispetto alle aspettative, e questo portò le loro menti ad essere del tutto assenti.


Qualche istante prima, il Gigante Selvatico era pervaso da una smania ineguagliabile. Adesso, però, era evidente che fosse molto obbediente e nemmeno lontanamente feroce. Infatti, sembrava proprio che avesse trovato il suo padrone.


La facilità con cui si accovacciò sembrava essere frutto dell'abitudine, come se lo avesse fatto per così tante volte davanti a Meng Hao.


Tutto questo causò un silenzio tombale che pervase l'aria. Wu Chen lo fissava. Wu Hai ansimava. Wu Ling guardava a bocca aperta.


Riguardo al Terzo apprendista di Gu La, il giovane, semplicemente non riusciva ad associare l'immagine del Gigante Selvatico delirante e mangia uomini, a cui nemmeno il suo Maestro si avvicinava, con l'essere obbediente simile a un cucciolo che aveva appena visto. Gli girò la testa e d'un tratto ebbe la sensazione che questo Gigante Selvatico... dopotutto non fosse del suo Maestro, ma appartenesse invece a questo Gran Maestro Meng che non aveva mai visto prima.


"Lascio che il mio Gigante Selvatico vaghi libero in questa zona, e tu lo invochi per attaccarmi?" disse Meng Hao guardando il giovane con un'espressione che era un sorriso, ma al contempo non lo era.


Il giovane aprì la bocca, ma il suo cervello era vuoto. Non riuscì a pensare a nulla da dire. Tutto quello che era successo aveva messo la sua mente e il suo cuore sottosopra. Tuttavia, fu in questo momento che sette o otto raggi di luce prismatica comparvero all'orizzonte. In testa non c'era altri che Gu La, con il volto ricoperto da uno sguardo dignitoso mentre sfrecciava tuonando nell'aria. Il giovane tornò immediatamente in sé. Alzò lo sguardo in aria con un'espressione eccitata.


"Maestro, salvami!!"
                                


                                



