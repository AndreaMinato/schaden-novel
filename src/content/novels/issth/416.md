---
title: Capitolo 416 - Il Signore dell’Estorsione…
pubDate: 2025-03-17T11:17:34.910Z
tags:
    - issth
---


Non appena le parole del giovane risuonarono nelle orecchie di Gu La, i suoi occhi si spalancarono. Pensò immediatamente alle passate occasioni in cui altri avevano pagato il loro prezzo per aver offeso Meng Hao.


Il suo corpo cominciò a tremare mentre lanciava uno sguardo al terzo apprendista. Iniziò immediatamente a chiedersi se questa persona… fosse realmente il suo terzo apprendista o un nemico.


“Gu La, a cosa pensi?”, disse Meng Hao sorridendo, mentre alzava lo sguardo verso di lui. Il corpo di Gu La pareva un setaccio, non solo tremava ma era anche coperto da sudore freddo. Era sul punto di aprire la bocca per rispondere, quando…


“Che sfacciataggine!” urlò il giovane, interrompendo ancora una volta le spiegazioni del suo Padrone. “Osi chiamare il mio Padrone con il suo vero nome? Cosa ti fa pensare di poterlo fare?!”


“Tu!”, urlò Gu La, il volto paonazzo. Era particolarmente spaventato perché Meng Hao sembrava improvvisamente accigliato. La sua espressione fece sembrare a Gu La come se cento mila fulmini stessero esplodendo nel suo cuore e nella sua testa. Il suo volto cambiò completamente quando emise un urlo terrorizzato. “STA’ ZITTO!”


La sua voce risuonò tutt'attorno, e i volti dei membri della Tribù dei Corvo Guerriero si chinarono mentre istintivamente si allontanavano da Gu La.


Il giovane guardò Gu La in silenzio per un momento prima di dire in fretta: “Padrone, che succede? Quest’uomo è estremamente arrogante. Prima faceva del sarcasmo senza sosta! Padrone…”


La rabbia che covava nel cuore di Gu La cresceva in maniera esorbitante. I suoi occhi fiammeggiavano d’ira, e sembrava volesse mangiare vivo il suo apprendista. Per la prima volta si chiese come il suo apprendista potesse essere tanto idiota. Il giovane non vedeva l’espressione di Gu La, non sentiva le parole pronunciate da quell'inumano fanatico?


“Padrone? Cazzate! Quando mai sono stato il tuo Padrone? Maledetto delinquente, tu non sei il mio apprendista! Sei mio nemico!”. Insieme alla rabbia di Gu La che esplodeva, sentì anche un profondo senso di crisi mortale. Era in preda ai tremori mentre pensava a come il suo corpo fosse stato tagliato in tanti maledetti pezzi durante quell'anno. Un ruggito bestiale esplose dalle labbra mentre colpiva il volto del ragazzo con la mano.


Il suono dello schiaffo risuonò con forza, e il giovane cadde all'indietro con un orribile grido. Nel momento in cui cadde a terra sputò molto sangue, poi svenne.
Ma non fu abbastanza per calmare la rabbia di Gu La. Si fiondò sul corpo del giovane privo di sensi e cominciò a calpestarlo.


Si udì uno schiocco e il giovane riprese conoscenza all'improvviso. Si lasciò sfuggire un secondo grido, poi svenne nuovamente.


Assistere a quella scena fece affilare i volti dei membri circostanti della Tribù dei Corvo Guerriero, che si allontanarono ancora.


“Gran Maestro Gu, cosa significa tutto ciò?”


Gu La fece finta di non sentirli. Balzò in aria, e volò, fino a cadere di peso sulle ginocchia di fronte a Meng Hao. Le lacrime scorrevano sul suo viso, che aveva un’espressione di sconfinata felicità.


“Vi ho finalmente trovato, Giovane Padrone. Giovane Padrone… il vostro vecchio servo vi ha cercato per la maggior parte dell’anno… Ho davvero pensato che mi aveste abbandonato… io… io…”


Non appena le parole di Gu La riempirono l’aria, si sentirono urla di stupore.
Che fossero Wu Chen e gli altri della Tribù del Corvo Esploratore o i membri del gruppo della Tribù del Corvo Guerriero a mezz'aria, tutti loro non potevano avere nessun’altra espressione se non quella di completo stupore all'udire le parole di Gu La. Quasi non potevano crederci.


Uno ad uno, cominciarono a respirare pesantemente guardando Gu La e Meng Hao.


Wu Chen e gli altri della Tribù del Corvo Esploratore osservavano ad occhi spalancati.


“Quale… qual è la relazione fra loro due?”


“Pare che il Gran Maestro Meng sia il padrone del Gran Maestro Gu… Quindi risulta che il Gran Maestro Meng sia ancor più prestigioso di quanto pensassimo!”


“Non c’è dubbio che le arti segrete di Dominatore di Demoni del Gran Maestro Meng siano così profonde. Può addirittura evocare i Re dei Neo-Demoni. Se il suo servitore è un Dominatore di Demoni di livello 7, quale sarà il suo livello?”.


Tuttavia, ancora più sconvolti dei membri della Tribù dei Corvo Esploratore erano le persone influenti della Tribù del Corvo Guerriero che avevano accompagnato lì Gu La.


“Il Gran Maestro Gu ha appena chiamato quell’uomo Giovane Maestro… Esattamente… Cosa sta succedendo qui?!”
“È veramente così…? Se quell’uomo è il Giovane Maestro del Gran Maestro Gu, allora, considerando quanto è potente il Gran Maestro Gu, cosa sarà del suo Padrone…?”


L’espressione di Meng Hao era la stessa di sempre mentre guardava Gu La con un sorriso misterioso. Ovviamente Gu La era preoccupato che Meng Hao lo avrebbe punito in qualche maniera. Ovviamente rimpiangeva tutto ciò che era successo in precedenza. Adesso, inchinato lì, fissava ansiosamente Meng Hao, con un’espressione di lutto e di supplica.


“Ti sei preso cura del Gigante Selvatico”, disse Meng Hao con pacatezza. “Quando mi servirai, ti chiamerò”. Si girò verso il Gigante Selvatico e gli diede un colpetto.
Poi, in un fruscio di vesti, si girò, allontanandosi. Il Gigante Selvatico sembrava riluttante a seguirlo.


Pelosone, il Nero Pipistrello e il resto dell’orda di Neo-Demoni seguì Meng Hao. Wu Chen e il resto dei membri della Tribù del Corvo Esploratore si accodarono in fretta, ansimando.


Gu La si inchinò rispettosamente a Meng Hao, poi disse a gran voce: “Giovane Maestro, il vostro vecchio servo promette di eseguire i vostri ordini fino alla morte!”


Dopo averlo detto, Gu La si lasciò sfuggire un sospiro. Il suo corpo non tremava più, ma in quel momento aveva avuto paura di morire. Guardò Meng Hao andare via prima di sollevarsi da terra, l’espressione orgogliosa e solenne nuovamente stampata sul suo volto. Alcune mani si strinsero alle sue spalle, e si girò verso i membri scioccati e a bocca aperta della Tribù del Corvo Guerriero.


“Il giovane principe della nostra Casata è ancora giovane, ma più maestoso che mai. Non vi ho mai detto chi io sia. Io sono il Protettore del Dao di una misteriosa eredità del Deserto Occidentale. Il mio compito è quello di proteggere il giovane principe della nostra Casata. Un anno e mezzo fa siamo stati separati quando ci siamo teletrasportati in questa zona”.


Facendo scorrere i suoi occhi su di loro, diede un colpetto al Gigante Selvatico, poi posò nuovamente lo sguardo sulla Tribù del Corvo Guerriero. Nonostante sembrasse che Gu La si fosse ripreso, la luce che brillava nei suoi occhi era la stessa di chi è sopravvissuto a grandi disastri. Il Gigante Selvatico continuò a ruggire per avere della carne.


“Maledizione”, pensò Gu La, “non posso rimanere in questo posto ancora per molto. Devo allontanarmi durante la notte. Andare il più lontano possibile da quell'inumano Meng Hao…”. Un numero spropositato di idee balzò nella mente di Gu La, tuttavia iniziò poi ad esitare. Gli tornarono alla mente le parole che Meng Hao aveva pronunciato appena prima di andare via, e iniziò a tentennare internamente. Un momento dopo, emise un lungo sospiro.


Alla fine, non aveva il coraggio di allontanarsi segretamente.


Nel frattempo, Meng Hao procedeva tra le montagne, seguito dalla sua orda di Neo-Demoni. Wu Chen e gli altri della Tribù del Corvo Esploratore lo seguivano con cautela. Non potevano fare a meno di guardare Meng Hao con rispetto, compreso Wu Ling. Ovviamente il rispetto di Wu Chen per Meng Hao da tempo si era trasformato in fanatismo.


Tutti stavano in silenzio. Meng Hao non parlava, così come nessun altro si azzardava ad emettere alcun suono. Uscirono infine dalla foresta sulla montagna; in lontananza, era visibile la Tribù del Corvo Esploratore.


Infine, Wu Chen non ce la fece più. Dopo un momento di esitazione, affrettò il passo e disse a bassa voce: “Gran… Gran Maestro Meng… Gran Maestro, signore, esattamente qual è la relazione tra voi e il Gran Maestro Wu?”


Dietro di lui, gli occhi degli altri si illuminarono. Era la stessa domanda che tutti loro avrebbero voluto chiedere.


Meng Hao non si fermò neanche un momento mentre procedeva avanti. Al contrario, sorrise.


“Quando arrivai in questo luogo, portai con me un Gigante Selvatico assuefatto alla carne. Cibarlo era una vera sfida. Fortunatamente avevo un addetto incaricato di prendersi cura del Gigante Selvatico. Altri non era che Gu La”. Avendo fornito questa semplice spiegazione, Meng Hao continuò ad avanzare.


Quando Wu Chen udì il racconto, gli risuonò come un tuono nelle orecchie. Gli altri sussultarono, e guardarono Meng Hao con espressioni ancora più fanatiche di prima.


A quanto sapevano, il Gigante Selvatico era un Neo-Demone, uno di quelli più sbalorditivi. Ma ancora più scioccante era che Meng Hao avesse un Dominatore di Demoni di classe 7 a badare al Gigante!


Tutto ciò avvolse improvvisamente Meng Hao in un alone di mistero agli occhi dei presenti.


Mentre si avvicinavano alla Tribù del Corvo Esploratore, Meng Hao si voltò a guardare Wu Chen e gli altri. Con un sorriso, disse: “Non mi dispiace che sappiate tutti di questa faccenda, ma per favore non parlatene con altri”. Poi si girò, trasformandosi in un fascio di luce che si allontanò insieme all’orda di Neo-Demoni.


Wu Chen e gli altri strinsero le mani e si inchinarono non appena scomparve. Ognuno dei presenti decise in cuor suo che, dal momento che il Gran Maestro Meng non voleva che gli eventi del giorno stesso venissero narrati, non ne avrebbero parlato con nessuno.


Wu Chen e gli altri lo guardarono finché non scomparve. Tutti loro provavano delle sensazioni indescrivibili: ciò che avevano vissuto quel giorno era qualcosa che andava ben oltre qualsiasi altra esperienza provata in diversi anni.


Singhiozzando commossi, continuarono a procedere verso la Tribù. Contrariamente al fanatismo di Wu Chen, Wu Ling era pensierosa mentre procedeva silenziosamente verso la Tribù. Aveva uno sguardo oscuro e lacerato sul volto, e un po’ esitante. Tuttavia, dopo aver guardato Wu Chen, i suoi occhi si colmarono di una determinazione che la rese ancora più bella.


Dopo il tramonto, la figura di Wu Ling si trasformò in un fascio di luce che si lanciò direttamente verso il cortile di Meng Hao.


Arrivò in fretta e lì rimase, fuori, sotto la luce della luna, bella abbastanza da far sobbalzare qualsiasi cuore.


Mordendosi il labbro, ma con gli occhi pieni di determinazione, si mosse in avanti e disse con delicatezza: “Wu Ling chiede un’udienza con il Gran Maestro Meng.”


Meng Hao sedeva a gambe incrociate nel cortile. I suoi occhi si aprirono, e scrutò la zona. Quando vide Wu Ling, il suo volto si accigliò. Tuttavia, non la rifiutò. Senza proferire parola, agitò la mano, facendo aprire le porte del cortile.


L’incantevole figura di Wu Ling si affrettò ad entrare.


Stava lì in piedi nervosamente, e, al vedere l’espressione fredda di Meng Hao, disse velocemente: “Molte grazie per aver permesso a Wu Ling di entrare, Gran Maestro Meng.”


Meng Hao la guardò, il volto privo di espressione.


“L’ultima volta, quando Wu Chen venne a chiedere il vostro aiuto, Wu Ling non capiva le questioni, e faceva diversi commenti impropri. Gran Maestro Meng, vi prego di non prenderla come un’offesa…”. Cominciava ad essere ancora più nervosa, e stringeva senza accorgersene l’angolo della veste.
Chinò la testa.


Meng Hao si accigliò.


Wu Ling cominciava a respirare affannosamente. La sua mente stava andando nel caos. Tutte le parole che si era preparata in precedenza non venivano fuori.


“… Riguardo la questione di oggi, vi prego di non preoccuparvi, Gran Maestro Meng. Mi assicurerò che capiscano di non diffondere la notizia.”


“Perché sei qui?”, abbaiò Meng Hao con freddezza, interrompendola.


Wu Ling era totalmente nervosa. Le parole pronunciate a voce alta di Meng Hao le fecero sussultare il cuore. Serrando le mascelle, alzò lo sguardo.


Nel momento in cui lo fece, la sua mano destra raggiunse e slegò il mantello.


Questo cadde al suolo, rivelando il suo intimo di colore rosa giallastro.


Sotto la luce della luna, le sue sinuose curve improvvisamente sembravano emanare un’incredibile aria di seduzione.


Il volto era pallido, ma i suoi occhi erano determinati. Stava lì sotto la luce della luna, tremando leggermente, ma guardando Meng Hao con la mascella serrata.
                                


                                



