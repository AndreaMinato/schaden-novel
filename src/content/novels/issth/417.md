---
title: Capitolo 417 - L’Attacco del Giglio della Resurrezione
pubDate: 2025-03-17T11:17:34.910Z
tags:
    - issth
---


Meng Hao la fissò attonito. Involontariamente, i suoi occhi percorsero tutto il corpo della giovane. Non sapeva perché, ma per qualche motivo, si ritrovò a pensare a Chu Yuyan.


“Gran Maestro Meng, sono disposta a fare qualunque cosa per il mio fratello minore”. Tremava, ma, nonostante tutto, teneva la testa alta. La luna accentuava la sua bellezza, rendendola ancora più attraente.


Meng Hao non disse nulla. L’obiettivo di Wu Ling era chiaro: voleva aiutare il fratello ad ottenere una buona posizione e status nella Tribù del Corvo Esploratore. Non sarebbe stato difficile per Meng Hao. Sia per la sua base di Coltivazione che per la sua identità di Dominatore di demoni, sarebbe stato sufficiente supportare qualcuno di una delle tre linee di sangue.


Passò un lungo istante, poi Meng Hao distolse lo sguardo e disse: “Non mi interessa il tuo corpo”. Con la sua attuale base di Coltivazione, poteva ignorare i cambiamenti provocati dal tempo e, a causa di ciò, il suo interesse verso certi argomenti era scemato. Non aveva mai fatto esperienza dell’amore passionale tra un uomo e una donna e quindi era capace di resistere a tali tentazioni carnali.


Semplicemente con un cenno, schiere di donne con una bassa base di Coltivazione si sarebbero gettate ai suoi piedi per ottenere la protezione di un potente esperto del grande cerchio del Nucleo Dorato, un uomo che poteva affrontare i Coltivatori nella fase iniziale dell’Anima Nascente.


Però, Meng Hao non era un lussurioso. Le sue ambizioni rimanevano nelle Terre Orientali e il Grande Tang, nell'Ascensione Immortale, nel prendere il posto del Clan Ji, nell'assicurarsi che nessuno potesse intromettersi nei suoi piani, nell'assicurarsi che i Cieli non sopraffacessero.


Questi erano i suoi sogni. Fin da quando era entrato nel mondo della Coltivazione, era rimasto fedele nel perseguire il cammino che lo avrebbe condotto a realizzarli.


In questa vita, non sarebbe stato un insetto di fronte agli altri!


Nel perseguire i suoi sogni era entrato nel Dominio Meridionale. Nel perseguire i suoi sogni, si era recato nelle Terre Nere. Nel perseguire i suoi sogni, aveva viaggiato fino al deserto Occidentale per cercare il cammino che l’avrebbe condotto all'Anima Nascente dei Cinque Colori.


Con il passare del tempo, queste cose si erano stampate nella sua anima in modo indelebile. Era il suo cammino.


Con volto cinereo, Wu Ling si morse il labbro. Vedeva la calma di Meng Hao, vedeva che non era agitato alla vista del suo corpo. Sapeva che diceva la verità. Non era interessato al suo corpo.


La luce della luna la illuminava e serrò la mascella mentre lo guardava con amarezza. Fu a quel punto che Meng Hao strinse gli occhi e spostò improvvisamente lo sguardo sul suo petto.


La luna le aveva illuminato il collo e un ciondolo che vi era appeso, qualcosa che non aveva notato prima.


Era un monile d’argento, che emanava una leggera aura e rappresentava un fiore con dieci petali. Un piccolo fiore d’argento.


Nello stesso momento in cui si era accorto del ciondolo, Meng Hao percepì l’imminente risveglio del Giglio della Resurrezione, che Shui Dongliu aveva sigillato molto tempo prima.


Fu improvviso, in un battito di ciglia, un intenso dolore s’irradiò nel suo corpo, e la sua espressione mutò.


La base di Coltivazione che aveva allora non si poteva paragonare a quella che aveva in quel momento.
Nonostante il dolore lo pervadesse, l’unica cosa che Wu Ling poté vedere fu un leggero cambiamento nella sua espressione prima che tornasse normale.


Meng Hao sollevò la mano improvvisamente e fece come se stesse afferrando qualcosa. La collana a cui era attaccato il ciondolo si ruppe, tramutandosi in un fascio di luce argentea che sfrecciò verso Meng Hao. Lo afferrò a mezz'aria.


“Dove l’hai preso?” mentre poneva la domanda, il suo corpo era preda del dolore e la sua base di Coltivazione tremava mentre lottava contro il Giglio della Resurrezione. Uno tentava di liberarsi del sigillo, l'altra lo respingeva con tutta la sua forza. Nonostante tutto, il volto di Meng Hao non rivelava nulla.


Wu Ling lo fissò scioccate e inconsciamente sollevò il capo, allungando il collo.


“Me l’ha dato mia madre…”


“Ora puoi andartene” tagliò corto Meng Hao. “Per quanto riguarda Wu Chen, ci penserò”. Detto ciò, chiuse gli occhi. Non le restituì il ciondolo.


Wu Ling esitò per un secondo, poi abbassò il capo e si rivestì. Inchinandosi leggermente verso Meng Hao, si voltò e se ne andò, sconsolata e frustrata.


Proprio mentre Wu Ling lasciava il cortile, Meng Hao non riuscì più a contenersi. Subito impallidì e gocce di sudore grosse come fagioli gli imperlarono la fronte. In pochi istanti era completamente zuppo.
Agitò la mano sinistra, facendo sì che il totem dell’Albero Legnoverde apparisse sulla sua fronte. Sulla mano destra si poteva vedere la Larva Cieca e l’orda di neo-demoni si mise in allerta. Apparve uno scudo che brillava leggermente, al centro del quale si trovava Meng Hao, e che avvolse l’intero cortile mentre lui tremava e tossiva sangue.


Il suo sangue non era rosso, ma di quattro colori. Si tramutò in una nebbia che aleggiò a mezz'aria davanti ai suoi occhi, dando forma a un Giglio della Resurrezione. Fronteggiò Meng Hao, lanciando urla agghiaccianti, colme di ferocia e ostinazione.


Gli occhi di Meng Hao brillarono intensamente. Fece ruotare la sua base di Coltivazione alla massima potenza e poi chiuse gli occhi. Fece tutto il possibile per sconfiggere il Giglio della Resurrezione. Presto passò il tempo necessario a un bastoncino d’incenso per bruciare e un brivido gli attraversò il corpo.


“Vuoi uscire? Bene!” Meng Hao sbuffò freddamente, poi colpì la sua borsa da trasporto per farne uscire un rotolo di pergamena. Fluttuò di fronte ai suoi occhi e poi si srotolò, apparentemente sotto il controllo di una qualche forza invisibile che voleva aprire il disegno del Giglio della Resurrezione.


Meng Hao spalancò gli occhi mentre fissava freddamente la pergamena. Tremò, mentre da essa proveniva un grido che solo Meng Hao poteva udire. Si fissarono, l’uomo e la pergamena, per quasi un’ora all'interno dello scudo protettivo.


Alla fine l’urlo cominciò a perdere potenza. Finalmente la pergamena cadde a terra. Meng Hao si lasciò sfuggire un profondo sospiro e chiuse gli occhi. Dopo un lungo istante li riaprì e parve essersi ripreso. La sua espressione si fece seria.


“Quindi è davvero sveglio da un po’” il suo sguardo divenne rabbioso. Il potere dimostrato dal Giglio della Resurrezione durante la loro lotta era forte, troppo perché si fosse appena risvegliato. Al contrario, sembrava avesse aspettato e accumulato forza in attesa di rompere il sigillo in un unico colpo.


“E io che pensavo fosse sigillato e dormiente per tutto questo tempo. Invece per qualche motivo si è risvegliato ed è rimasto immobile, aspettando il momento giusto, quando sarei stato meno preparato, per colpire con tutto il suo potere…” Meng Hao fece un respiro profondo, poi abbassò lo sguardo sul ciondolo che teneva in mano.


“Possibile che sia stato questo a provocare qualche reazione istintiva da parte del Giglio della Resurrezione? Una volta capiti i segni del suo risveglio, non si poteva più trattenere e ha lanciato questo attacco letale?” Meng Hao sedeva in contemplazione. Sapeva che se non fosse stato per ciò che era accaduto quel giorno, il Giglio avrebbe avuto più tempo per accrescere la sua forza, per poi colpire in un momento critico, in cui non era preparato, per rompere il sigillo e impossessarsi del suo corpo.


Questo pensiero gli provocò brividi di terrore in tutto il corpo, nonostante il livello della sua base di Coltivazione e la sua forza mentale.


“Che cos'è?” pensò, studiando il monile. “Dopo essersi nascosto così attentamente, il Giglio della Resurrezione si è smascherato da solo a causa di questo ciondolo”. I suoi occhi brillarono, mentre emanava il suo Senso Spirituale, senza però scoprire nulla.


Dopo alcuni ragionamenti, Meng Hao sollevò la mano e la premette sul suo occhio sinistro. Grazie alla presenza dell’Immortale indica la Via dentro di sé, poteva far ruotare il frammento di Qi Immortale all'interno. Si fuse nel suo occhio, che sbatté più volte. All'improvviso s’illuminò di una luce intensa mentre esaminava il ciondolo.


Subito, questo apparve molto diverso rispetto a un attimo prima. Infatti, ovviamente, non era solo un ciondolo, era un Giglio della resurrezione.


Aveva sette petali, ma erano tutti dello stesso colore. Oltretutto emanava una leggera aura di morte e in esso si percepiva solo una debole traccia di vita.


Pareva essere in uno stato speciale, come se la sua forza vitale stesse lottando per risorgere ancora una volta.


Finalmente Meng Hao capì. “Questo… non dirmi che… che è un seme di Giglio della resurrezione!?”


Il suo occhio sinistro lampeggiò, poi tornò alla normalità. Aveva il volto pallido, mentre la sua mano destra si stringeva intorno al ciondolo.


Respirava pesantemente e gli ci volle un lungo momento per recuperare la solita compostezza.


“Che cos'è questo ciondolo? Ha provocato una reazione istintiva nel Giglio della Resurrezione, nonostante questo temesse che mi accorgessi della sua presenza”. Con sguardo gelido era sul punto di distruggere il seme con il pugno, ma gli balenò un’idea nella mente. Prese una decisione istantanea, sollevò il seme ancora una volta e lo esaminò attentamente. I suoi occhi si illuminarono di una luce strana.


“Distruggerlo risolverebbe il problema principale, ma sarebbe un peccato. Questo seme è il miglior oggetto di riferimento che ho per studiare il Giglio della Resurrezione e trovarne i punti deboli”. I suoi occhi brillarono mentre metteva via il seme.


“Sono in debito con Wu Chen e sua sorella” pensò. Con questo, agitò la mano, facendo sparire lo scudo protettivo. Era già mattina presto.


“Per quanto riguarda i cinque elementi, la Tribù del Corvo Esploratore ha importanti totem di tipo legno, gli altri sono solo secondari. Sono già in possesso del totem dell’albero Legnoverde e, inizialmente, non mi interessava altro di questa Tribù. Infatti, non avevo intenzione di addentrarmi nella sacra Terra della divinità del Corvo per incontrare Yan Song e gli altri, volevo solo andarmene. Ma ora… penso che sia bene restare un po’ più a lungo. Farò delle ricerche per scoprire come la madre di Wu Ling sia entrata in possesso di un seme di Giglio della resurrezione! Se avrò fortuna, magari riuscirò a mettere le mani su un totem di tipo metallo”.


Per quanto riguarda il tipo Legno e il tipo Fuoco, dopo più di sei mesi di osservazione e illuminazione, l’indizio più importante che aveva era il Corvo Dorato proveniente dalla Sacra Terra della Divinità del Corvo apparso l’anno precedente. Da quello che Meng Hao aveva percepito, non emanava una volontà di tipo Fuoco, ma una scioccante volontà di tipo Legno.


Presa la decisione, Meng Hao chiuse gli occhi e iniziò a meditare. Fece ruotare la sua base di coltivazione e iniziò a esaminare dentro di sé. Poi prese la pergamena e la studiò per un istante. Alla fine, un gelido sorriso gli sollevò gli angoli della bocca e mise da parte la pergamena.


Non era sicuro che il Giglio della Resurrezione stesse davvero dormendo al momento, o se stesse solo fingendo. Ma ora era pronto. Anche se il Giglio avesse deciso di entrare in azione, era sicuro di poterlo sconfiggere di nuovo.


“Infatti lo sconfiggerò del tutto, non mi assorbirà, anzi, lo costringerò a fondersi con me! Quando succederà, io sarò il Giglio della Resurrezione, non il contrario!”


Il volto di Meng Hao era carico di determinazione mentre mormorava tra sé e sé.


“Il giorno in cui il Giglio sboccerà con sette colori, il fiore cadrà, Ascensione Immortale, mille anni…se comprenderò del tutto i segreti del Giglio della Resurrezione, l’Ascensione Immortale non sarà un obiettivo così impossibile…” Meng Hao sollevò il capo per ammirare il cielo. All'improvviso sentì il forte desiderio di raggiungere l’Ascensione Immortale.


“Non importa che abbia a che vedere con il Sigillo del Demone o con l’Ascensione Immortale, se non la raggiungerò… non sarò altro che un insetto nel Cielo e sulla terra”. Detto ciò, chiuse gli occhi, celando la crescente speranza che sentiva dentro di sé.
                                


                                



