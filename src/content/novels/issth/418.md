---
title: Capitolo 418 - Lo Stagno del Destino
pubDate: 2025-03-17T11:17:34.910Z
tags:
    - issth
---


Il tempo passò velocemente. Presto erano trascorse due settimane. Si avvicinava il giorno in cui le cinque Tribù della Divinità del Corvo avrebbero offerto i sacrifici agli Antenati.


Era un giorno estremamente importante per le cinque Tribù, perché, oltre ad essere un giorno di riti e cerimonie, era anche il momento in cui potevano dimostrare la loro forza.


La ragione principale dell’intera cerimonia era l’eredità totemica nella Terra Sacra della Divinità del Corvo. Non era qualcosa frutto dell’immaginazione, ma veniva chiamato lo Stagno del Destino!


Questo stagno era in realtà una profonda cisterna che si riempiva di acqua limpida dopo alcuni anni.
L’acqua era piuttosto strana. Qualunque membro delle Tribù della Divinità del Corvo che si era immerso in quelle acque per meditare aveva accresciuto il proprio potere totemico.


L’acqua nello stagno non era uno dei cinque elementi, ma sarebbe mutata per diventare tale a seconda di chi vi entrava. Infatti, durante gli anni, le cinque Tribù della Divinità del Corvo avevano assistito a diversi episodi di membri che erano andati incontro a una svolta nella loro base di Coltivazione grazie all'aumento del loro potere totemico.


Lo Stagno del Destino era il più importante oggetto delle Cinque Tribù del Corvo e una delle ragioni per cui così tanti vassalli decidevano di unirsi a una delle Tribù.


Però… le acque dello Stagno del Destino non erano infinite. L’acqua era limitata, fin dall'inizio del rito, quindi la prima persona a entrare sarebbe stata quella che ne avrebbe tratto maggior vantaggio, per poi diminuire man mano che si proseguiva.


Quindi la Competizione del Rito degli Antenati serviva a determinare l’ordine in cui i membri delle Cinque Tribù sarebbero entrati per approfittare della fortuna dello Stagno del Destino.


Al momento, dalla cima della montagna risuonava la voce dell’Anziano della Tribù del Corvo Esploratore: “Per trecento anni, la Tribù del Corvo Esploratore è sempre stata l’ultima a entrare. Durante gli ultimi trecento anni, la Tribù del Corvo Guerriero è sempre stata la prima a entrare…”


Meng Hao si trovava nella piazza con il Dominatore di Demoni di livello 7 Mo Zi e suo figlio Mo Fang.
Erano accompagnati dalla Sacerdotessa del Cielo e il Maggiore della Tribù del Corvo Esploratore.


Il Sacerdote della terra era in meditazione solitaria fin da quando era ritornato alla Tribù e non era ancora tornato.


Oltretutto, c’erano diversi Coltivatori del Deserto Occidentale che, come si poteva dedurre dalle loro vesti, non erano membri della Tribù del Corvo Esploratore. Avevano tutti un’incredibile base di Coltivazione ed emanavano un potere letale. Erano simili a Meng Hao, vassalli. Ovviamente non erano Dominatori di Demoni, ma Coltivatori Totemici.


C’erano anche decine di membri della Tribù del Corvo Esploratore, inclusi Wu Chen, Wu Ling e Wu Ali.
Sembravano tutti nervosi ed eccitati.


Wu Ling continuava a lanciare occhiate verso Meng Hao, la cui espressione era la stessa di sempre, mentre rimaneva in silenzio, con gli occhi chiusi. Sembrava non averla nemmeno notata.


“La Competizione del Rito degli Antenati comincerà presto” continuò l’Anziano. “Secondo le regole stabilite dall'Antenato, nella terra Sacra è proibito versare il sangue dei compagni delle Tribù, così come ucciderli. Quindi, com'è tradizione, saranno i vassalli a prendere parte alla competizione per aggiudicarsi la possibilità di avere accesso allo Stagno del Destino. Desidero ringraziarvi tutti dal profondo del cuore”.
Guardò Meng Hao e gli altri vassalli mentre congiungeva la mani e s’inchinava.


Al suo fianco, la Sacerdotessa del Cielo e il Maggiore lanciavano sguardi profondi a chiunque, congiungendo le mani e inchinandosi.


Anche il resto dei membri della Tribù del Corvo Esploratore s’inchinarono, con espressioni di venerazione.


Non fu Mo Zi il primo a rispondere, ma Mo Fang. “Non temete, Anziano, mio padre ed io siamo qui e, anche se non oso promettere che vinceremo il primo posto nella competizione degli Addestratori di Demoni, ma posso assicurarvi che non arriveremo ultimi”. Mentre parlava, lanciò un’occhiata seria in direzione di Meng Hao.


Il Gran Maestro Mo Zi si lasciò sfuggire una risatina indifferente. “Io, Mo, farò del mio meglio”. La sua voce graffiante era sicura.


Meng Hao aprì gli occhi, senza mutare espressione. Non rispose alla provocazione di Mo Fang, ma lo ignorò. Guardò gli altri vassalli, ponendo particolare attenzione su un uomo alto, ma non particolarmente imponente. La sua base di Coltivazione sembrava essere allo stadio della Formazione del Nucleo, ma in lui c’era qualcosa di strano. Meng Hao percepiva che era come immerso in una nebbia attraverso la quale on si poteva vedere.


Mentre Meng Hao lo osservava, l’uomo ricambiò lo sguardo. Si fissarono brevemente negli occhi prima che l’uomo distogliesse lo sguardo. Fu a quel punto, però, che gli occhi di Meng Hao iniziarono a brillare.


“Quell'uomo ha l’aura di un neo-demone” pensò. “è leggera, ma davvero non emana il potere dei totem. È come se… lui stesso emanasse l’aura di un neo-demone!”


All'improvviso si udì un suono di corni e campane. Proveniva dalla Terra Sacra della Divinità del Corvo, che si trovava al centro delle montagne. Il suono riverberò in ogni direzione, in onde che sollevarono potenti venti. Presto ogni cosa stava tremando.


Si videro delle increspature, come se ogni cosa fosse stata sigillata. Dopo, dalla Terra Sacra della Divinità del Corvo s’innalzò una luce dorata, diretta verso il Cielo, emanando un’incredibile pressione.


L’Anziano della Tribù del Corvo Esploratore prese un respiro profondo mentre osservava la luce dorata.
Con la determinazione nello sguardo disse: “Andiamo!"


Agitò la manica e si levò in alto nel cielo, trasformandosi in un fascio di luce che si diresse verso l’area dalla quale proveniva la luce dorata.


Anche tutti gli altri si alzano in volo. Diversi vassalli avevano decorato il corpo con dei totem, che ora brillavano e lampeggiavano. Il dominatore di demoni di livello 7 Mo Zi agitò la manica, facendo apparire un enorme drago delle alluvioni con due teste. Sollevò il capo verso il cielo e ruggì. Mo Zi rimase alle sue spalle e Mo Zang si avvicinò per fare lo stesso.


Il drago delle Alluvioni con due teste era incredibilmente potente. Nel momento in cui apparve, i coltivatori circostanti erano scioccati e attoniti. Più di qualcuno si voltò a guardare Meng Hao, curioso di vedere quale cavalcatura avrebbe scelto.


L’espressione di Meng Hao era la stessa di sempre mentre colpiva la sua borsa da trasporto di colore verde. Subito apparve un fascio di luce bianca, che si tramutò in Pelosone. Appariva magro e debole, ma era lungo più di 10 metri. Non appena Meng Hao gli salì in groppa sollevò il capo verso il cielo E ululò.


Era un suono scioccante che riecheggiò in ogni direzione. I membri della Tribù del Corvo Esploratore circostanti erano scioccati. Perfino il drago delle Alluvioni con due teste indietreggiò leggermente.


Mo Zi si lasciò sfuggire un freddo grugnito, accarezzando il drago delle Alluvioni, che si tramutò in un fascio di luce colorata mentre si scagliava in avanti.


Meng Hao sedeva in groppa a Pelosone, Con gli occhi fissi sulla luce dorata in lontananza. In realtà non era molto interessato alla terra sacra della divinità del corvo, ma, dato che ormai si trovava lì, aveva deciso di investigare un po’.


Mentre avanzava, decine di coltivatori della Tribù del Corvo Esploratore arrivarono volando dalla cima della montagna. A mezz'aria, Meng Hao poteva vedere i coltivatori delle altre quattro tribù provenire da ogni direzione, dirigendosi verso il centro.


C’erano diverse centinaia di membri delle cinque tribù, tutti diretti alla massima velocità verso il bagliore dorato.


Meng Hao vide anche Gu La, Che si trovava sopra al Gigante Selvatico. Aveva il volto fiero, così come i membri della Tribù del Corvo Guerriero che lo circondavano.


C’erano anche dominatori di demoni delle altre tribù. Tra i dominatori della Tribù del Corvo Lottatore la più potente era una donna anziana con il volto cosparso di lentiggini verde scuro. Indossava una lunga tunica ed era piuttosto brutta, ma cavalcava una gigantesca scimmia ciclope che emanava un’aura diabolica.


La Tribù del Corvo di Fuoco aveva tre dominatori di demoni, uno dei quali era un anziano vestito di bianco che aveva il portamento di un essere trascendentale. Il neo demone che cavalcava era una gigantesca gru bianca, elegante e bellissima. Si levò in volo, come se fosse appena discesa dal mondo degli immortali.


L’ultima era la Tribù del Corvo Oscuro. Aveva solo due dominatori di demoni, uno dei quali era vestito in maniera completamente diversa dagli altri. Indossava un cappello di bambù a forma di cono che celava i suoi lineamenti e un manto di tessuto impermeabile che lo faceva assomigliare a un vecchio pescatore.


Sotto i suoi piedi c’era un gigantesco verme lungo decine di metri, coperto di un liquido viscido.
Sfrecciando nell'aria emanava un odore molto particolare.


“Non credo che Yan Song e gli altri siano con i dominatori di demoni. Più probabilmente si trovano insieme ai vassalli Totemici delle diverse tribù“. Mentre esaminava gli altri poteva vedere che stavano guardando lui e Mo Zi.


Mo Zi spostò lo sguardo sui dominatori di demoni lì vicino e disse amaramente: “Gran Maestro Meng, non deludetemi durante la competizione“. Detto ciò il drago delle alluvioni a due teste si diresse velocemente verso la luce dorata.


Meng Hao sì accigliò leggermente sospirando dentro di sé. Fin da quando era arrivato nel Deserto Occidentale, raramente aveva provocato qualcuno di proposito. Però quando rivelava il suo potere era naturale che gli altri si ricordassero di lui. Si sarebbero sollevati dei conflitti, anche se Meng Hao non ne aveva l’intenzione.


“Prima o poi dovrò sistemare questa situazione“ pensò, mentre uno sguardo feroce gli appariva negli occhi. Dopo aver praticato la coltivazione fino a questo punto, capiva molto bene la legge della giungla.
Quando bisognava essere decisi, Meng Hao non mostrava gentilezza.


Presto tutti ebbero raggiunto la luce dorata. Lì si poteva vedere una piattaforma d’oro che fluttuava e che sembrava quasi un arena, circondata da un vorticoso scudo dorato.


Dopo poco tutti i membri delle cinque grandi tribù fluttuavano vicino alla piattaforma. I diversi anziani e sacerdoti non parlarono molto. Si fissavano freddamente e, lasciando da parte l’educazione, decisero che era il momento che la battaglia cominciasse.


L’anziano della Tribù del Corvo Esploratore guardo i suoi vassalli e disse: “Ci saranno due round, ognuno dei quali sarà considerato Una lotta all'ultimo sangue. Uno è per i coltivatori totemici, l'altro per i dominatori di demoni! Dobbiamo vincere entrambe le battaglie!


Durante la lotta, ogni tribù sceglie tre persone. Se una tribù vince entrambi i round naturalmente sarà in prima posizione. Il secondo posto verrà determinato dalle capacità dimostrate dai vassalli. Alcuni stanno ancora decidendo se partecipare o meno.


Negli anni ci sono state delle morti. Vassalli, vi scongiuro se vi rendete conto di essere in svantaggio… arrendetevi. Non bisogna sopravvalutare l'importanza della vittoria o della sconfitta. Vi incoraggio a lavorare come una squadra.


La prima battaglia è per i coltivatori totemici!” Quando l’anziano finì di parlare, tre vassalli si distaccarono dagli altri. Congiunsero le mani in direzione dell’anziano per poi dirigersi verso la luce dorata.


Uno dei tre era lo strano uomo per nulla imponente che Meng Hao aveva notato in precedenza. Lo osservò mentre avanzava con gli occhi che brillavano. Fece circolare il Qi Immortale dell’Immortale che indica la Via per poi aprire e chiudere diverse volte l’occhio destro in successione.


Questa volta, non appena guardò l’uomo, i suoi occhi si strinsero.


Poteva vedere chiaramente che non era un Coltivatore del Deserto Occidentale. Una nebbia simile a una nube copriva il suo corpo, all'interno del quale… C’era la Bestia Straniera che era stata inseguita dal pappagallo mesi prima.


Ancora più scioccante era il fatto che sulla Bestia Straniera poteva vedere tracce della gelatina di carne.
Con la sua tecnica della visione celestiale poteva anche vedere l’aura del pappagallo.
                                


                                



