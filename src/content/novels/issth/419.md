---
title: Capitolo 419 – Fierina
pubDate: 2025-03-17T11:17:34.910Z
tags:
    - issth
---


“Il pappagallo non è mai tornato dopo aver dato la caccia alla Fiera Estranea. È impossibile dire cosa sia successo tra i due. In ogni caso, sembra... che abbiano raggiunto una sorta di accordo?” Interruppe la tecnica della Visione Celestiale. Era sbalordito ovviamente, ma considerando la personalità del pappagallo, tutto era possibile.


Ad un tratto, Meng Hao si sentiva dispiaciuto per tutte le persone delle altre Tribù che si stavano facendo strada per salire sulla piattaforma all'interno dello scudo dorato.


“Immagino che Yan Song e gli altri siano in quel gruppo...” pensò, osservandoli. Ovviamente, Yan Song e gli altri erano delle vecchie subdole volpi che avevano preso delle precauzioni per prevenire chiunque dal capire chi fossero. Dopo aver guardato i dodici vassalli delle altre Tribù, neppure lui era riuscito a scovare degli indizi.


Questa era una battle royal con quindici Coltivatori dotati di Totem provenienti dalle cinque Tribù.
Mentre entravano attraverso lo scudo e salivano sulla piattaforma, non parlavano. Invece, l'aria fu riempita immediatamente dai boati quando iniziò lo scontro.


Ogni gruppo di tre formò un'unità, unendo le forze e divenendo compagni d'arme all'istante. O almeno questo avvenne per le altre Tribù. Tuttavia... per i tre del Corvo Esploratore, la storia fu diversa.


La forma umana della Fiera Estranea mise piede sulla piattaforma, alzò il capo in un ruggito e poi caricò.
Non guardò neppure i suoi due compatrioti, il che li lasciò a osservare sconvolti. Meditavano di seguire la carica, ma la ferocia emanata dalla forma umana della Fiera sembrava indicare l'intenzione di combattere da sola. I due arretrarono immediatamente, tremando.


Questo sviluppo lasciò i Coltivatori delle altre Tribù a guardare sorpresi con gli occhi spalancati. In effetti, molti di loro pensarono che questa fosse una sorta di tattica, pianificata in precedenza dalla Tribù del Corvo Esploratore.


Tuttavia, il Grande Padre e i Sacerdoti della Tribù, così come tutti gli altri membri influenti, erano chiaramente sbalorditi. I membri delle delle altre quattro Tribù osservavano pensierosi.


Un rombo riempì l'aria e gli occhi di Meng Hao luccicarono. Tuttavia, ciò che stava guardando non era la forma umana della Fiera, ma piuttosto i vassalli delle altre Tribù. Stava cercando di capire chi tra loro fossero Yang Song e gli altri.


All'improvviso, la Fiera Estranea ululò: “Mucchio di immorali bastardi! Io rappresento Fierina e il mio quinto fratellino! Sono qui per convertire tutti voi!”


Quel suono era come un tuono. In un batter d'occhio, l'uomo era di fronte a una delle unità da tre uomini. Immediatamente si udì un botto e le luci magiche dei totem scattarono in azione.


Questi tre uomini erano della Tribù del Corvo di Fuoco. Guardarono il loro avversario avvicinarsi, poi attaccarono simultaneamente senza esitazione. In un attimo, quando le tecniche magiche collisero, risuonò un'enorme esplosione.


“Waaaaaahhhhh!” urlò l'uomo, come se sentisse di aver subito un torto. “Uno, due, tre... dannazione! Siete in tre! TRE! Tre contro uno è immorale!!” Udire ciò fece apparire delle strane espressioni sui volti dei membri delle Tribù circostanti.


Osservarono mentre il grosso uomo si ritirava. Nel mentre la sua espressione cambiò; ora appariva alquanto spregevole.


“Puttane!” urlò l'uomo. “Sembra che non siate fottuti a basta! Aspettate. Vi basta aspettare!” Non appariva più ferito, ma pomposo e arrogante. Questa volta si diresse verso un diverso gruppo di tre.


“Io penetro!”


“Io fotto!”


“Hahaha. E penetro di nuovo!” La voce del grosso uomo, ora era penetrante e ancora più arrogante. Con incredibile velocità sfrecciò avanti e indietro tra le varie persone. Sembrava avere la pelle incredibilmente spessa; non importava come lo colpissero, non gli facevano nulla. I vassalli diventavano sempre più furiosi; i suoi attacchi era assolutamente spregevoli e vergognosi. Tutte le sue abilità divine sembravano concentrate su un dito.


E quel dito... era specializzato nell'attaccare i fondo schiena.


Per di più, non distingueva tra le Tribù; attaccava chiunque vedesse, anche gli altri due della Tribù del Corvo Esploratore. Anche loro erano punzecchiati da quell'uomo, cosa che li fece esplodere di rabbia.
Dopo tutto erano della stessa Tribù e non avrebbero dovuto attaccarsi a vicenda.


A causa di questa provocazione, la battle royal... smise immediatamente di essere una battle royal. Ora, tutti i membri delle varie Tribù si coalizzarono su questo grosso tipo.


Di conseguenza, i volti dei membri del Corvo Esploratore tra il pubblico, avevano delle espressioni alquanto sgradevoli. Il Grande Padre e il Sacerdote, anche il Grande Anziano, avevano tutti delle espressioni tetre sul viso.


In tutti gli anni in cui si era tenuta questa Competizione del Rito degli Antenati, nulla del genere era mai capitato. Questa non era una battle royal; era invece un pestaggio.


Meng Hao dette un secco colpo di tosse che sembrava leggermente colpevole. Dopo tutto, se non avesse portato il pappagallo in questo posto, questa competizione non sarebbe diventata così.


“La gelatina non può morire... I vizi contorti del pappagallo... Temo che la brutalità della Fiera Estranea sarà la prossima cosa che vedremo. Heyyy... se non succede nient'altro fuori dall'ordinario, molto probabilmente sarà la Tribù del Corvo Esploratore a vincere.” Mentre stava pensando queste cose, un ruggito di rabbia provenne improvvisamente dalla piattaforma quando uno dei vassalli del Corvo Esploratore andò all'attacco.


Non poteva sopportare più a lungo. Essere stato punzecchiato tre volte di seguito, era un'umiliazione troppo grande. Ruggendo furiosamente caricò il grosso uomo, ignorando completamente il fatto che fossero compagni della stessa Tribù.


L'altro vassallo di fianco a lui stava per bloccargli la via quando, all'improvviso, il grosso uomo comparve al suo fianco. Il suo dito punzecchiò.


“Dannazione, siamo dalla stessa parte! Tu, tu, tu...” Infuriato, gli occhi del vassallo divennero rossi e lanciò un grido furioso. “Bene! Fino alla morte!”


Ancora una volta la scena che si svolgeva dentro lo scudo dorato e sopra la piattaforma, cambiò. Ora, tutti bombardavano il grosso uomo. Coloro che erano all'esterno si preparavano ad attaccarlo.
Dopotutto, i suoi attacchi erano completamente privi di vergogna ed estremamente spregevoli.


In tutta la loro vita, nessuno di loro aveva mai visto qualcuno così volgare.


Immediatamente i membri delle altre Tribù cominciarono a ridicolizzare i membri del Corvo Esploratore.


“Questa è la Competizione del Rito degli Antenati! Per la Tribù del Corvo Esploratore, aver reclutato un tale vassallo, è... voler causare problemi intenzionalmente!”


“Forse non sono riusciti a trovare nessun altro e questo svergognato si è fatto avanti!”


I volti dei membri del Corvo Esploratore erano estremamente sconvolti. Volevano rispondere, ma non c'era niente che potessero dire. Gli occhi del Grande Padre, mentre fissava l'uomo sulla piattaforma, erano colmi di furia.


Meng Hao sospirò dentro di sé e si sentì ancora più colpevole. Tuttavia, continuò a studiare i membri delle altre Tribù sulla piattaforma, sperando di trovare indizi sulle identità di Yan Song e degli altri.


All'improvviso i suoi occhi guizzarono, quando vennero a posarsi su un vassallo della Tribù del Corvo Oscuro. Era un uomo di mezza età, alto e forte, con il volto pieno di ferocia. Però, quando la forma umana della Fiera Estranea l'aveva attaccato, il suo volto era apparso diverso da quello degli altri. Era apparso un poco esitante, perfino assente.


Lo sguardo era sparito in fretta, per essere rimpiazzato dalla rabbia. Tuttavia, ancor prima che la furia gli calasse sul volto, uno dei vassalli del Corvo Guerriero si era improvvisamente gettato all'inseguimento dalla Fiera.


Gli occhi di Meng Hao si socchiusero. Sulla base di questo sviluppo, poteva ora affermare chi fossero questi due. “Mo Li e l'Eccentrico Wang!”


L'ululante forma umana della Fiera era ora circondata.


“Fierina, fifone, è il tuo turno!” All'improvviso, un tremito corse lungo il corpo dell'uomo. E in quel preciso momento i vassalli che lo circondavano attaccarono.


Echeggiò un boato scioccante. Dalla prospettiva di tutti gli spettatori, non c'era modo in cui l'uomo potesse scampare alla morte. Solo Meng Hao si lasciò scappare un sospiro; sapeva che la Fiera Estranea stava arrivando.


All'interno del boato, si levò improvvisamente un ruggito stupefacente. La sua intensità si trasformò in un attacco che dalla piattaforma si diffuse in tutte le direzioni. La vista di questo attacco fece smettere di respirare i membri delle cinque Tribù, lasciandoli a fissare increduli.


Quello che videro, fu che tutti i vassalli che stavano attaccando il grosso uomo, barcollarono all'indietro con le facce piene di incredulità e sconcerto.


L'uomo che tutti davano per morto, stava lì con un'espressione brutale, gli occhi rosso acceso e i capelli che gli svolazzavano attorno. Questo alzò la testa al cielo e ruggì con la follia di un neo-demone.


Il suo corpo tremolò e all'improvviso apparve, con il volto pieno di crudeltà, di fronte a uno degli altri vassalli. Allungò le mani con uno strano movimento e l'afferrò saldamente, non dandogli la possibilità di schivare. Poi, lo strappò.


Un grido da far gelare il sangue riempì l'aria, mentre il corpo del Coltivatore veniva strappato a metà. Il sangue piovve dappertutto e il grosso uomo scomparve di nuovo.


Delle urla miserabili riempirono l'aria. La scena raccapricciante sconcertò in modo incredibile i membri delle cinque Tribù. I quali iniziarono ad ansimare con gli occhi spalancati.


Ci volle solo un momento perché morissero tre persone. L'uomo era come un impareggiabile guerriero Celeste; avvicinarlo era come accostarsi alla morte.


“Mi arrendo!!” gridò un vassallo del Corvo di Fuoco quando vide che si stava avvicinando a lui.
Tremante, scomparve attraverso lo scudo dorato quando lasciò il campo di battaglia.


“Mi ritiro!!”


“Mi arrendo!!” Le grida risuonarono una dopo l'altra, sebbene alcuni furono troppo lenti e finirono per essere fatti a pezzi dall'uomo impazzito.


“Io mi...” Un vassallo della Tribù del Corvo Guerriero aveva appena iniziato a parlare quando la forma umana della Fiera Estranea gli apparve di fronte. La Fiera spalancò la bocca e morse direttamente il collo del vassallo, trasformando all'istante le sue parole in un grido raccapricciante.


Ci vollero solo pochi momenti perché la piattaforma fosse completamente vuota a eccezione del grosso uomo. Lui stava lì, guardandosi attorno selvaggiamente e ruggendo.


“Tribù del Corvo Esploratore” gridò, “Mi sono assicurato la vittoria per voi! Ora datemi lo Stagno del Destino!!”


Le menti dei membri della Tribù turbinavano. La Sacerdotessa del Cielo ansimava e il Grande Anziano fissava a occhi spalancati. Per quanto riguardava il Grande Padre, i suoi occhi baluginarono e iniziò a ridere.


“Esattamente come dovrebbe essere” disse. “Compagno Daoista, ti sei assicurato un posto nello Stagno del Destino!”


L'uomo fissò il Grande Padre e annuì. Fece un passo, poi il suo corpo guizzò e abbandonò lo scudo dorato. Quando riapparve, tutti membri circostanti della Tribù arretrarono per fargli spazio. I loro cuori tremavano mentre lo evitavano. Mentre si avvicinava, sembrò quasi tentare di evitare lo sguardo di Meng Hao.


Tutto tacque per il tempo di dieci respiri. Alla fine, una voce tetra chiamò dalla Tribù del Corvo Guerriero.


“Seconda battaglia, il Duello dei Dominatori di Demoni!”


Meng Hao alzò lo sguardo.
                                


                                



