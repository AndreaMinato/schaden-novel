---
title: Capitolo 421 –  QUEL Filo da Pesca!
pubDate: 2025-03-17T11:17:34.910Z
tags:
    - issth
---


Il corpo di Mo Fang esplose in pezzi. Tuttavia, la sua carne e il suo sangue non scomparvero, ma si coagularono assieme. In un batter d'occhio, formò otto teste di Drago delle Alluvioni. Il momento successivo, un Drago a otto teste lungo trecento metri si trovava di fronte a Mo Zi.


Gli occhi di Mo Zi erano rosso vivo quando alzò la testa e ululò. Il Drago delle Alluvioni di fronte a lui lanciò un ruggito e accelerò contro il Drago Volante delle Tempeste in arrivo.


“Uccidili!” gridò Mo Zi in preda alla follia.


Il Drago a otto teste era molto diverso dai Draghi delle Alluvioni normali ed era in grado, a malapena, di sostenere la pressione esercitata dal Drago Volante delle Tempeste. Caricò con un grido, scontrandosi con il Drago Volante.


L'espressione di Meng Hao era la stessa di sempre mentre osservava con calma. I Dominatori circostanti guardavano la scena con sconcerto e, fuori dallo scudo dorato, i membri delle cinque Tribù stavano ansimando. Tutti loro prestavano molta attenzione alla battaglia dei draghi!


Nel cielo risuonò un boato, assieme a uno strillo miserabile. Tre delle otto teste del Drago delle Alluvioni si trasformarono in nuvole di sangue quando il Drago Volante le inghiottì. Le rimanenti cinque lanciarono grida agitate e cercarono di mordere l'altro Drago. Questo alzò la testa al cielo e ruggì; era come se la sua dignità fosse stata violata! Il suo corpo iniziò a crescere fino a diventare alcune centinaia di metri più grosso. Poi si schiantò ancora una volta sul Drago delle Alluvioni.


Ci fu una massiccia esplosione che fece tremare tutto. Il resto delle teste lanciò uno strillo, mentre tutto il suo corpo tremava. Uno sguardo di terrore apparve sui suoi musi e aveva appena iniziato a ritirarsi quando si udì un'enorme boato. Il Drago delle Alluvioni cominciò a esplodere tra gli spruzzi di sangue e carne. In risposta, il Drago Volante delle Tempeste risucchiò tutto quanto e deglutì in un unico grosso sorso.


Mo Zi era fuori di se dalla paura, mentre arretrava la sua mente vorticava.


“Mi arrendo!!” gridò, completamente sopraffatto dal terrore; e in questo momento di crisi, una luce dorata turbinò verso di lui dallo scudo dorato, preparandosi a tirarlo fuori dalla piattaforma.


Il Drago volante ruggì di nuovo e all'improvviso, comparvero delle fiamme, come se il suo corpo stesse per bruciare. Queste fiamme salirono fino al cielo, mentre il Drago si lanciava su Mo Zi. Nell'istante in cui stava per essere tirato fuori dallo scudo dorato, il Drago si schiantò sulla luce, bloccandola.


“Quando Meng Hao vuole uccidere qualcuno, nessuno può interferire!” disse con freddezza. Lentamente alzò il dito destro; immediatamente l'immagine dell'Albero Legnoverde divenne visibile sulla sua fronte. Emanava il potere di tipo Legno, che seguendo la direzione del suo dito sfrecciò verso lo scudo dorato.


Dato che questo era fatto di energia dei tipi Legno e Metallo, il potere dell'Albero Legnoverde lo fece ondeggiare e distorcere. Il Drago Volante protese la testa; proprio quando Mo Zi stava tirando un sospiro di sollievo al pensiero della fuga, tutto divenne nero.


Questo perché la bocca del Drago si era serrata su di lui.


Da lui si udì un miserabile grido, che fu stroncato dal suono dello sgranocchiamento. La metà superiore del corpo di Mo Zi venne ingoiata dal Drago.


Questo è quello che si dice rompere le zanne!
Il Drago si dissipò lentamente. La scena scioccante causò immediatamente una commozione tra i membri delle cinque Tribù della Divinità del Corvo al di fuori dello scudo.


“È... è un Grande Dominatore!!”


“Quel drago... Che tipo di drago era? Non ho mai visto un neo-demone come quello prima d'ora!!”


“Anche lo scudo ancestrale era impotente. Mo Zi si era ovviamente arreso, ma è stato comunque ucciso!”


Lentamente, tutti gli occhi della Tribù vennero a posarsi su Meng Hao.


Il Grande Padre del Corvo Esploratore fissava allibito e ansante. La Sacerdotessa del Cielo guardò velocemente il Grande Padre, che ricambiò lo sguardo. Entrambi potevano vedere lo stupore negli occhi dell'altro.


Entrambi pensavano esattamente la stessa cosa: “Grande Dominatore di Demoni! Deve essere stato ferito in passato, per questo il suo neo-demone può apparire solo in forma illusoria. Al momento è incapace di evocare la sua vera forma!”


Non erano i soli a pensarla così. Apparentemente tutti i Grandi Padri e i Sacerdoti delle altre Tribù stavano giungendo alla stessa conclusione.


Il Grande Anziano del Corvo Esploratore prese un profondo respiro mentre guardava Meng Hao. I suoi occhi non erano più colmi di ostilità e sdegno. Invece, ora lo guardava come se vedesse qualcuno con uno status simile al suo.


Wu Ling stava ansimando, il volto arrossato dall'eccitazione e le mani strette a pugno. Le era stato ricordato di nuovo che il Gran Maestro Meng era la persona più potente su cui potesse fare affidamento per far risaltare se stessa e Wu Chen all'interno della Tribù.


Per quanto riguardava Wu Chen, i suoi occhi erano pieni di zelo. Per lui, Meng Hao brandiva la potenza dei Cieli; non c'era nessun altro che stimasse di più in vita sua.


Dal canto suo, la forma umana della Fiera Estranea stava in piedi ad occhi spalancati, mormorando tra se.


Tutti avevano reazioni simili; per non menzionare quelli che erano all'interno dello scudo dorato. Gu La prese un respiro profondo e i suoi occhi si riempirono di dolore. Infine si era rassegnato al suo fato. Una figura potente come Meng Hao non era qualcuno che potesse provocare; non c'era davvero altra opzione se non accettarlo. Ma allo stesso tempo era in qualche modo felice.


“Il Giovane Maestro è diventato ancora più forte. Sembra che seguirlo non sarà una scelta così cattiva.” I suoi occhi si spostarono di lato pensosamente mentre considerava come fare per risaltare maggiormente.


Fu in quel momento, quando tutti erano ancora congelati dallo stupore, che l'anziana donna, il vecchio coi capelli bianchi e il Dominatore vestito come un pescatore, si mossero tutti insieme. I loro neo-demoni ruggirono quando si avventarono su Meng Hao, che ora era senza il suo Drago Volante illusorio.


Sguardi di avidità si potevano vedere nei loro occhi. In quanto Dominatori erano in grado di leggere tra le righe; sapevano che c'era qualcosa di sbagliato con il drago illusorio di Meng Hao. Non poteva esistere per molto tempo prima di sparire. Se fossero riusciti a ucciderlo, avrebbero poi potuto prendersi il resto dei suoi neo-demoni.


“È ferito! Possederà il potere di un Grande Dominatore, tuttavia... non è come i veri, leggendari Grandi Dominatori che sono impossibili da uccidere!”


“Incappare in un Grande Dominatore ferito è davvero un colpo di fortuna per me!”


I tre che attaccarono lo fecero all'unisono, avendo chiaramente raggiunto una comprensione reciproca. Per quanto riguardava Gu La, aveva fatto parte delle Tribù solo per un breve tempo e per gli altri vassalli Dominatori non era famigliare, perciò non l'avevano incluso nella loro decisione.


Quando attaccarono, Meng Hao si voltò, freddo e con l'intento omicida che sprizzava dagli occhi. Agitò la mano destra, facendo entrare in azione il tatuaggio totemico della Larva Cieca. Fili di seta volarono fuori circondandolo.


Meng Hao non si mosse affatto quando i neo-demoni degli altri Dominatori gli gridarono contro.


“Svergognati!!” grido Wu Ling furiosamente con un'espressione d'ansia. Anche gli altri della Tribù del Corvo Esploratore apparivano completamente indignati. Il Grande Padre, la Sacerdotessa del Cielo e perfino il Grande Anziano, tutti si alzarono in volo per soccorrerlo. Sfortunatamente vennero immediatamente ostacolati dai Grandi Padri e dai Sacerdoti delle altre Tribù.


Nel frattempo, sulla piattaforma Gu La osservava mentre succedeva tutto ciò. La sua faccia tremò e senza esitazione inviò la sua orda di neo-demoni contro gli altri tre Dominatori.


Al momento critico, un enorme ruggito lacerò l'aria dalla direzione di Meng Hao. La fonte del suono non erano altro che i fili di seta della Larva Cieca, i quali giravano rapidamente nell'aria. All'improvviso sfrecciarono in tutte le direzioni, sferzando tra i neo-demoni in arrivo e trasformandoli in una nube di sangue.


Alcuni momenti dopo, Meng Hao camminava tranquillamente fuori dal mare di sangue. La seta continuava a ruotagli attorno mentre lui guardava con freddezza i tre che lo avevano appena attaccato. In quanto a loro, i volti tremarono e cominciarono ad arretrare.


Fu a quel punto che gli occhi dell'anziana guizzarono di rabbia. All'improvviso la Scimmia Ciclope gigante che teneva in riserva caricò verso Meng Hao.


“Gigante Selvatico?” disse lui con voce indifferente. Immediatamente il Gigante ruggì e scattò in avanti. Afferrò direttamente la Scimmia Ciclope gigante e poi la morse ferocemente, spedendo spruzzi di sangue ovunque. Mentre la Scimmia strillava, il volto dell'anziana si contorse. Era sul punto di ritirarsi quando apparve un lampo di luce bianca. E all'improvviso Pelosone si trovava dietro di lei, con occhi freddi e scuri. Senza esitazione, le morse il collo selvaggiamente.


Voleva lottare, ma poi apparve il Pipistrello Nero. Affondò le sue zanne dentro di lei che lanciò un grido da far gelare il sangue, mentre la sua forza vitale veniva succhiata via. In un batter d'occhio era stata trasformata in un cadavere avvizzito.


Mentre accadeva questo, il vecchio dai capelli bianchi e l'aria trascendete che stava sopra a una gru bianca, si lanciò verso lo scudo dorato in un ovvio tentativo di fuggire dalla piattaforma. Non appena comparve all'esterno, si guardò indietro con il viso pallido. Poi si lasciò scappare un sospiro di sollievo.


Sulla piattaforma, Meng Hao ignorò l'uomo e cominciò a camminare verso il vecchio pescatore. Tuttavia, allo stesso tempo disse: “Pappagallo?”


Immediatamente, il grosso uomo che stava in mezzo ai membri della Tribù del Corvo Esploratore, lanciò un ruggito e caricò verso il vecchio che era appena emerso dallo scudo. Il suo grido d'allarme si trasformò in uno strillo miserabile quando venne fatto a pezzi. E per quanto riguardava la gru bianca, le sue grida facevano ancor di più gelare il sangue.


Sulla piattaforma, gli altri deboli Dominatori erano fuggiti tutti. Gli unici rimasti erano Meng Hao, Gu La e il vecchio pescatore.


Il volto del vecchio era cinereo e pieno di stupore mentre Meng Hao camminava verso di lui. Era come se i piedi di Meng Hao stessero pestando il suo cuore e la sua mente. Sentiva una pressione sempre più intensa ed era ben conscio di non poter sfuggire a questa situazione. Sapeva anche che, sebbene Meng Hao fosse un Grande Dominatore ferito, non era comunque qualcuno da provocare.


Tuttavia, sapeva anche che questa era una crisi di vita o di morte. La lotta per la sopravvivenza gli accese gli occhi; agitò la mano destra, il che fece lanciare all'enorme lombrico uno strillo feroce. Allo stesso tempo, gli innumerevoli lombrichi all'interno del limo magico, si alzarono in volo all'improvviso e si attaccarono a quello gigante. Ora erano dei tentacoli che facevano apparire il lombrico gigante ancora più feroce.


Allo stesso tempo, il vecchio pescatore sputò una boccata di sangue e poi iniziò a eseguire un incantesimo con entrambe le mani.


“Magia Occulta del Karma!” gridò, l'enorme lombrico abbassò il capo, aprì la bocca e fece qualcosa che sconvolse completamente tutti gli spettatori... Ingoiò il pescatore per intero. Dopo questo, la sommità del capo del lombrico iniziò a gonfiarsi e improvvisamente vi apparve il volto del vecchio.


“Non posso sperare di lottare contro un Grande Dominatore” urlò. “Ma questa Magia Occulta del Karma che ho ottenuto anni fa, mi permette di fondermi con un neo-demone e diventare una nuova forma di vita! Anche se sei un Grande Dominatore, non potrai resistermi ora!”


L'espressione di Meng Hao fremette e si ritirò immediatamente, un'espressione seria senza precedenti sul volto. La sua base di Coltivazione era in piena rotazione e i suoi occhi splendevano di un vivido luccichio. Quello che stava guardando, non era il vecchio, ma qualcos'altro, su in alto nell'aria!


In realtà, ciò che aveva colto la sua attenzione era... la Magia Occulta del Karma!


Al suo interno, Meng Hao poteva percepire l'aura del Clan Ji!


All'improvviso, un gigantesco vortice comparve nel cielo, al cui interno era apparso un filo d'argento che sembrava molto una lenza. Sfrecciò verso il vecchio che si era fuso con il lombrico.


Istantaneamente, tutto divenne silenzioso. Meng Hao notò con stupore che ogni cosa, inclusi i Grandi Padri, era immota. Come se ogni cosa al mondo si fosse congelata sul posto!!


Era come se tutti nel mondo fossero diventati dei pesci sul tagliere, in attesa che il filo da pesca li uncinasse e li portasse via.


In apparenza, era l'unica persona al mondo in grado di vedere il filo argentato.
                                
                        



