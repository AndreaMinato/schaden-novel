---
title: Capitolo 422 - Recisione del Karma [1]
pubDate: 2025-03-17T11:17:34.911Z
tags:
    - issth
---


Tutto era silenzioso. Niente si muoveva. Anche lo scudo dorato sembrava essere diventato parte di questa perpetuità; persino i raggi di luce che brillavano si fermarono.


I membri delle cinque grandi tribù della zona erano tutti come statue di argilla, assolutamente immobili.


Persino il vecchio, che aveva usato la Magia Occulta del Karma per fondersi nel gigantesco lombrico, era congelato a mezz'aria come una statua, una risata malvagia si impresse sul suo volto.


Le uniche cose che potevano muoversi erano Meng Hao e la linea argentata in aria!


Un profondo senso di pericolo apparve sul volto di Meng Hao. Uno dei motivi principali per cui era stato costretto a fuggire dal Dominio Meridionale e andare a nascondersi era il Clan Ji. Eppure ancora una volta apparvero nel cielo sopra il Deserto Occidentale.


La luce argentata fluttuava lentamente fuori dalla linea mentre echeggiava da sopra. Si sprigionarono delle onde che sembravano in grado di squarciare l'aria stessa. Come si scoprì, Meng Hao non era l'obiettivo. Invece, la linea collegò il vecchio uomo lombrico. Tutto ciò accadde davanti a tutti i presenti, anche se sembrava che non fossero in grado di vederlo succedere.


Meng Hao iniziò a respirare pesantemente. Non ebbe il coraggio di muoversi. Rimase al suo posto, osservando e cercando di assomigliare esattamente a tutti gli altri. Rimase completamente immobile, cercando anche di non pensare.


Poteva vedere che alla fine della linea argentata c'era un amo. Questo stava penetrando senza sforzo il corpo del lombrico, perforandolo fino in fondo.
Era quasi come se il vecchio uomo lombrico fosse l’esca nell'amo...


La mente di Meng Hao vorticò e il suo cuore batteva forte.


"Non è un filo, è una lenza da pesca, lo stesso tipo che si usa per andare a pescare!" Meng Hao rimase immobile, ma fu in grado di vedere chiaramente tutto ciò che stava accadendo. Dopo che il vecchio uomo lombrico fu completamente trafitto dall'amo, fu improvvisamente scaraventato in aria.


All'improvviso, si udì un’antica voce dall'alto, da dove proveniva la lenza. Con tono rilassato, disse: "Così, si scopre che ci sono coltivatori nel Deserto Occidentale che praticano la Magia Occulta del Karma. Hai trasformato il tuo corpo in esca, eh? Immagino di poterti usare per andare a pesca. Forse posso catturare un grosso pesce dal Deserto Occidentale. Dato che ora sei un'esca, non hai bisogno del Karma."


Mentre la voce echeggiava, Meng Hao rimase stupito nel vedere che all'improvviso poteva vedere i fili attaccati ai corpi di tutti i presenti. Erano deboli, indistinti e tremolanti e sembravano contenere il destino stesso. Se guardati da vicino, tutti i fili sembravano essere collegati l'uno all'altro.


Indipendentemente dal neo-demone o dal coltivatore, persino le montagne e i fiumi, tutte le cose nel mondo, erano piene di grandi quantità di questi fili. Si sparpagliavano, collegati tra di loro, fino all'uomo lombrico in aria. Tutto e tutti erano collegati insieme da qualcosa simile a un'enorme rete vivente.


Qualsiasi cosa vista o ricordata fece fondere i fili di Karma, collegando tutto.


"D'ora in poi, lascia che il tuo Karma si spenga", disse l'antica voce nel cielo. All'improvviso, Meng Hao vide che i fili attaccati al lombrico nel cielo cominciarono improvvisamente a crollare e a distruggersi!


Mentre questi fili del destino venivano eliminati, causarono un'enorme reazione a catena. Tutti gli altri fili collegati a tutto il resto - montagne, fiumi, terra, neo-demoni, coltivatori - cominciarono a tremare.


Ancora più sconvolgente per Meng Hao fu il fatto che i coltivatori circostanti tremarono tutti e le loro facce erano pallide. I fili attaccati da loro al lombrico cominciarono a frantumarsi. Non tutti i fili erano attaccati a tutto; bensì, ogni connessione o ricordo che avevano sull'esistenza del vecchio uomo lombrico, stava collassando.


Ora sembrava che l'equilibrio del Karma fosse stato scosso. Cancellando con la forza il Karma che era stato disseminato, influì sul resto del Karma in tutto il creato.


Fu in quel momento che la mente di Meng Hao cominciò a tremare; aveva appena notato che i fili attaccati al suo corpo tremavano e sembravano sul punto di crollare. Un potere indescrivibile sembrava diffondersi ovunque. Sembrava che qualsiasi traccia o ricordo del vecchio uomo lombrico fosse stato completamente spazzato via.


Mentre la sua mente vacillava, la Giada del Sigillo del Demone cominciò improvvisamente a vibrare nella sua borsa a trasporto. Essa emanava una calda e delicata potenza che avvolse l'intero Meng Hao. Sembrava che i fili attaccati a Meng Hao stessero collassando, ma in verità, mentre quel potere enorme si riversava su di lui, i ricordi del vecchio uomo lombrico non venivano cancellati.


All'improvviso l'uomo lombrico si trasformò in un raggio di luce che si alzò in cielo e poi scomparve.


Finalmente, il mondo precedente ancora una volta iniziò a muoversi.


Quando le cose tornarono normali ... tutti rabbrividirono.


Ancora una volta la luce dorata proveniva da intorno alla piattaforma. Gu La aveva un'espressione di confusione sul volto, che fu rapidamente sostituita dalla felicità. Con un forte urlo, proclamò la sua perdita, dopo di che fu avvolto da una luce dorata e staccato dalla piattaforma.


Nulla esisteva nei suoi ricordi riguardo al vecchio pescatore. Ricordava solo la favolosa vittoria di Meng Hao sugli altri Dominatori di Demoni.


Al di fuori dello scudo dorato, i Grandi Padri delle cinque grandi Tribù furono completamente guariti. Tutti avevano espressioni diverse mentre i loro sguardi si concentravano su Meng Hao. I loro ricordi non contenevano nulla riguardo al vecchio pescatore. Era come se il vecchio pescatore ... non fosse mai esistito.


"La Tribù del Corvo Esploratore ha reclutato un Grande Dominatore di Demoni!"


"La Tribù del Corvo Esploratore deve aver pagato un forte prezzo nella preparazione di questa Competizione del Rito degli Antenati. Altrimenti, non avrebbero mai potuto convincere un Grande Dominatore di Demoni a lavorare per loro!"


Mentre il ronzio della conversazione saliva dai membri delle cinque grandi tribù, Meng Hao era in piedi sulla piattaforma, con la faccia livida.
Nessuno che lui potesse vedere sembrava anche un po' differente da prima. In effetti, sembrava come se ... nessuno di loro fosse consapevole del fatto che tutto si fosse fermato qualche istante prima.


Inoltre, non avevano alcuna reazione circa la scomparsa improvvisa del vecchio uomo lombrico. Apparentemente, la sua vita non esisteva affatto nei loro ricordi.


Sembrava come se tutte le cause e gli effetti del Karma del vecchio fossero stati completamente separati da tutto, dai neo-demoni, dalle montagne, dai fiumi e persino dalla terra. Non rimase traccia di lui in nessuna coscienza.


Meng Hao si guardò attorno, ansimando e pallido in volto. Una sensazione di paura senza precedenti lo riempì. "Ora quella è la morte ... la vera morte. Essere cancellato dalla memoria di chiunque tu abbia mai incontrato, come se non fossi mai esistito nel mondo ... Cosicché ... questa è la Linea del Karma del Clan Ji!"


All'improvviso, Meng Hao ricordò la canna da pesca nella sua borsa da trasporto, quella che aveva acquisito quando uccise uno dei figli di Ji. Ora capiva la funzione di quella canna.


Si rese anche conto che se quella lenza da pesca fosse venuta per lui e l'avesse agganciato, allora forse tutte le tracce della sua stessa esistenza sarebbero state cancellate dal mondo.


"Il Clan Ji..." La faccia di Meng Hao era pallida. Mosse la mano destra per raccogliere la sua orda di neo-demoni, poi uscì dalla piattaforma. Il Gigante Selvatico lo accompagnò mentre se ne andava.


Meng Hao non prestò attenzione agli sguardi e alle parole rivoltegli. Invece, alzò lo sguardo verso il cielo, con il viso sgradevole. Certo, nessuno poteva capire cosa stava provando. Persino il pappagallo sembrava inconsapevole di quello che era appena successo.


Forse non era perché il pappagallo non era abbastanza potente, ma piuttosto perché non gliene importava abbastanza del vecchio uomo lombrico da poterlo notare. Forse era stato persino disposto a permettere che accadesse.


Forse sarebbe stato diverso se la Recisione del Karma fosse stata diretta a qualcuno di importante.


Alla fine Meng Hao guardò i membri delle cinque tribù della Divinità del Corvo che gli stavano attorno. A partire da ora, tutti dovevano ammettere che la tribù del Corvo Esploratore aveva chiaramente conquistato il diritto di essere la prima ad entrare nella Sacra Terra della Divinità del Corvo.


Usando i poteri della loro discendenza e una tecnica speciale, le cinque Tribù della Divinità del Corvo aprirono completamente la Sacra Terra della Divinità del Corvo.


I membri della tribù dei Corvi Esploratori applaudirono mentre il Grande Padre e la Sacerdotessa del cielo gentilmente unirono le mani e ringraziarono Meng Hao.


Dopo ciò, tutti i membri della Tribù dei Corvi Esploratori, insieme a Meng Hao, si trasformarono in raggi colorati mentre si sparavano verso la luce dorata. Più in là, l'alta piattaforma stava svanendo, sostituita da due enormi porte che si stavano lentamente aprendo.


Davanti alle porte, il Grande Padre congiunse le mani a Meng Hao e alla Fiera Estranea. "Molte grazie, Gran Maestro Meng e Compagno Daoista Fier. In accordo con la nostra promessa, puoi seguire i membri della Tribù per entrare nello Stagno del Destino!"


Meng Hao annuì distrattamente mentre guardava le porte aprirsi.


"La Linea del Karma del Clan Ji è così potente. Essere distrutto da esso, in realtà cancella ogni traccia della tua esistenza. Wow ..." Meng Hao era perso nei suoi pensieri mentre le enormi porte si aprirono nella luce dorata. Quando furono aperte a metà, Meng Hao sentì improvvisamente un tremore che lo attraversava. Non riusciva a fermare il suo viso tremante.


Questo perché era stato improvvisamente colpito da una nuova consapevolezza.


"Oh no! La Linea del Karma separa il Karma, cancellandolo completamente. Vieta qualsiasi cosa dal ricordare ciò che è stato reciso. Questa è una completa cancellazione. Tuttavia ... se a qualcuno capita di ricordare qualcosa sulla persona che è stata cancellata, ciò significherebbe che la tecnica era incompleta, non perfetta. Essenzialmente, significa che la tecnica è fallita ... Non va bene!"


Avendo raggiunto questo punto nel suo pensiero, la faccia di Meng Hao sbiancò completamente. Poteva immaginare una situazione in cui, chiunque fosse che utilizzava la tecnica, capiva che in realtà era fallita. Ebbe poco tempo per continuare a pensare alla questione. Il suo corpo tremò mentre si sparava verso le enormi porte.


Quasi nell'istante in cui si protrasse, il mondo intero improvvisamente si fermò. All'improvviso, la lenza da pesca che era scomparsa di recente ... poté essere vista di nuovo nel cielo. Questa volta, si stava abbattendo verso Meng Hao!


"Così un piccolo pesce scivolò nella rete" disse ridacchiando la voce antica. "Hai il coraggio di rovinare la mia Recisione del Karma? Per fortuna, hai lasciato indietro qualche indizio che ho notato, e non sei capace di farmi ritorcere contro la mia tecnica. I Cieli sono grandi e la Terra è ampia, ma pensi davvero di potermi sfuggire?"


Intorno a Meng Hao, tutto era silenzioso e immobile!


Tradotto da: Afterlife/Diletta David


NOTE:


1. Il termine “Recisione del Karma” è apparso nel capitolo 208.
                                


                                



