---
title: Capitolo 426 - Solo Per Questa Volta!
pubDate: 2025-03-17T11:17:34.911Z
tags:
    - issth
---


Qualche istante dopo, un forte boato pervase il lussuoso palazzo nel Grande Tang delle Terre Orientali. Tutto il palazzo tremò e poi iniziò a frantumarsi in mille pezzi. Uscirono in fretta dei nutriti gruppi di persone, sebbene sembrassero piuttosto calme. Infatti, alcuni stavano addirittura intrattenendo delle piacevoli conversazioni a voce bassa. Alcuni stringevano dei libri, e c'era addirittura un uomo con un abaco che camminava e allo stesso tempo faceva dei calcoli.


Tutti sembravano assolutamente sereni. Era possibile giungere a una sola conclusione... Questo palazzo subiva spesso dei crolli fragorosi come questo...


Quando il palazzo crollò, la donna bellissima e Fang Yu si trasformarono in raggi di luce che sfrecciarono in direzione del Palazzo degli Antenati del Clan Ji.


Dall'interno del palazzo che crollava, fu possibile sentire un sospiro quando ne emerse un uomo di mezza età con abiti da allievo, che scuoteva la testa. Guardò sua moglie e sua figlia sparire in lontananza e poi sospirò ancora, ma non fece nulla per fermarle.


Mentre volava nell'aria, il volto della donna bellissima era pervaso da istinto omicida. Si muoveva ad una velocità impressionante. Accanto a lei, Fang Yu sembrava tesa, ma dentro di sé in realtà era piuttosto eccitata.


Dopo un po' di tempo, le due si avvicinarono a una città fortificata che si estendeva in modo irregolare, tutta di un nero profondo. Aveva una forma quadrata, come un sigillo enorme che fosse stato schiacciato nel terreno.


Posizionato all'interno della città c'era un palazzo imperiale che, da lontano, sembrava magnifico. Strutture simili a palazzi si estendevano accanto a questo, e di fronte vi era una piazza grande in cui era possibile vedere diciotto statue di drago che emanavano delle aure impressionanti.


Questo palazzo imperiale aveva un solo cancello principale, il quale era completamente dorato. Dalla superficie di questo cancello emergevano 3927 chiodi dorati. Ciascuno di questi chiodi era fuori dal comune, e ovviamente poteva essere considerato un tesoro prezioso.


Sul cancello erano anche incise delle nuvole gonfie e delle bestie di buon auspicio. Tutto era color oro, così da farlo sembrare una sorta di cancello Divino.


Questo era il palazzo degli antichi numero uno del Clan Ji in tutto il Grande Tang delle Terre Orientali. In totale ne avevano circa cento, ciascuno dei quali ricordava un palazzo imperiale, sebbene non lo fosse. Una volta eretti, questi palazzi si ergevano forti per anni, senza indebolirsi. Erano come degli scudi metaforici per tutto il Clan.


In ogni caso, attorno a questo palazzo imperiale, i membri del Clan Ji avevano eretto anche delle mura enormi.


L'arrivo di Fang Yu e sua madre generò nell'aria delle increspature scioccanti, così come un vento che ululava. I Coltivatori all'interno del Clan Ji lo notarono immediatamente.


"Fermatevi subito!"


"Se farete un altro passo, verrete giustiziate senza alcuna esitazione!"


Fang Yu osservò ansiosa sua madre. "Mamma, non fare nulla di avventato..."


Non appena le parole uscirono dalla sua bocca, la donna bellissima sollevò il piede destro e calciò con violenza sul cancello della città. Subito, in ogni direzione riecheggiò un boato poiché l'intera città tremò. Il cancello crollò subito in mille pezzi, cadendo all'indietro in polvere. Arrivò un vento di burrasca che portò con sé le macerie.


"Che faccia tosta! Osi attaccare il Clan Ji!?!?"


Quando il cancello crollò, all'interno della città si poterono udire delle grida e comparvero folle di persone, che sfrecciavano nell'aria verso il cancello. "Stai cercando la morte!?!?"


"Mamma, non essere avventata, per nessuna ragione devi essere impulsiva..."


"Taci!" gridò la bellissima donna, lanciando a Fang Yu un'occhiataccia. Serrò la mano destra in un pugno e poi colpì il suolo, che si increspò come acqua di mare quando risuonò un'esplosione enorme. In tutte le direzioni si diffusero delle crepe, che spaccarono il suolo in un modo impressionante.


La donna, che sprigionava istinto omicida, scattò verso i Coltivatori in arrivo. Le bastò un solo pugno, e tutti caddero all'indietro in volo uno alla volta come aquiloni con il filo reciso. Caddero nell'aria, gridando disperatamente.


La donna era come un drago violento e esplosivo. Ovunque andasse, ogni cosa tremava. Era come un vortice che nessuno dei circa mille Coltivatori in arrivo riuscì in alcun modo a fermare.


Fang Yu rimase in disparte. Continuava a gridare a sua madre di non fare nulla di avventato, ma il suo volto sprigionava un istinto omicida piuttosto simile. Questa arrivò al punto in cui lei avanzò e, a tutti quelli a cui aveva già pensato sua madre, ci avrebbe pensato di nuovo lei.


Una volta trascorso lo spazio di qualche respiro, il cielo d'un tratto divenne scuro. Le mura della città sembravano sul punto di essere completamente distrutte, e la stessa terra era ricoperta da crepe infinite. Alla fine, le mura della città si frantumarono. La donna bellissima si trasformò in un vortice che spazzò via verso il palazzo imperiale.


In un batter d'occhio raggiunse il cancello Divino del palazzo imperiale e l'enorme targa, che brillava di una luce dorata ed era ricoperta dai più di tremila chiodi così come dagli animali di buon auspicio. Improvvisamente, dall'interno della città si poté dire un boato quando una decina di sagome sfrecciarono. Le loro basi di Coltivazione emanavano un potere impressionante quando vennero fuori.


"Signora Fang, sei qui come rappresentante del Clan Fang per dichiarare guerra al Clan Ji?". Una delle sagome che si stavano avvicinando era un anziano con i capelli bianchi che parlò con una voce severa. Accanto a lui non c'era altri che Ji Undicesimo, sul cui volto era stampato lo stupore. Fissò scioccato la coppia madre-figlia mentre queste si avvicinavano. [1]


"Non sono qui per rappresentare il Clan Fang. Sono qui come madre, per rappresentare me stessa!". La bellissima donna aveva la mandibola pronta, e i suoi occhi da fenice sprigionavano istinto omicida. Interruppe le sue parole sbattendo ancora una volta il pugno al suolo.


Cielo e Terra furono pervasi dal boato, e parve che l'aria stessa potesse crollare. Si diffuse in ogni direzione un vento nero, che si scontrò con il gruppo di decine di membri del Clan Ji in arrivo.


Le loro espressioni tentennarono immediatamente. Allo stesso tempo, Fang Yu disse con insistenza: "Mamma, non..."


Prima che potesse finire, la donna partì verso il cancello Divino del palazzo Imperiale e lo colpì con il pugno.


Quando il colpo arrivò a destinazione, risuonò un'esplosione impressionante che fece tremare quasi la metà delle Terre Orientali. Questo Cancello Divino del Clan Ji era rimasto lì, in tutta la sua maestosità, per chissà quanti anni. Ma adesso, rimbombarono dei crepitii: strato dopo strato, questo iniziò a disintegrarsi completamente. Quando si trasformò in frammenti sgretolati, i più di tremila chiodi dorati sfrecciarono verso il palazzo imperiale per colpire le diciotto statue di drago che, in realtà, erano in procinto di tornare in vita.


L'aria fu pervasa da un rimbombo, e i diciotto dragoni lanciarono delle urla disperate. I loro corpi non furono in grado di resistere all'attacco ed esplosero. A questo punto, metà del palazzo era un rudere e tutta la città era in subbuglio.


"... niente di avventato..." finì Fang Yu. Fissò in silenzio la madre e il cancello dorato distrutto.


“Meng Li!! Sei impazzita!?!?" [2]


Si potevano udire grida di rabbia provenire dal gruppo di una decina di uomini circa in arrivo. I loro occhi sprigionavano intento omicidio e rabbia, ma anche una punta di impotenza.


"Osi fare del male a mio figlio?! Demolirò l'intero Palazzo degli Antenati del Clan Ji e abbatterò la vostra Porta del Paradiso Meridionale! Gli altri temono il popolo del Clan Ji, ma io no!". L'istinto omicida che ribolliva negli occhi della donna sembrava non avere fine. Lo aveva represso per molto tempo, ma non riusciva più a farlo. Entrò a grandi passi attraverso il cancello principale che crollava.


Fang Yu si affrettò dietro di lei. La squadra madre-figlia attraversò il cancello Divino, e d'un tratto si trovarono in un mondo diverso.


Davanti a loro si estendeva una catena montuosa di colore bianco. Da lontano, sembrava che fosse ricoperta di neve ma, se si guardava con attenzione, si poteva vedere che in effetti era fatta di giada.


Tutta la catena montuosa era fatta allo stesso modo, e sul punto più alto c'era una semplice casa. La casa era circondata da strutture simili a palazzi, e a metà della strada che scendeva dalla casa si vedeva un enorme ponte simile ad un cancello. Era sontuosamente adornato con giada e marmo, e sulla sua superficie erano incisi tre caratteri con una calligrafia scorrevole che faceva sembrare le parole dei draghi volanti e delle fenici danzanti.


"La Porta del Paradiso Meridionale!"


Nella giada della montagna erano intagliati dei gradini che portavano al di sotto del ponte, fino ai piedi della montagna, dove si trovava un lago. Sulla superficie del lago era possibile vedere il riflesso del palazzo imperiale sopra di questo. Non c'era alcuna onda sulla sua superficie, così da rendere il riflesso molto realistico. Se non lo si guardava con attenzione, non si riusciva a capire la differenza tra i due. La montagna e il riflesso della montagna nel lago erano quasi identici.


"Mamma..." disse Fang Yu non appena entrarono. In genere lei era piuttosto audace, ma in questo momento era alquanto sorpresa. Tutto quello che era accaduto fino ad ora era incredibilmente scioccante. Guardò sua madre, quasi confusa.


La bellissima donna emise una risatina fredda quando alzò lo sguardo verso le montagne di giada bianca. In questo momento, anche nei suoi occhi era possibile vedere un accenno di paura. Tuttavia, presto svanì, spazzata via dalla rabbia e dall'istinto omicida. Fece un respiro profondo, durante il quale dentro di lei crebbe un potere spaventoso e frenetico.


I capelli si sollevarono e i suoi occhi brillarono intensamente. Ogni cosa attorno a lei mutò, e anche il cielo divenne offuscato poiché si sprigionò una pressione enorme. Sorprendentemente, adesso aveva in mano una spada!


E questa spada... era una spada di legno!


Non era uguale alle quattro spade di legno che aveva ottenuto Meng Hao. Era invece ricoperta di caratteri scritti in uno stile antico.


Divisione!


Tenendo la spada in mano con fermezza, la bellissima donna la sferrò verso la Porta del Paradiso Meridionale sulla montagna. Il colpo di spada portò il cielo sopra di lei a diventare nero e il terreno a trasformarsi in vuoto. Era come se tutto il potere del mondo fosse stato risucchiato da questa unica spada e fosse stato trasformato in Qi della Spada a cascata. Questo Qi impressionate sferzò nell'aria in direzione della Porta del Paradiso Meridionale.


Fu proprio in questo momento che quella decina di anziani si avvicinò. Erano carichi di rabbia, ma non appena videro la spada, sui loro volti si diffuse lo shock.


"Maledizione! La Spada della Divisione Immortale!!"


"Tu, folle di una Meng! Tu, tu, tu... osi brandire quella Spada della Divisione Immortale qui, sul Pianeta Paradiso Meridionale!?!?"


La velocità del Qi della Spada fu tale che arrivò alla Porta del Paradiso Meridionale in un batter d'occhio. Tuttavia, in un tempo indefinito, proprio accanto alla Porta del Paradiso Meridionale era comparso un uomo. D'aspetto non era molto anziano; tuttavia, il corpo sprigionava una vaga antichità.


Questi guardò il Qi della Spada in arrivo, poi la donna bellissima. Scuotendo la testa, non fece nulla per fermarlo. Il Qi della Spada colpì la Porta del Paradiso Meridionale, facendo tremare e poi crollare in mille pezzi l'intera struttura.


La Porta del Paradiso Meridionale era rimasta in piedi dal momento in cui il Clan Ji arrivò sul Pianeta Paradiso Meridionale e rappresentava la loro posizione di dominio. Questa era la prima volta in assoluto che crollava.


Il giovane osservò la porta e disse con freddezza: "Per il bene di tuo padre, Anziano Meng, non andrò giù troppo pesante con te. Continua e dai sfogo alla tua rabbia. Ma... sarà così solo per questa volta!"


Il giovane agitò la manica, ogni cosa nel mondo iniziò a diventare offuscata e ogni persona cominciò a sparire.


Prima di sparire completamente, la voce della donna risuonò in tutto il mondo, carica di determinazione e lealtà.


"Lancerò anche io un monito", disse, "e sarà MEGLIO che sia solo per questa volta!".


NOTE:


-Ji Undicesimo è stato citato brevemente nel capitolo 310.


-In precedenza è stata chiamata "Signora Fang" e qui è chiamata Meng Li. Nella cultura cinese, le donne non cambiano nome dopo il matrimonio. Tuttavia, ci si può rivolgere loro con il cognome del marito se usato con il titolo giusto. In cinese il suo nome è 孟丽 mèng lì - Meng è un cognome, lo stesso di Meng Hao. Li significa “bella”.                        


                                



