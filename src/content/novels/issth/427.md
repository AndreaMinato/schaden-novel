---
title: Capitolo 427 - Risveglio degli Antenati dell'Albero di Legnoverde!
pubDate: 2025-03-17T11:17:34.912Z
tags:
    - issth
---


"Non ha importanza che si parli di affetto per la famiglia o del temperamento di una persona", disse a voce bassa il giovane. Accennò un sorriso. "Ogni cosa è Karma. Prima o poi tutto diventa vuoto dopo essere stato reciso o annientato". Con queste parole, agitò la mano destra. Sembrò quasi che il tempo scorresse al contrario quando la Porta del Paradiso Meridionale distrutta si formò nuovamente all'istante, come nuova.


Naturalmente il giovane sapeva bene che nonostante la porta potesse essere riparata, il suo precedente collasso aveva danneggiato le basi di Coltivazione di tutti i Coltivatori del Clan Ji in vita connessi a questa. Delle perdite simili non sarebbero state facili da recuperare.


Quella era la vera importanza di questa porta; permetteva a tutti i Coltivatori che erano parte del Clan Ji di usare il potere dei Cieli di Ji per raggiungere dei punti di svolta nelle basi di Coltivazione.


Nel frattempo, nel Deserto Occidentale, fuori dalla Sacra Terra della Divinità del Corvo, la sensazione di immobilità che aveva stretto il mondo era sparita. Dato il fallimento della Recisione del Karma, i membri delle cinque grandi Tribù tornarono ad avere ricordi di Meng Hao.


Tuttavia, non gli era rimasta alcuna sensazione riguardo all'immobilità. L'ultima cosa che ricordavano era Meng Hao che, d'un tratto, si alzava in volo verso le porte dorate splendenti.


Il Grande Padre della Tribù del Corvo Esploratore scosse la testa e rise di cuore. "Gran Maestro Meng è stato un po' frettoloso, ma non c'è niente di male in questo. Andiamo ad incontrarlo". Con queste parole, il suo corpo tremolò e lui stesso entrò nelle porte dorate brillanti. Era seguito dalla Sacerdotessa, il Grande Anziano e gli altri, inclusa la Fiera Estranea con le sembianze di uomo. Il grande volto dell'uomo era cupo, e i suoi occhi tremolavano per la rabbia e l'umiliazione.


In questo momento, il pappagallo era colui che dominava. Ricordava tutto quello che era successo e comprese la verità. Questo portò la sua rabbia a crescere quando entrò rapidamente nella luce dorata.


Riguardo al resto della Tribù, a loro non importava affatto se Gran Maestro Meng avesse fatto irruzione, e non dissero nulla. Infatti, se fossero stati al posto della Tribù del Corvo Esploratore, non avrebbero fatto nulla a riguardo. Dopotutto... Gran Maestro Meng aveva dato prova del potere di Grande Dominatore di Demoni. Una persona simile sarebbe stata trattata come un ospite degno di stima in ogni Tribù.


I membri della Tribù del Corvo Esploratore attraversarono le porte dorate ed entrarono nella Sacra Terra con sette vulcani. Ormai Meng Hao si era legato completamente a Ji Diciannovesimo. Le quattro spade di legno danneggiavano a ripetizione la sua base di Coltivazione, così da rendere impossibile per lui il recupero.


Infatti, per paura che la sua base di Coltivazione si elevasse troppo, Meng Hao decise di usare delle ulteriori tecniche. Dalla sua borsa da trasporto recuperò una vasta collezione di elisir avvelenati che aveva prodotto lui stesso. Il potere di questi veleni era spaventoso, per non parlare delle possibili interazioni che avrebbero potuto avere in seguito. Meng Hao sapeva che anche lui stesso avrebbe avuto dei problemi a disperderli. Senza esitare, li diede a Ji Diciannovesimo.


Gli occhi di Ji Diciannovesimo strabuzzarono quando gli fu imposto di ingerire una grande quantità di elisir avvelenati. Il volto divenne viola, e il corpo fu attraversato da sette fremiti. Con ciascun fremito avvizziva un po', fino a quando la sua stessa aura non sembrò grondare di veleno. I suoi occhi erano verdi e carichi di terrore.


“Tu…. Maledizione! Quanti elisir avvelenati hai? Quanti me ne hai dati!?!?"


Meng Hao sbuffò con freddezza.


"Per oggi la tua tortura finisce qui. Una volta che i veleni si saranno completamente fusi nel tuo corpo, ne produrrò altri". Con queste parole, Meng Hao agitò la mano avvolgendo Ji Diciannovesimo nella bandiera a tre strisce e risucchiandolo nella maschera color sangue.


Soltanto legandolo in questo modo Meng Hao avrebbe potuto mettersi l'anima in pace. Altrimenti come avrebbe potuto sentirsi al sicuro, vista la forza incredibile di Ji Diciannovesimo?


"Una volta che sarà abbastanza debole, potrò usare il suo sangue per creare uno Spirito di Sangue. Potrò usare anche la sua anima per creare un'Anima di Fulmini, proprio come il Patriarca del Clan Li. Se potrò usare qualche tecnica speciale, riuscirò a trasformare il suo corpo in una marionetta. Un esperto di livello elevato come lui è un tesoro in tutto e per tutto. Non posso sprecare nemmeno una parte di lui. La cosa triste è che non aveva una borsa da trasporto...". Dopo un lungo momento di riflessione, giunse alla conclusione che non aveva davvero sprecato alcuna opportunità. Alla fine, annuì soddisfatto.


Il fatto che Ji Diciannovesimo non avesse udito le conclusioni a cui era arrivato era una cosa positiva, altrimenti dalla bocca sarebbe fuoriuscito del sangue una volta compreso che sarebbe stato di gran lunga meglio essere ucciso da Shui Dongliu.


"Questa volta ho davvero tratto dei benefici dalla mia sventura". Abbassò lo sguardo verso la borsa del Cosmo e il suo cuore iniziò a contrarsi per l'entusiasmo. Sulla strada per arrivare qui, aveva approfittato del potere della lenza per raccogliere un vasto assortimento di feroci neo demoni. Ce ne erano alcuni che, in condizioni normali, avrebbe avuto molta difficoltà a procurarsi da solo.


Questo valeva in particolare per alcuni dei branchi che aveva acquisito. Secondo lui, ne aveva tratto davvero un profitto enorme.


"E poi c'è la spada!". Cominciò ad ansimare quando pensò alla sua quarta spada, che al momento trafiggeva Ji Diciannovesimo. Tecnicamente era la terza che aveva trovato.


Meng Hao adesso sapeva che le spade dovevano contenere dei misteri incredibili. Se solo ne avesse ottenute di più, probabilmente sarebbe stato in grado di risolvere il puzzle.


"Spada dell'Assassinio Immortale, uh? E poi c'è la bandiera a tre strisce. Ji Diciannovesimo l'ha chiamata con un nome totalmente diverso dalla gelatina di carne. Lo Stendardo dell'Imperatore della Montagna e del Mare". Dopo una riflessione ulteriore, Meng Hao diede un colpo alla sua borsa da trasporto per creare una canna da pesca verde. Sollevandola nelle sue mani, i suoi occhi iniziarono a brillare con una luce intensa.


"Quando Ji Diciannovesimo ha lanciato la Recisione del Karma ha utilizzato una lenza. Scommetto che la canna da pesca che ha usato era come questa!". Osservò la canna da pesca attentamente. D'un tratto, ricominciò a ripetere nella sua mente la stessa cacofonia della vita che aveva sentito in precedenza. C'erano dei bambini che piangevano, degli anziani che gemevano per respirare, donne e uomini che ridevano e discutevano.


Allentò velocemente la presa sulla canna da pesca. I suoi occhi tremolarono quando mormorò tra sé per un istante, poi ripose la canna da pesca nella sua borsa da trasporto.


"Mi chiedo, come si dovrebbe usare questa cosa? Forse potrei ottenere la risposta da Ji Diciannovesimo". Meng Hao lanciò un'occhiata alla bocca del vulcano e poi guardò lo Stagno del Destino.


D'un tratto il suo cuore fremette. In precedenza era entrato nello stagno per la Linea del Karma. Per questo non aveva notato nulla di straordinario al riguardo. Adesso, i suoi occhi brillarono quando ripartì ancora una volta per entrare nello stagno. Una volta al suo interno, chiuse gli occhi per un lungo istante. Quando li riaprì, questi erano carichi di entusiasmo.


"Dunque, contiene dei poteri di trasformazione totemica.. Se coltivassi qui, il mio totem dell'Albero di Legnoverde diventerebbe ancora più forte. Con un potere sufficiente, sarei anche in grado di trasformare lo stesso totem! Dovrebbe anche apportare dei benefici alla Larva Cieca. Dovrebbe anche riuscire a trasformarla in qualcosa simile ad un vero totem. Non avrò bisogno della magia di Li Tao per nasconderla!". Gli occhi di Meng Hao brillarono intensamente. Il totem dell'Albero di Legnoverde di tipo Legno era un'eredità tramandata a lui dall'Antenato Legnoverde della Tribù del Corvo Esploratore. Meng Hao non sapeva bene cosa sarebbe diventata se l'avesse trasformata più in là.


Rimase lì per un istante sovrappensiero, con gli occhi pervasi dalla determinazione. Poi si sedette a gambe incrociate in acqua per meditare. Quando chiuse gli occhi, il tatuaggio del totem dell'Albero di Legnoverde sulla fronte e il tatuaggio del totem della Larva Cieca sulla mano comparvero immediatamente.


L'acqua dello stagno iniziò a fremere come se stesse bollendo. Si formò un vortice, con Meng Hao al centro e l'acqua che scorreva attorno a lui.


Dalle acque dello stagno si levò il potere dei totem. Quando questo lo avvolse, si fuse al corpo di Meng Hao e poi al totem dell'Albero di Legnoverde e al totem della Larva Cieca.


Una volta cominciata la fusione, il livello delle acque dello stagno iniziò a calare in modo evidente. Qualche istante dopo, dalle acque in subbuglio cominciò a sollevarsi la nebbia, che si levò fino a circondare Meng Hao e poi si diffuse in tutta la parte interna del vulcano.


Nello stesso momento in cui Meng Hao stava eseguendo la fusione, il gruppo della Tribù del Corvo Esploratore si stava facendo largo con cautela nella regione esterna.


Il Grande Padre, la Sacerdotessa del Cielo e il Grande Anziano sembravano diffidenti mentre attraversavano la Sacra Terra. Le cose non erano proprio come le ricordavano dalle volte precedenti. Tutto sembrava molto più vuoto.


"Che strano. Ricordo che l'ultima volta c'era un gruppo di corvi neo demoni in questa area. Usando una tecnica speciale, c'era una probabilità molto alta di ottenerne qualcuno".


"Già, è vero. E io ricordo che di là c'era un gruppo di moscerini verdi neo demoni, dall'aspetto del tutto spaventoso. Quell'anno accadde che il gruppo a cui ero a capo vide qualcuno della Tribù del Corvo Lottatore che li provocò. Questo fu prosciugato e trasformato in un corpo senza vita avvizzito in un batter d'occhio".


"Strano, questa volta è molto più tranquillo del solito..."


Non incontrarono quasi nessun neo demone lungo tutto il tragitto, e non ebbero nemmeno bisogno di usare alcuna tecnica antica. Si limitarono a volare verso la zona centrale dei sette vulcani.


Secondo i registri della Tribù, il centro del vulcano ospitava lo stagno principale. Se l'acqua dello Stagno del Destino al centro del vulcano stava diminuendo, allora anche le acque negli stagni degli altri vulcani sarebbero diminuite.


Non appena i membri della Tribù del Corvo Esploratore si avvicinarono alla bocca del vulcano, videro la nebbia al suo interno. Sentirono anche ringhiare dal profondo di questo.


Non era altro che la voce di Meng Hao. Il suo lungo grido riecheggiò quando d'un tratto dalla nebbia emerse l'immagine di un enorme Albero di Legnoverde.


Allo stesso tempo, la nebbia nel vulcano cominciò a ridursi, riassorbita. Presto, l'immagine di Meng Hao divenne visibile, seduto a gambe incrociate all'interno dello stagno, mentre risucchiava tutta la nebbia.


L'immagine dell'Albero di Legnoverde si trovava proprio sopra di lui.


"È Gran Maestro Meng!" gridarono i membri della Tribù del Corvo Esploratore, riconoscendolo all'istante. I loro cuori tremarono non appena Meng Hao aprì improvvisamente gli occhi. Fece un respiro profondo e le acque attorno a lui diminuirono ulteriormente. Dei fili di Qi bianco si levarono per essere assorbiti da Meng Hao e dall'immagine dell'Albero di Legnoverde, facendo diventare così l'albero ancora più realistico, come se si trovasse davvero lì.


Fu in questo momento che dagli altri sei vulcani si poterono udire dei boati. Da questi si sollevò del Qi bianco che poi sfrecciò verso la regione dei membri della Tribù del Corvo Esploratore. Questo entrò con velocità nella bocca del vulcano e poi in direzione di Meng Hao.


L'Albero di Legnoverde sopra di lui all'improvviso cominciò a tremare e si protese verso l'esterno. La sua corteccia iniziò a sembrare sempre più antica, come se fossero trascorsi degli anni. Era come se in questo momento l'albero stesse crescendo così in alto che potesse raggiungere i Cieli.


Infatti, per chiunque lo avesse osservato, sembrava... che l'albero non stesse solo crescendo. Gli sfregi e i segni antichi sulla superficie dell'albero sembravano essere avvenuti naturalmente. Questo stava ad indicare che l'Albero di Legnoverde...


La Sacerdotessa del Cielo sussultò. "Risveglio degli Antichi!" disse con un filo di voce. "Il totem dell'Albero di Legnoverde di Gran Maestro Meng sta vivendo un Risveglio degli Antichi!!"


"Il Risveglio degli Antichi dell'Albero di Legnoverde!" gridò il Grande Padre, scioccato. Questi cominciò ad ansimare, con gli occhi spalancati.


Giù, all'interno delle acque dello stagno, gli occhi di Meng Hao si aprirono di scatto. Nemmeno lui avrebbe mai immaginato che assorbendo il potere dei totem dello stagno e fondendolo al totem dell'Albero di Legnoverde, avrebbe dato vita... al potere del Risveglio degli Antenati!


Meng Hao era sbalordito. "Alla fine che cosa si risveglierà? Un antico Albero si Legnoverde?"
                                



