---
title: Capitolo 432 – È Perché Ti Ho Incontrato...
pubDate: 2025-03-17T11:17:34.912Z
tags:
    - issth
---


Mentre la voce del Corvo Dorato riecheggiava, iniziò a emanare dal corpo un intenso bagliore. Era così vivido da far sembrare come se l'unica cosa nel mondo grigio, fosse questo fascio di luce dorata.


Nello stesso momento in cui Meng Hao si voltava in risposta alla voce del Corvo, il raggio di luce si fuse con il tatuaggio totemico di tipo Metallo sul suo petto.


Come accadde, il corpo di Meng Hao tremò e rimase bloccato sul posto, guardando all'indietro. Un rombo gli riempì la testa mentre un indescrivibile e incommensurabile potere di tipo Metallo gli esplodeva dentro.


Ora, il tatuaggio totemico di tipo Metallo sul suo petto sperimentò lo stesso tipo di trasformazione avvenuta al totem di tipo Legno!


“Questo è il mio Tatuaggio della Vita Dorata” disse il Corvo con voce gentile. “Con esso, potrai brandire per sempre il completo potere del Metallo.”


Yan Song e gli altri guardarono stupefatti mentre avveniva la trasformazione; ma dentro di loro esplose all'improvviso una sensazione di crisi senza precedenti.


Li Tian ansimava e le sue pupille erano ridotte a piccoli puntini. Aveva speso la maggior parte della sua vita in fuga e possedeva una spiccata intuizione. Col cuore che batteva forte si mise istantaneamente in azione. Non si mosse in avanti, ma invece, iniziò a fuggire in direzione del settimo vulcano.


Yan Song esitò per un momento. Al suo fianco, Mo e Wang si scambiarono un'occhiata per poi cominciare a ritirarsi.


Proprio in quel momento, giunse all'improvviso, dalla cima dell'albero, un sospiro del Corvo Dorato; allo stesso momento, il bagliore dorato che si vedeva a occhio nudo svanì improvvisamente, come se si fosse del tutto ritratto, partendo dalle radici dell'albero e condensandosi sulla sua chioma.


Mentre la luce dorata fluiva verso l'alto, il colore originale dell'albero, lentamente si rivelò; ed era un colore grigiastro, il grigio della morte.


Presto, tutta la luce dorata si coagulò, dall'albero, nel corpo del Corvo; il quale, ora emanava un bagliore sconcertante.


All'interno del bagliore dorato, il corpo del Corvo iniziò a cambiare. E presto fu quello di una giovane donna che indossava una lunga tunica dorata. Nonostante il suo giovane aspetto, emanava un'aura di antichità. Stava in piedi sulla chioma dell'albero, guardando in basso con un'espressione di pena.


“Cenere alla cenere, polvere alla polvere...” mormorò. Poi fece un passo avanti e, come si mosse, delle increspature si diffusero attraverso l'aria. Ogni movimento che faceva causava dei cambiamenti; ogni cosa iniziò a diventare d'oro e anche il cielo sembrò diventare solido. L'intero posto si stava trasformando in un mondo di oro metallico.


In quel momento, ogni parte di questo mondo, ogni vita, ogni esistenza, divenne parte di questo metallo dorato.


Al momento, Li Tian stava fuggendo alla massima velocità e aveva quasi raggiunto la bocca del settimo vulcano. Fu a quel punto che la sua faccia si riempì improvvisamente di completo terrore e sorpresa.
Sebbene la forma di donna del Corvo Dorato non sembrasse muoversi molto velocemente, gli comparve all'improvviso direttamente di fronte.


“Tu...” Li Tian iniziò ad ansimare e le sue pupille erano contratte. Un'improvvisa, intensa sensazione di grave crisi gli passò sopra come una piena. Senza un momento di esitazione cominciò ad eseguire velocemente un segno incantato e una vasta quantità di oggetti magici schizzò fuori dalla sua borsa da trasporto. Spinse le mani in fuori, usando tutto il potere che riuscì a radunare, per evocare una nebbia nera che emanava delle terrificanti onde.


“Se stai per morire, allora muori e basta! Non mi porterai con te!” ruggì. Tuttavia, mentre la sua abilità divina si manifestava e fuoriusciva un'aura incredibile, una mano dorata sfrecciò attraverso l'aria e penetrò la nebbia nera disturbando le onde. La mano era proprio davanti a Li Tian e un dito lo toccò leggermente sulla testa.


La donna si voltò a guardare Meng Hao e con voce gentile disse: “Ricorda, questo è il primo fato del mio Tatuaggio della Vita Dorata. La Convergenza del Destino. Qualsiasi vita io tocchi viene trasformata in oro.”


In risposta al tocco, l'intero corpo di Li Tian tremò; all'improvviso, una luce dorata cominciò a fuoriuscire dalla fronte e i suoi occhi si spalancarono quando la luce ricoprì tutto il corpo. Il volto si contorse per il terrore e, poi, si trasformò in una statua d'oro.


Anche la sua Anima Nascente non ebbe il tempo di scappare e venne sigillata dentro di lui. Il potere di tipo Metallo fluì all'interno e venne trasformata in un'Anima d'Oro.


Tutto questo era avvenuto in un istante. La velocità era stata così sconcertante che nessuno aveva avuto una possibilità di reagire. In un battito di ciglia, un maestoso eccentrico dell'Anima Nascente, una persona che poteva far tremare il mondo esterno ovunque andasse, un esperto eccelso...


<em>Disperdere l'aura, distruggere il Qi, eliminare il corpo!</em>


Quando la statua dorata di Li Tian cadde al suolo, si udì un clangore. Era completamente incapace di muoversi e lo sguardo di sorpresa sul suo volto, mentre fissava in lontananza il grande albero avvizzito, divenne permanente.


Questa svolta degli eventi fece sentire Yan Song, Mo e Wang come se dei fulmini si stessero schiantando dentro i loro cuori. Immediatamente le loro espressioni si incrinarono. Yan Song, con la mente che vorticava, sfrecciò subito via. La mano destra colpì la borsa da trasporto per estrarre un medaglione che poi ruppe.


Per quanto riguardava Mo e Wang, il bagliore di un incantesimo li avvolse, strato su strato. Sembrò invocare una sorta di potere che causò l'istantanea comparsa, attorno loro, di immagini fantasma. Sembrava stessero per schizzare via in cielo in qualunque momento.


Per tutto il tempo, Meng Hao rimase lì immobile mentre il potere di tipo Metallo continuava a ruggire dentro di lui. All'interno della luce dorata che aveva attorno apparve un enorme Corvo Dorato.


Mentre la luce dorata continuava a baluginare e il potere fluiva dentro di lui, Meng Hao poteva percepire la trasformazione, così come l'aumento della sua base di Coltivazione.


Poi vide Li Tian morire e gli altri tentare di scappare. Poi, silenziosamente, guardò il cielo.


A mezz'aria, il corpo della donna iniziò a sfocarsi, come se dovesse sparire da un momento all'altro. Il bagliore dorato che la circondava stava svanendo e lei non guardava Yan Song e gli altri mentre fuggivano. Invece, fissava lui.


“Il prossimo è il secondo fato del mio Tatuaggio. Lo chiamo Rete del Paradiso.” Con questo, la donna estese la mano destra e premette verso il terreno. Immediatamente, il suolo dorato iniziò a tremare e si allargarono delle crepe. Mentre la terra cominciava a rompersi e a creparsi, innumerevoli frammenti volarono in aria, ognuno dei quali era fatto di oro puro. Questi si trasformarono in una pioggia d'oro che cadde su Mo e Wang.


Allo stesso tempo, l'intero mondo, con l'eccezione dell'area occupata da Meng Hao e dal grande albero, cominciò a collassare. Tutte le rocce, le piante... ogni cosa cadeva a pezzi. Poi, questi piccoli frammenti d'oro si condensarono in innumerevoli lame dalla forma strana che cominciarono a roteare in giro formando una tempesta travolgente.


Catturati al suo interno, i volti di Mo e Wang si riempirono di disperazione. La tempesta dorata sembrava averli intrappolati, immobili e pronti a cadere.


I due ruggirono quando si scatenarono nel loro tentativo di attivare l'incantesimo, causando un rombo che riempì l'aria. Però, non importava quanto lottassero con il loro incantesimo o la forza delle loro basi di Coltivazione, erano incapaci di resistere alla grande tempesta dorata formatasi dalla terra stessa!


La tempesta gigante imperversò su di loro e la pioggia dorata formò qualcosa di simile a una grande rete da cui nessuno poteva scappare. Quando alla fine la rete si dissipò, di Mo e Wang non era rimasto altro a parte gli scheletri.


Non molto distante dai loro corpi, le loro Anime Nascenti stavano cercando di fuggire. Tuttavia, non riuscirono ad andare abbastanza lontano e vennero distrutte comunque dalla tempesta.


<em>Trasforma il mondo in oro e fai collassare la terra in una tempesta. Usa questo potere per formare la Rete del Paradiso, che può distruggere tutte le volontà.</em>


“C'è un terzo fato, chiamato... Se Non un Elisir.” La donna ora era davvero sfocata e flebile come se stesse per scomparire. Assieme alle parole, dette delicatamente, la sua mano leggiadra indicò Yan Song, il cui corpo era quasi trasparente mentre usava i poteri di un contenitore di giada per scappare.


Urlò quando qualcosa di simile a una mano gigante lo trascinò fuori dal vuoto in cui stava scomparendo. Il suo corpo, in precedenza trasparente, ridivenne chiaro all'istante, mentre veniva riportato nel mondo dorato.


Il suo volto era pallido e i suoi occhi colmi di follia.


“Se devo morire!” ululò, “Sarò io a scegliere il modo!” All'improvviso, il suo corpo esplose in una fiammata e comparve il potere dell'auto-detonazione.


L'auto-detonazione di un Coltivatore dell'Anima Nascente liberava un potere intenso e incredibile.


Tuttavia, nell'istante in cui sembrava sul punto di esplodere, la forma di donna del Corvo Dorato disse piano: “Se Non un Elisir...”


Allo stesso tempo, agitò la mano, sparando la tempesta dorata contro Yan Song. Questa, in modo scioccante, si riformò... in un gigantesco calderone degli elisir, con Yan Song all'interno!


Preso dentro il calderone, la forza della sua auto-detonazione non venne solo bloccata, ma divenne un potere di trasformazione!


Meng Hao iniziò ad ansimare per lo stupore.


Poteva vedere chiaramente che all'interno del calderone, la forza generata dall'esplosione del corpo di Yan Song era divenuta un vortice che ruotava rapidamente. In modo incredibile... venne trasformata in un singolo elisir medicinale color del sangue!


<em>Ricreare una persona in un elisir, nostalgia di un passato. Se Non un Elisir.</em>


Il calderone sparì e l'elisir color del sangue volò via per atterrare nella mano della donna. Lei lo guardò, poi lo ridusse in cenere.


A questo punto, il suo corpo stava chiaramente per dissiparsi. Si voltò, non per guardare Meng Hao, ma per fissare il grande albero morto e avvizzito mentre gli cammina incontro.
Avvicinandosi, il corpo continuò a svanire; con ogni passo, altra della forza vitale scompariva. Al contempo, il grande albero cominciò a marcire e a trasformarsi in polvere.


“Vivere insieme, morire insieme” mormorò la donna mentre il suo corpo spariva.


L'albero era marcito del tutto, volò via come cenere.


Cenere alla cenere, polvere alla polvere...


In quell'istante, ogni cosa di fronte a Meng Hao divenne sfocata. Non era più bloccato sul posto, ma poteva di nuovo muoversi. All'improvviso, nel vuoto che aveva di fronte, vide un uomo che vestiva una lunga tunica verde. Al suo fianco si trovava una donna dorata. Stavano sorridendo e ridendo mentre si allontanavano, camminando verso il nulla.


<em>Tu sei un elisir e io un albero. L'anno in cui mi sei apparsa dinnanzi... la mia vita è diventata più che semplice verde.</em>


<em>Io sono un elisir e tu un albero. L'anno in cui ho aperto gli occhi per la prima volta, ti ho visto e... la mia vita non fu più solitaria.</em>


Qualche volta, il significato di una vita intera può essere un incontro fortuito.


Con espressione seria, Meng Hao congiunse le mani e si chinò profondamente verso le due figure.


Quando si chinò, la luce dorata che aveva attorno si ridusse e il mondo dorato cominciò a collassare. Allo stesso tempo, il tatuaggio totemico di tipo Metallo sul suo petto si trasformò in un carattere.


Metallo!
                                        



