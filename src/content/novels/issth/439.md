---
title: Capitolo 439 - L’Esotico Fiore del Cuore Demoniaco
pubDate: 2025-03-17T11:17:34.914Z
tags:
    - issth
---


Al di fuori dello scudo, i tre Dominatori di Demoni di livello nove della Divisione del Ragno si lanciarono all'attacco. Numerosi neo-demoni sbucarono dal cielo e della terra. C’era qualcosa di davvero speciale in quei Dominatori di Demoni: le orde che comandavano erano formate da un solo tipo di neo-demoni.


Uno aveva un enorme stormo di uccelli marini dall'aspetto feroce che sfrecciavano nell'aria. Ognuno di essi aveva tre artigli e l’immagine di un volto umano sul petto.


Un altro era circondato da una moltitudine di formiche giganti. Le più grandi erano lunghe circa 6 metri, mentre le più piccole erano talmente tante che era impossibile contarle. Avevano un aspetto selvaggio mentre zampettavano in avanti, ricoprendo qualunque cosa.


L’ultimo Dominatore di Demoni era un anziano dal volto orgoglioso. Vicino a lui fluttuavano nove nidi di vespe e lui stesso era immerso in una nuvola di vespe velenose. Il loro ronzio era talmente intenso da far impazzire.


Per gli ortodossi Dominatori di Demoni tali orde uniformi erano la normalità. Erano quei Dominatori che beneficiavano di un’eredità. Molte eredità come quelle erano state trasmesse dai Dominatori dello stesso sangue di generazione in generazione.


Dato che potevano evocare tali orde uniformi di neo-demoni, era molto facile vedere la differenza tra loro e i Dominatori di Demoni Raminghi, che avevano orde di neo-demoni misti.


Al vedere i tre Dominatori di Demoni, il volto di Meng Hao era calmo, mentre si ergeva sull'enorme corpo del Gigante Selvatico. Ululò mentre si lanciava alla carica, attirando subito l’attenzione di chiunque si trovasse all'esterno dello scudo.


Al vederlo, l’espressione di Zhao Youlan mutò. Esaminò Meng Hao con attenzione per un istante e poi si accigliò.


Nello stesso momento, i tre Dominatori di Demoni di livello nove della Divisione del Ragno si voltarono a guardare Meng Hao, per poi scambiarsi sguardi brillanti. Cominciarono a evocare degli incantesimi, facendo sì che diversi neo-demoni delle loro orde si scagliassero contro lo scudo.


I tre gruppi si unirono a formare un’unica orda di circa 10.000 neo-demoni. Mentre avanzavano, i loro ruggiti si levavano fino al cielo. Meng Hao sbuffò freddamente. Il Gigante Selvatico balzò in aria all'improvviso, avanzando verso lo scudo, lo sguardo assetato di sangue mentre si lanciava contro l’orda di neo-demoni.


A mezz'aria, Meng Hao agitò la mano destra, facendo sì che i tatuaggi totemici sul suo braccio destro iniziassero a brillare. All'improvviso comparve una luce intensa, che si trasformò in uno stormo di corvi neri.


Nel momento in cui i corvi fecero la loro comparsa, subito lanciarono i loro richiami penetranti e i cadaveri sul campo di battaglia emanarono una pulsante aura nera, che venne risucchiata dallo stormo. Era come una nebbia nera che vorticava intorno ai corvi, per poi scagliarsi contro i neo-demoni. Nello stesso momento, intorno a Meng Hao cominciò ad brillare una luce verde. Pelosone e gli altri Lupi Legnoverde fecero la loro comparsa, insieme al Pipistrello Nero. Anche loro si unirono all'attacco.


Sembrava che a Meng Hao non importasse nulla del Pipistrello Nero, ma in realtà gli dava una grande importanza. Era un neo-demone che era stato soppresso da una spada di legno. Era quasi del tutto sicuro che il potere che dimostrava non fosse ancora tutto quello di cui era capace. Forse si stava trattenendo apposta, o magari aveva bisogno di più tempo per recuperarsi dalla ferita.


Se il motivo fosse stato il secondo, significava che al momento era ancora debole, ma, nonostante ciò, la sua base di Coltivazione era più o meno al livello sette.


Risuonarono dei boati incredibili, mentre le due orde di neo-demoni collidevano l’una con l’altra e iniziavano a combattere selvaggiamente.


Meng Hao stesso attirò parecchia attenzione sul campo di battaglia. Le battaglie tra Dominatori di Demoni erano violente ed evocavano delle aure potenti. In un battito di ciglia, lo scontro finale dei Dominatori si era trasformato nella quarta grande battaglia.


Uno dei tre Dominatori della Divisione del Ragno rise freddamente e disse: “Tu, insignificante Dominatore Ramingo. Hai ucciso Zhou Ye per pura fortuna! La tua orda di neo-demoni mista potrà avere qualche neo-demone incredibile, ma non ha alcuna possibilità contro noi tre!"


Meng Hao era il loro unico nemico e la loro sola missione era farlo uscire e ucciderlo.


Vedendo che rispondeva al loro attacco, i tre si scambiarono un altro sguardo, per poi iniziare ad evocare altri incantesimi. Subito gli altri neo-demoni che li circondavano sollevarono il capo e ruggirono, lanciandosi all'attacco.


L’incredibile spettacolo e i ruggiti tuonanti attirarono l’attenzione di quelli che ancora combattevano, che si voltarono per assistere allo scontro.


Ridendo freddamente, i tre Dominatori della Divisione del Ragno evocarono altri incantesimi, facendo brillare i totem sui loro corpi. All'improvviso diverse centinaia di neo-demoni di livello 10 apparvero nell'aria vicino a loro. Tutti insieme, si lanciarono all'attacco contro Meng Hao.


“Ti faremo conoscere il vero potere dei Dominatori di Demoni!” Mentre parlavano, le loro orde di demoni, circa 30.000, circondarono Meng Hao.
Pareva che l’orda di quest’ultimo avesse delle difficoltà a rispondere all'attacco, i suoi neo-demoni sembravano completamente consumati.


Calmo come sempre, lo sguardo di Meng Hao si posò sui neo-demoni che si avvicinavano. Casualmente scosse le braccia e le gambe e subito dal suo corpo si emanò una luce totemica, all'interno della quale si potevano vedere diverse migliaia di Lupi Legnoverde, Tordi di Fuoco e Golem di Pietra.
C’era anche un gruppo numeroso di neo-demoni, i cui corpi erano immersi nell'acqua.


Risuonò un ruggito scioccante mentre un feroce coccodrillo rosso scendeva sul campo di battaglia.


Apparve una nebbia nera che ribolliva, dalla quale provenne un richiamo penetrante. Dalla nebbia fuoriuscì una lucertola nera che sembrava provenire dalle fonti gialle degli inferi. La sua comparsa fece vibrare l’aria.


Poi si udì un ronzio mentre i Demoni Zanzara facevano la loro comparsa intorno a Meng Hao.


Mentre le orde apparivano una dopo l’altra, le espressioni dei tre Dominatori di Demoni della Divisione del Ragno mutarono. Nello stesso momento, Meng Hao iniziò il contrattacco, lanciandosi in avanti e agitando l’aria, mentre apparivano venti ragni grandi 300 metri, insieme a 10.000 ragni più piccoli. Sfrecciarono uno nell'aria, un’orda di quasi 30.000 neo-demoni che fece tremare qualunque cosa. Si lanciarono subito contro i tre Dominatori.


Nel momento in cui i neo-demoni di Meng Hao impattarono sull'orda della Divisione del Ragno, si udirono grida di dolore. Le orde dei tre Dominatori erano completamente incapaci di fermare quella di Meng Hao. Decimate e ferite, tentarono di ritirarsi, ma, purtroppo per loro, i neo-demoni di Meng Hao furono veloci a circondarle.


Le espressioni dei tre Dominatori mutarono e i loro volti si fecero cinerei mentre Zhao Youlan strabuzzava gli occhi, incredula. Poi si udì di nuovo la sua voce dolce.


“Alto Sacerdote, sembra che se vogliamo uccidere quest’uomo, prima dobbiamo attirare all'esterno l’esperto più potente, l’Anziano della Tribù del Corvo Guerriero. Solo quando sarà qui, potrò procedere con il piano per sterminare completamente le Cinque Tribù. Alto Sacerdote, per favore procedete!"


L’Alto Sacerdote della Sezione del Ragno, l’anziano avvolto in una tunica verde, sorrise in risposta. Agitò la sua bacchetta di legno e si teletrasportò.
Quando riapparve, si trovava direttamente di fronte a Meng Hao . Non appena arrivò, gli occhi di Meng Hao lampeggiarono. Avendo percepito il suo arrivo, era pronto, quindi indietreggiò velocemente con sguardo gelido.


All'interno dello scudo, il Sacerdote del Corvo Oscuro sentiva che c’era qualcosa che non andava, ma non sapeva cosa. Purtroppo non aveva il tempo di analizzare la situazione per cercare di capire quale fosse il motivo di quella sensazione.


Digrignando i denti disse: “Anziano della Tribù del Corvo Guerriero, per favore intercettate quell'altro Sacerdote per dare un po’ di tempo al Gran Maestro Meng!”


Al suo fianco, gli occhi dell’Anziano della Tribù del Corvo Guerriero brillavano gelidi. Il suo corpo svanì, mentre si teletrasportava. Quando riapparve, bloccava la strada all'Alto Sacerdote della Divisione del Ragno, impedendogli di avvicinarsi a Meng Hao. I due si guardarono, e, senza una parola, utilizzarono le loro abilità divine. Risuonarono dei boati mentre iniziava il quinto grande scontro.


Anche Meng Hao percepiva che c’era qualcosa che non andava. Nelle Terre Nere aveva già partecipato ad una simile guerra di Coltivatori e, basandosi sulla sua esperienza, sapeva che tali guerre non finivano in poco tempo. Di solito le battaglie si protraevano per giorni prima che la situazione pendesse a favore di una o dell’altra parte.


Normalmente una delle due parti era chiaramente superiore in termini di potere, e poteva quindi distruggere l’avversario. L’unica opzione era quindi di tentare di indebolire lentamente l’altra parte.


Però, pur non essendo nella posizione di distruggere le Cinque Tribù, la Divisione del Ragno, dopo nemmeno un solo giorno di battaglia, stavo usando questa strana tattica nel tentativo di costringere le Cinque Tribù a usare i loro assi nella manica.


Pareva che la Divisione del Ragno ce la stesse mettendo tutta, senza alcuna assicurazione di vittoria. Un attacco così impulsivo doveva essere sicuramente parte di un piano più grande.


“C’è sicuramente qualche stratagemma dietro. Se fossi loro, quale sarebbe la mia tattica?" Meng Hao controllava i neo-demoni intorno alle orde dei tre Dominatori e, allo stesso tempo, esaminava il campo di battaglia. La prima cosa che guardò fu la scena che si svolgeva al di sopra. Erano i Sacri Antenati delle Cinque Tribù, impegnati nella battaglia contro il terribile Demone Ragno che tentava di sconfiggerli.


“Probabilmente non riguarda loro… I Sacri Antenati totemici non sono Coltivatori, ma potenti neo-demoni che possono dare vita a dei totem. Mi è impossibile capire la loro battaglia". Accigliandosi, Meng Hao guardò le migliaia di Coltivatori impegnati in battaglia, per poi voltarsi verso lo scudo.
Alla fine si concentrò sulla battaglia dei Coltivatori allo stadio dell’Anima Nascente.


“E poi ci sono io. Sono uno dei protagonisti principali della battaglia. Però, se volessero uccidere proprio me, lo farebbero con più convinzione. Se si ragiona così…" L’espressione di Meng Hao mutò all'improvviso. Senza esitazione, indietreggiò velocemente, evocando un incantesimo con entrambe le mani. Subito intorno a lui apparvero degli scuri di protezione.


Quasi nello stesso momento in cui iniziava ritirarsi, gli occhi di Zhao Youlan. Si illuminarono di una luce fredda. Prese un respiro profondo mentre sollevava con attenzione la mano destra per rivelare una scatola di legno.


Quando aprì la scatola, subito apparve un bagliore nero. Nello stesso tempo, un brivido le percorse il corpo. Si morse la lingua con i bei denti e si inginocchiò, sollevando la scatola sopra il capo con entrambe le mani.


Non appena sollevò la scatola, il bagliore nero si emanò in ogni direzione. Comparve una luce dolorosa che sembrava capace di consumare qualunque altra luce.


I Coltivatori della Divisione del Ragno subito estrassero dei pallidi elisir medicinali neri, affrettandosi a inghiottirli. Dopo di ciò, i loro occhi divennero completamente neri.


I Coltivatori delle Cinque Tribù percepirono qualcosa che li tirava, attirando involontariamente loro sguardo.


Nel momento in cui lo fecero, i loro cuori iniziarono a tremare.


I volti dei membri delle Tribù all'interno dello scudo si oscurarono. Non potevano percepire nulla, solo quelli al di fuori sentivano il potere della luce nera. Però, fu proprio questo che fece impallidire il Sacerdote del Corvo Oscuro.


Con voce rauca, disse: “L’Esotico Fiore del Cuore Demoniaco!"


Meng Hao strinse gli occhi, ma era già in guardia. Un bagliore sanguigno lo circondò mentre usava il Mondo della Morte di Sangue per difendersi dalla chiamata del bagliore nero.


Fu questo punto che la sua espressione mutò. In quell’esatto momento… Il Giglio della Resurrezione decise di esplodere in tutto il suo potere.
Subito Meng Hao richiamò i suoi neo-demoni che si affrettarono a ritornare verso di lui.
                                



