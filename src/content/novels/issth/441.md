---
title: Capitolo 441 – Esecuzione!
pubDate: 2025-03-17T11:17:34.914Z
tags:
    - issth
---


Non appena Meng Hao soppresse il Giglio della Resurrezione, l'Esotico Fiore del Cuore Demoniaco non ebbe più alcun effetto su di lui. Magari aveva a che fare con il Giglio stesso, sebbene fosse impossibile da dire con sicurezza.


Nell'istante in cui aprì gli occhi, i suoi neo-demoni lanciarono dei forti ruggiti. Gli occhi dei tre Dominatori di Demoni si socchiusero e i cuori dei tremila Coltivatori nemici circostanti tremò. Tuttavia, continuarono ad attaccare senza sosta come prima.


Meng Hao si guardò attorno pensieroso. Vide le migliaia di corpi dei membri delle Cinque Tribù e notò anche che lo scudo stava per cedere. Del suo gruppo originale di trentamila neo-demoni, più della metà erano morti.


Sebbene avesse visto con i suoi occhi la disperata guerra nella Città della Neve Sacra, vedere questa scena riempì il suo cuore dello stesso dolore provato dal resto delle Cinque Tribù.


“Considerando che la battaglia ha raggiunto questo stadio, dovrei davvero andarmene” mormoro piano. “Tuttavia... non ho nessun desiderio di fuggire, oggi!” Alzò la mano destra e la premette sul terreno.


“Qi Demoniaco, arte della Legittima Concessione!” Immediatamente, un'infinita quantità di Qi Demoniaco eruttò in tutte le direzioni. Agitò la mano, fondendolo immediatamente con i diecimila e più neo-demoni che gli rimanevano.


I loro corpi iniziarono a tremare. I Demoni Zanzara aumentarono di diverse volte le loro dimensioni originali, emanando un'aura scioccante. Oltre a emanare Qi Demoniaco, comparve improvvisamente un'aura di trasformazione.


Sotto il suo potere, ai Demoni Zanzara crebbero, a un tratto, un paio di ali extra. In più, sulle loro code spuntarono degli spuntoni verdi!


Era una vista incredibilmente spaventosa!


Per quanto riguardava i corvi neri, tremarono ed emisero versi feroci. Si illuminarono di una luce nera e la ferocia delle loro aure crebbe esponenzialmente. Non solo i loro corpi divennero più grossi, ma delle immagini fantasma comparvero attorno a loro, formando quella che sembrava un'immagine specchiata dietro a ognuno.


Questi fantasmi erano il risultato della trasformazione, una sorta di evoluzione. Con la presenza delle immagini, era come se ogni corvo possedesse due forze vitali.


Pelosone ululò al cielo quando il suo corpo crebbe fino a trecento metri. Lui già aveva dentro di se il Qi Demoniaco, ma l'aggiunta non si limitò a farlo diventare più grande; il sangue cominciò a pompare più forte e l'immagine di una di una luna fluttuante gli apparve sopra la testa, il suo manto di pelo bianco diventò improvvisamente argenteo. Ora era Lupo D'Argento!


I ragni, dal canto loro, lanciarono feroci grida quando i loro corpi divennero più potenti e il loro aspetto ancora più selvaggio. Sul retro dei loro torsi, si poterono vedere all'improvviso dei volti umani; le loro mandibole crebbero più lunghe, fino a sembrare delle chele giganti!


Le scaglie del coccodrillo rosso divennero più grandi e la sua testa cambiò forma, apparendo più simile a quella di un dragone. La carne della sua schiena iniziò a gonfiarsi e, all'improvviso, apparvero due ali. Si alzò in volo, non più coccodrillo, ma piuttosto, qualcosa di simile a un rosso Drago Volante delle Tempeste!
Sebbene non avesse assunto un'immagine sputata di un Drago Volante, la sua aura era estremamente simile.


Ruggendo, il corpo della lucertola crebbe fino alle dimensioni di un piccola montagna. Del fumo nero fuoriusciva dalla sua bocca, come se del fuoco bruciasse nel suo ventre, pronto per essere sputato fuori.


Ora appariva completamente diversa da prima; la sua aura era enormemente più forte.


Il Gigante Selvatico lanciò un immenso ruggito mentre il suo corpo diventava più massiccio. Alzò la mano in aria e, incredibilmente, una saetta discese dal cielo. Quando il Gigante l'afferrò, si trasformò in una frusta di fulmini estremamente impressionante.


Tutti i neo-demoni sperimentarono delle trasformazioni. Questi cambiamenti erano cose che fin dai tempi antichi capitavano occasionalmente nel Deserto Occidentale, ma vederle accadere tutte simultaneamente era senza precedenti.


Questa scena scosse immediatamente i neo-demoni dei tre Dominatori. Sguardi di paura apparvero nei loro occhi e non osavano avanzare.


Le menti dei tremila Coltivatori della Divisione del Ragno erano piene del suono dei ronzii. Vedere all'improvviso più di diecimila neo-demoni, sperimentare delle trasformazioni che li avevano fatti diventare un orda mutante, li aveva riempiti di una paura incredibile.


Gli occhi di Zhao Youlan erano spalancati e colmi di un acceso bagliore. L'improvvisa esplosione di potere da parte di Meng Hao l'aveva scioccata.


E non era la sola. Il Sommo Sacerdote e i Grandi Anziani della Divisione, che al momento stavano attaccando lo scudo, si guardarono improvvisamente alle spalle. Quando videro Meng Hao e i suoi neo-demoni, i loro cuori e le loro menti cominciarono a tremare.


I volti dei tre Dominatori di Demoni della Divisione del Ragno si riempirono di incredulità, iniziando ad ansimare. Lo stupore riempì completamente i loro cuori e lanciarono un rauco grido di allarme.


“Un Grande... un Grande Dominatore!”


“È un Grande Dominatore di Demoni! Solo un Grande Dominatore può possedere un'arte segreta così spaventosa!”


Di colpo, gli occhi di Meng Hao passarono sopra di loro e i loro volti diventarono mortalmente pallidi. Con i capelli ritti, si ritirarono alla massima velocità.


Appena cominciarono la manovra, i neo-demoni di Meng Hao lanciarono dei ruggiti scioccanti per poi precipitarsi sui Coltivatori e i neo-demoni che li circondavano.


In mezzo al tonante ruggito, anche Meng Hao avanzò con velocità incredibile, usando il Lampo dell'Esplosione di Sangue. Il suo corpo sembrò scomparire; al che, tutti i neo-demoni e i Coltivatori tra lui e il più vicino dei tre Dominatori, esplosero improvvisamente in una nube di sangue e carne. Poi riapparve direttamente di fronte al Dominatore.


La velocità con cui era successo tutto questo era stupefacente. Non era stato un teletrasporto minore, ma piuttosto, un'eruzione esplosiva di velocità su una breve distanza, che si era lasciata dietro una scia di distruzione e di morte.


“Tu...” L'espressione del Dominatore si incrinò e la sua mente si colmò di un ronzio. Era sul punto di sfrecciare via quando la mano di Meng Hao scattò, chiudendosi sulla sua gola. Quando Meng Hao, con il volto completamente inespressivo, ruppe il collo dell'uomo, risuonò il rumore di qualcosa che si spezzava.


Quando gettò via il Dominatore, un rampicante coperto di spine strisciò improvvisamente fuori dal Gigante. Con un gigantesco sorso, deglutì il corpo. Poi, il feroce rampicante iniziò a roteare attorno a Meng Hao, diventando una gigantesca sfera di spine che spazzò in tutte le direzioni.


Questa singola uccisione istantanea scosse l'intero campo di battaglia. I volti di due degli Anziani all'Anima Nascente della Divisione del Ragno che stavano attaccando lo scudo, si agitarono. Senza esitazione eseguirono dei teletrasporti minori riapparendo all'improvviso vicino a Meng Hao.


In quell'istante, un gruppo di Demoni Zanzara fendettero l'aria per difenderlo. I due Anziani combinarono le forze per attaccare, sconfiggendo all'istante i Demoni. Tuttavia, a questo punto era apparso un bagliore sanguigno attorno a Meng Hao che usò di nuovo il Lampo dell'Esplosione di Sangue. Questa volta apparve al fianco del secondo Dominatore; agitò la mano, facendo sorgere una luce dorata. L'uomo urlò, mentre la luce lo circondava completamente. Nello spazio di pochi respiri, la luce svanì, rivelando che l'uomo era stato completamente trasformato in oro e, lentamente, cadde giù dal cielo.


L'ultimo Dominatore era un uomo anziano che al momento era spaventato a morte dalla ferocia senza precedenti di Meng Hao. Cominciò immediatamente a tremare con violenza.


“Salvatemi!!” gridò, sfrecciando alla volta di Zhao Youlan quanto più velocemente poteva.


“Ne hai di fegato!” grido uno dei due Coltivatori all'Anima Nascente. Il fatto che Meng Hao avesse ucciso un altro Dominatore di rango 9 proprio di fronte a loro, li riempiva di furia. I loro corpi guizzarono mentre, ancora una volta, si gettavano contro lui con l'intento omicida che montava furiosamente. E ancor prima di raggiungerlo, erano apparse magicamente le abilità divine.


“Il mio fegato è molto ordinario in realtà...” disse con leggerezza. Quando gli Anziani si avvicinarono, alzò la mano destra e la puntò verso i due. Scatenò immediatamente l'Ottava Maledizione del Sigillo del Demone; gli invisibili fili di Qi Demoniaco sfrecciarono verso i due, legandoli all'istante.


L'espressione dei due si incrinò. Sebbene non ci volle molto perché il potere esplosivo delle loro basi di Coltivazione li liberasse, il loro breve momento di sorpresa permise a Meng Hao di usare ancora una volta il Lampo dell'Esplosione di Sangue. Un bagliore sanguigno lo circondò mentre schizzava verso il Dominatore finale.


“Come osi!” urlò un altro degli Anziani all'Anima Nascente che si teletrasportò via dallo scudo per apparire al fianco del vecchio Dominatore. Ruggendo eseguì un gesto incantato con la mano destra, lanciando contro Meng Hao una luce colorata.


“Nessuno può salvare qualcuno che voglio uccidere” disse con calma. Senza un briciolo di esitazione, strinse la mano a pugno e colpì verso l'esperto dell'Anima Nascente.


Un boato riempì l'aria. Il corpo di Meng Hao tremò e arretrò di tre passi. Il volto dell'esperto si contorse e il sangue gli spruzzò dalla bocca; arretrò di sette od otto passi, con l'incredulità che luccicava nei suoi occhi. Guardò sconcertato mentre Meng Hao si avvicinava al Dominatore di Demoni e, prima che questi potesse fare alcunché, gli afferrò il collo e lo spezzò.


Completamente circondato da un migliaia di armati, Meng Hao aveva massacrato tre Dominatori. Neppure tre Anziani all'Anima Nascente avevano potuto fare qualcosa per fermarlo. In effetti, uno dei Dominatori era stato ucciso direttamente di fronte a uno di loro. Questa scena riempì tutti di sconcerto, non solo i Coltivatori della Divisione del Ragno, ma anche i membri delle Cinque Tribù all'interno dello scudo. Tutto a un tratto il loro sangue cominciò a ribollire mentre la disperazione si trasformava in speranza!


“Gran Maestro Meng!!”


“Gran Maestro Meng!!!”


Le grida risuonarono dall'interno dello scudo, portando con loro la speranza e l'eccitazione dei membri sopravvissuti delle Cinque Tribù.


Zhao Youlan ansimava mentre osservava Meng Hao. Le sue azioni superavano completamente le sue previsioni e, a questo punto, si stava trasformando in un fattore critico per la battaglia.
“Grande Dominatore di Demoni... Qualcuno che può scuotere un Coltivatore all'Anima Nascente... Quest'uomo deve morire!” Mentre l'istinto omicida nasceva nei suoi occhi, il suo cuore tremava e una sensazione di grave pericolo la riempiva. Questo perché aveva appena visto gli occhi di Meng Hao!


In quel momento, lo sguardo di lui era passato sul campo di battaglia, sorvolando il grande divario creato tra loro da tremila Coltivatori.


Il suo sguardo era pieno di intento omicida. Ed era diretto a lei!


“Vuole uccidermi? Quei tre Dominatori gli erano troppo vicini, rendendosi dei facili bersagli. È troppo lontano da me, in più ci sono tremila Coltivatori tra di noi. Ho più di dieci guardie e in più l'Alto Sacerdote e gli Anziani. Come esattamente... pensa di uccidermi!?”
                                


                                



