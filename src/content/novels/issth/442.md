---
title: Capitolo 442 – Una Figura Salta, Volando Sopra Tremila Coltivatori!
pubDate: 2025-03-17T11:17:34.914Z
tags:
    - issth
---


ANNUNCIO:


Da oggi è aperto il Patreon di I Shall Seal The Heavens!
Sostenete la novel e il gruppo di traduzione con una donazione.
Vantaggi esclusivi vi attendono: https://www.patreon.com/madotter


Grazie e buona lettura!


-MadOtter


***


“Non c'è neppure bisogno di pensarci” continuò Zhao Youlan. “Con una barriera di tremila Coltivatori, finirà impantanato prima di riuscire ad arrivarmi vicino. A meno che non possa eseguire un teletrasporto minore, non otterrà niente. Anche affidarsi a quell'arte del Qi di Sangue non gli permetterebbe di superare una tale distanza!”


“Se volasse, gli servirebbe una velocità incredibile per fare breccia attraverso tremila Coltivatori e avendo appena visto la sua velocità, posso affermare che non è sufficiente.” Fu a questo punto, lungo il treno dei suoi pensieri che Zhao Youlan vide Meng Hao alzare la testa e lanciare un lungo grido.


In risposta, il Gigante Selvatico arrivò correndo. Ruggiva, mentre i suoi muscoli si gonfiavano e il corpo cresceva fino a trecento metri d'altezza. I muscoli del suo braccio destro iniziarono a contorcersi, come se tutto il sangue del corpo si stesse radunando lì. Il braccio continuò a crescere in modo strano ed esagerato; presto costituiva più di metà dell'intero corpo del Gigante!


Il braccio era completamente fuori proporzione rispetto al resto del corpo. Vene blu sporgevano su tutta la sua superficie e appariva come se fosse sul punto di esplodere. Sembrava esserci una terrificante forza fisica a riempirlo e la vista era sconcertante. Il Gigante Selvatico afferrò Meng Hao con il braccio e lo scaraventò in aria in direzione di Zhao Youlan.


Tutto lo spaventoso potere contenuto nel corpo del Gigante si trasferì a Meng Hao, che sfrecciava attraverso l'aria come una saetta. Quando accelerò, il potere del Gigante intensificò la sua innata velocità, facendo si che la sua figura squarciasse l'aria... come un sole ardente!


Allo stesso tempo, un nugolo di Demoni Zanzara lo circondò, trasformandolo in un vortice. Anche i corvi neri si avvicinarono, trasformandosi in nebbia. Il coccodrillo rosso divenne un'ala gigante, l'enorme lucertola divenne il corpo e il Pipistrello Nero l'altra ala. La velocità di Meng Hao aumentò in modo esplosivo ancora una volta mentre l'orda di neo-demoni lo spingeva in avanti.


Mentre Meng Hao sfrecciava attraverso il cielo circondato dalla sua vasta orda di neo-demoni, un ronzio incredibile si diffuse in tutte le direzioni. Volò al di sopra dei tremila Coltivatori che rimasero a fissare in alto, con le teste che giravano, troppo scioccati per reagire. Fu in questo momento che...


L'orda di neo-demoni si trasformò in una lunga e aguzza freccia, con Meng Hao al posto della punta. Si scagliarono avanti, colmi del desiderio di uccidere ed emanando un feroce intento omicida. Fu con una velocità esplosiva che sfrecciarono attraverso il cielo verso Zhao Youlan, apparendo capaci di squarciare i Cieli.


In quel momento, i membri delle Cinque Tribù all'interno dello scudo non riuscivano neppure a respirare. Il Grande Padre della Tribù del Corvo Guerriero, guarito dalla ferite, fissava con gli occhi spalancati e iniettati di sangue. Gli altri sette Coltivatori all'Anima Nascente al suo fianco stavano ansimando.


In quel momento, i tremila Coltivatori della Divisione del Ragno osservavano con occhi rossi e pieni di incredulità.


In quel momento, le espressioni degli Anziani all'Anima Nascente al di fuori dello scudo, così come quella dell'Alto Sacerdote, cambiarono completamente!


Mentre osservava Meng Hao, gli occhi da fenice di Zhao Youlan si spalancarono e cominciò ad ansimare, in questo momento la figura di Meng Hao si rifletteva nei suoi occhi mentre veniva impressa profondamente nella sua mente e nel suo cuore.


Una figura salta, volando sopra a tremila Coltivatori,
Una freccia demoniaca, lanciata direttamente contro Zhao Youlan!


La velocità incredibile trasformò, all'improvviso, i mille metri tra loro in meno di trecento! I Coltivatori con i tatuaggi verdi che la circondavano si prepararono ad affrontare un nemico così formidabile. Nei loro occhi si poteva vedere l'intento omicida.


Mentre reggeva l'Esotico Fiore del Cuore Demoniaco sopra la testa, fissò Meng Hao e la sua espressione divenne più calma e i suoi occhi si riempirono di freddezza. Al momento non poteva muoversi. Se l'avesse fatto, il potere del Fiore si sarebbe dissipato. E una volta che fosse successo, i Coltivatori rimanenti delle Cinque Tribù all'interno dello scudo sarebbero usciti alla carica. Incluso il Grande Padre del Corvo Guerriero, ci sarebbero stati otto Coltivatori all'Anima Nascente, più che abbastanza per ostacolare gli Anziani della Divisione del Ragno.


Una tale circostanza li avrebbe messi davvero in grave pericolo.


“Scommetto... che non ce la farà!” pensò, mentre il suo cuore si colmava di risolutezza.


Il resto degli Anziani abbandonarono i loro tentativi di distruggere lo scudo e sterminare le Cinque Tribù. Per loro era più importante la Sacra Figlia della Divisione.


Tre dei nove si teletrasportarono immediatamente al fianco dell'incredibile figura di Meng Hao. Cominciarono subito a eseguire gesti incantati, generando dai loro corpi la luce dei loro totem. Questa si trasformò in una grande figura illusoria che si avventò su Meng Hao.


“Ritirati!” Il ruggito dei tre era come un tuono.


“Fottetevi!” rispose Meng Hao, accompagnato da un ululato che suonava come la combinazione di tutti i versi dei neo-demoni che lo circondavano. Il suono scosse il Cielo e la Terra, premendo sui tre Coltivatori all'Anima Nascente. All'improvviso, lo stormo di corvi neri, il nugolo di Demoni Zanzara, così come il coccodrillo rosso, cambiarono direzione e si gettarono sui tre.


In mezzo ai tonanti ruggiti, Meng Hao continuò ad avanzare, senza fermarsi neppure un attimo. L'orda di neo-demoni ostruì il passo a tre Coltivatori, permettendogli di passare oltre senza ostacolo.


Ora era a soli duecento metri da Zhao Youlan!


Si udirono delle grida furiose quando gli altri sei Anziani apparvero vicino a Meng Hao. Utilizzarono il pieno potere delle loro basi di Coltivazione, manifestando le loro abilità divine totemiche. I ruggiti riempirono l'aria quando il potere combinato dei sei uomini creò un'enorme campana dorata che sfrecciò verso Meng Hao, preparandosi a schiacciarlo.


Mentre la campana dorata volava in avanti, l'aria si riempì di una pressione enorme, assieme a un rombo tale da spaccare i timpani. Gli occhi di Meng Hao brillarono quando all'improvviso agitò entrambe le mani. Pelosone e la lucertola gigante, così come tutti gli altri neo-demoni, si gettarono contro la campana in avvicinamento.


Da lontano, la sua orda di neo-demoni sembrò trasformarsi in qualcosa di simile a un vento nero che soffiava dal suo corpo. Ora era completamente visibile a mezz'aria.


Senza esitazione alzò la mano destra, dentro la quale comparve la maschera color sangue. Se la mise sul volto e quando un Qi di Sangue senza forma esplose dal suo corpo, si udì un rombo che si diresse in tutte le direzioni, sconcertando tutti gli astanti.


Il Qi di Sangue si gonfiò, trasformandosi in un enorme vortice rosso con Meng Hao al centro che eseguiva un gesto incantato. All'improvviso, il rapido vortice cambiò nell'immagine di un volto.


Questo volto sfrecciò da dietro l'orda di neo-demoni, diretto contro la campana dorata e i sei Coltivatori all'Anima Nascente.
Un enorme, scioccante boato scosse ogni cosa. L'orda di neo-demoni si sparpagliò e la campana dorata andò in frantumi. Le facce dei sei uomini divennero immediatamente pallide per la sorpresa e si ritrassero.


Meng Hao sputò un po' di sangue dalla bocca; la sua velocità incrementata ora dal Lampo dell'Esplosione di Sangue lo portò via dai Coltivatori per farlo riapparire a solo cento metri da Zhao Youlan. Ora i due potevano vedersi molto chiaramente, finanche la trama degli abiti.


L'espressione di lei era sempre la stessa e i suoi occhi erano pieni di freddezza. Anche Meng Hao era costretto ad ammirare un tale stato mentale. Tuttavia, il suo intento assassino divenne ancora più forte mentre guizzava attraverso l'aria.


I dieci e più Coltivatori con i tatuaggi verdi avanzarono immediatamente, trasformandosi in una luce verde che lo caricò.


L'espressione di Zhao Youlan non cambiò minimamente mentre osservava Meng Hao avvicinarsi. Vedeva la maschera, la veste verde che sbatteva nel vento e i suoi capelli bianchi che frustavano l'aria. Ma i suoi occhi erano profonde e ferme acque, piene di gelo.


Circondato da un esercito di migliaia, era venuto da solo. Nove Anziani all'Anima Nascente erano stati incapaci di ostacolarlo minimamente. L'immagine di una tale persona sarebbe rimasta impressa per sempre nel cuore di Zhao Youlan.


Si poteva dire che in termini di grandi battaglie tra Tribù, lei aveva calcolato tutte le possibilità. L'unica che non aveva previsto... era Meng Hao.


Meng Hao alzò un pugno e lo schiantò sul petto di uno dei Coltivatori. La sua base di Coltivazione venne immediatamente soppressa, ma il suo corpo non esplose immediatamente. Invece venne scagliato all'indietro, dove colpì una persona alle sue spalle, esplodendo entrambi in una nuvola di sangue.


Meng Hao guizzò e riapparve dietro a un altro Coltivatore. Non colpì; invece eseguì un gesto incantato e il suono di ossa frantumate riecheggiò. Poi apparve una luce dorata e tre persone vennero trasformate all'istante in statue d'oro.


Efficiente, pulito sterminio, senza nessuna confusione. Avendo ottenuto ciò, Meng Hao prese un respiro profondo e aumentò la sua velocità, passando tra i cinque Coltivatori sopravvissuti mentre chiudeva le distanze con Zhao Youlan.


I Coltivatori sopravvissuti lanciarono delle grida in successione e i loro occhi si riempirono di determinazione quando optarono... per auto-detonare!


Le esplosioni riempirono l'aria quando i cinque Coltivatori al grande cerchio della Formazione del Nucleo scoppiarono. Un tale potere avrebbe danneggiato anche Meng Hao se fosse stato colpito. Tuttavia, la sua espressione non cambiò minimamente. Mentre il potere delle auto-detonazioni gli passava addosso, strati di fili di seta gli comparvero attorno. Questa era... la seta della Larva Cieca!


La seta fischiò attraverso l'aria mentre lo circondava; era indistruttibile, perciò Meng Hao non subì nessun danno. Continuò ad avanzare come un fulmine, spuntando fuori dalle esplosioni. Ora, era a solo trenta metri da Zhao Youlan.


A questo punto, tutti nell'area erano completamente sbalorditi!


Ma in quel momento, un'alta figura gli apparve all'improvviso davanti. Una cosa simile a un masso verde e un ramo di legno nero sembrarono spuntare dal vuoto. Una bacchetta puntò verso di lui.


“Sparisci!” La voce era arcaica e potente e apparteneva a nessun altro che il Sommo Sacerdote della Divisione del Ragno. Fissò Meng Hao, stringendo una bacchetta nella sua mano che conteneva un potere che sembrava sufficiente a frantumare le montagne. Meng Hao non fu capace di schivare e il potere della bacchetta si schiantò sulla seta della Larva Cieca.


I suoi occhi fremettero quando i nove Anziani dietro di lui riuscirono a scrollarsi le orde di neo-demoni e avvicinarsi con uno sguardo assassino nei loro occhi.


Quando Zhao Youlan vide apparire il Sommo Sacerdote, tirò un sospiro di sollievo. Il fatto che Meng Hao fosse arrivato entro i trenta metri da lei, l'aveva riempita con una sensazione di crisi senza precedenti.


Un boato riempì l'aria e il corpo di Meng Hao tremò, mentre la seta della Larva Cieca resisteva continuamente al potere esplosivo della base di Coltivazione all'Anima Nascente intermedia del Sommo Sacerdote. Il sangue gocciolò dagli angoli della sua bocca e fu costretto a ritirarsi di diversi passi.


Tuttavia, quello fu tutto; un po' di sangue e arretrare di pochi passi. Questo fu tutto quello che successe di fronte all'attacco violento e a piena potenza di qualcuno alla fase intermedia dell'Anima Nascente.


Le pupille del Sommo Sacerdote della Divisione del Ragno si contrassero.


“Che oggetto magico è quello!? Mah, non importa quanto sia potente il tuo oggetto magico, se pensi di poter passare me, stai sognando!”
                                


                                



