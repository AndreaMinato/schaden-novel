---
title: Capitolo 443 – Emozionante!
pubDate: 2025-03-17T11:17:34.914Z
tags:
    - issth
---


“Anima Nascente alla fase intermedia!” pensò Meng Hao con gli occhi che si socchiudevano. Dei Coltivatori con cui aveva combattuto personalmente, la base di Coltivazione più alta era stata quella di Li Tian. E anche lui era solo all'apice dello stadio iniziale dell'Anima Nascente. C'era una grande differenza tra quella e la fase intermedia.


La differenza tra i vari livelli di questa fase era molto più grande rispetto a quella tra i livelli della Stabilità della Consistenza o della Formazione del Nucleo. Meng Hao possedeva due totem e indossava la maschera color del sangue, la quale gli permetteva di uccidere Coltivatori allo stadio precoce; tuttavia, combattere la stadio intermedio dell'Anima Nascente sarebbe stato molto difficile.


Tuttavia, considerando che aveva scelto di attaccare Zhao Youlan, come avrebbe potuto non essere in guardia contro il Sommo Sacerdote della Divisione del Ragno? Contemporaneamente al suo retrocedere, entrambe le mani guizzarono in un gesto incantato, per poi puntarle in avanti.


“Larva Cieca!” disse freddamente. Immediatamente, la seta che lo circondava si aprì e la Larva stessa gli apparve di fronte. Questa fremette, poi si gettò contro il Sommo Sacerdote. Al che, comparvero enormi quantità di seta che gli si avvolsero attorno, immobilizzandolo.


“Hai ragione, non posso battere lo stadio intermedio dell'Anima Nascente” disse con calma. “Ma non significa che non possa legarti!” Il Sommo Sacerdote si accigliò e si preparò ad eseguire un teletrasporto minore. Ma Meng Hao agitò la mano.


“Ottava Maledizione del Sigillo del Demone!” gridò. Immediatamente, il Qi Demoniaco ricoprì ogni cosa, rimbombando mentre sfrecciava verso il Sommo Sacerdote. La sua espressione si incrinò; sebbene potesse scuotersi di dosso gli effetti della Maledizione piuttosto velocemente, il piccolo ritardo era tutto il tempo che serviva alla Larva Cieca per avvolgerlo, strato dopo strato, nella seta. Presto, fu quasi completamente ricoperto.


Quando impiegò le sue abilità divine , si udirono i suoni delle esplosioni. Tuttavia, la Larva Cieca era incredibilmente potente e la sua seta era indistruttibile. Questa gli si avvolse attorno sempre più veloce, ricoprendolo completamente.


Meng Hao tossì una boccata di sangue; questo era la forza del contraccolpo dell'Ottava Maledizione del Sigillo del Demone dato che aveva superato il limite della sua base di Coltivazione. Tuttavia, lo ignorò, superando il Sommo Sacerdote mentre gli altri nove Anziani lo pressavano da dietro. Ora si stava avvicinando direttamente a Zhao Youlan.


Il cui volto ebbe un tremito, finalmente, e cominciò a respirare pesantemente. Ora che Meng Hao le era quasi addosso, in fine si mosse, arretrando velocemente. Continuò a reggere sopra la testa l'Esotico Fiore del Cuore Demoniaco, cosicché potesse emettere il potere della sua fioritura.


Era ben conscia che non poteva permettere al bagliore del fiore di svanire; se fosse successo, si sarebbe davvero trovata su un cammino di morte. La sua situazione attuale sembrava pericolosa, ma sapeva che tutto ciò che doveva fare, era resistere per lo spazio di pochi respiri. Una volta che i nove Anziani li avessero raggiunti, la situazione sarebbe stata risolta.


Mentre si ritirava, cominciò a dire le parole di uno strano incantesimo.


L'incantesimo causò una distorsione nell'aria che aveva di fronte, la quale si trasformò in onde che si diffusero in tutte le direzioni. Queste onde causarono l'apparizione improvvisa di una dozzina di immagini diverse davanti a Meng Hao. Era quasi impossibile notare le differenze tra ognuna.
Meng Hao sbuffò con freddezza e non fermandosi neppure un momento, alzò la mano destra. Allo stesso tempo, una luce dorata eruttò dal tatuaggio di tipo Metallo sul suo petto, trasformando il colore della sua intera mano destra in quello dell'oro.


Il colore dorato si diffuse velocemente alla dozzina di immagini di Zhao Youlan. Ogni volta che l'oro copriva completamente una figura, questa andava in frantumi.


In un batter d'occhio, le figure erano scomparse. Poi, le onde distorte scoppiarono come bolle, rivelando una sconcertata Zhao Youlan, che tossì una boccata di sangue.


Il corpo di Meng Hao balenò mentre sfrecciava in avanti. Ora era a circa dieci metri da lei. La pressione incredibile e la sensazione di morte imminente percepite da Zhao Youlan erano più grandi di qualunque altra avesse sperimentato in vita sua. Aveva il volto pallido e le tremavano le labbra. All'improvviso, un bagliore bianco fuoriuscì da lei, trasformandosi in uno scudo protettivo che cominciò a circondarla...


Meng Hao sbuffò con freddezza, tirò il braccio destro all'indietro e poi scatenò un pugno. Un enorme boato riempì l'aria quando lo scudo bianco cadeva in pezzi. Alcuni dei quali vennero sparati indietro, fendendo il corpo di Zhao Youlan e lasciandosi dietro dei tagli insanguinati.


Quando lo scudo andò in frantumi, altro sangue spruzzò dalla bocca di Zhao Youlan. Tuttavia continuò a reggere il Fiore. Quando Meng Hao riempì le distanze, eseguì velocemente un gesto incantato con la destra. Poi, i suoi occhi di fenice balenarono di intento omicida quando il tatuaggio totemico del ragno bianco sulla sua fronte emise un bagliore bianco.


Mentre il bagliore si diffondeva, un ragno apparve magicamente. Lanciò un richiamo acuto che si trasformò in un vento furioso che spazzò ogni cosa. Il corpo di Meng Hao tremò e si sentì come se la sua anima fosse sul punto di essere strappata via dal corpo.


Però, gli ci volle solo un momento per sopprimere quella sensazione. Era stato capace di sopprimere il Giglio della Rinascita, perciò un banale vento di Sterminio dell'Anima come quello, era nulla. Non avesse dovuto sopprimere il Giglio in passato o se il vento fosse stato creato da qualcuno con una base di Coltivazione più alta, la storia sarebbe potuta essere diversa. La sua anima sarebbe stata immediatamente assorbita e lui sarebbe rimasto in una trance.


Tuttavia, a causa dei vai fattori in gioco, questa abilità divina, di cui solo la Sacra Figlia della Divisione del Ragno poteva ottenere l'illuminazione, era incapace di scuotere minimamente Meng Hao.


Lui agitò la manica, manifestando il potere totemico di tipo Legno. Un bagliore verde sfrecciò verso il ragno bianco, colpendolo. Questo lanciò uno strillo miserabile e si trasformò in un raggio di luce bianca che ritornò nella fronte di Zhao Youlan, che ancora una volta tossì sangue e per la prima volta, la disperazione comparve nei suoi occhi.


Però svanì in fretta. Si morse la punta della lingua e sputò una densa goccia di sangue; il quale iniziò subito a emanare un forte odore. Zhao Youlan sembrò improvvisamente più vecchia. Guardò senza forza mentre l'aura sanguinaria saliva nel cielo.


Meng Hao percepì all'improvviso un'intensa sensazione di crisi. Dietro di lui, i nove Anziani all'Anima Nascente gridavano mentre cominciavano a teletrasportarsi verso di lui. Poi, si fermarono di colpo, sorprendendo Meng Hao. Tuttavia, fu a questo punto che, su nel cielo, si udì un enorme ruggito provenire dall'area dove i Sacri Antenati totemici delle Cinque Tribù erano bloccati in combattimento con il Ragno Sacro.


Insieme con il ruggito, un'enorme ombra nera comparve all'improvviso, come se qualcosa avesse cominciato a discendere dal cielo verso l'area dove si trovava Meng Hao. Se si guardava con più attenzione, si poteva vedere che questo non era altro che una zampa di ragno!


Durante l'avvicinamento, si muoveva con incredibile velocità. Meng Hao percepì il grave pericolo e poteva sentire ogni cosa tremare. Un'aura di morte colmò un'area di millecinquecento metri in tutte le direzioni.


E in quel momento, Zhao Youlan ebbe la sua opportunità. Utilizzando il potere del sangue che aveva sputato, aumentò rapidamente la velocità e si ritirò. Considerando quanto si stava muovendo veloce, sarebbe riuscita a fuggire dalla zona di pericolo in un battito di ciglia.


Il suo corpo cominciò a divenire sfocato. Meng Hao aveva due scelte; la prima era di abbandonare l'inseguimento e schivare l'attacco dello spaventoso Ragno Sacro. L'altra scelta... era di continuare a provare a ucciderla.


La situazione era urgente e non c'era tempo di sedersi a pensare. I suoi occhi luccicarono di freddezza e all'improvviso sfrecciò in avanti. Alzò la mano e afferrò il braccio sottile di Zhao Youlan, quello che reggeva in alto l'Esotico Fiore del Cuore Demoniaco.


Il braccio era liscio e grazioso, ma anche così gelido che toccarlo era scioccante. Nondimeno, l'intento omicida luccicò negli occhi di Meng Hao.


“Torna qui!” disse, tirandole il braccio con violenza e allo stesso tempo inondandolo di un potere così forte da distruggere la base di Coltivazione.


In alto, il cielo sembrò riempirsi di nubi nere mentre la zampa del Ragno Sacro discendeva come una gigantesca falce. Si muoveva con incredibile velocità e sembrava come se stesse tagliando l'aria stessa.


Il volto di Zhao Youlan tremò per la sorpresa. Tuttavia, questo era un momento critico e i suoi occhi si riempirono di determinazione. Improvvisamente alzò la mano sinistra, nella quale apparve una spada volante. Sapeva di non essere all'altezza di Meng Hao, perciò quando colpì, non prese di mira lui, ma piuttosto, il suo stesso braccio che lui tratteneva. Era già diventato insensibile e riempito di un potere terrificante che minacciava il suo intero essere.


La spada discese e il sangue spruzzò da tutte le parti. Nell'istante in cui il potere di sterminio di Meng Hao era apparso, lei aveva preso la difficile decisione di recidere il suo stesso braccio destro. All'improvviso il suo corpo schizzò via con velocità incredibile e presto fu a millecinquecento metri di distanza, dove tossì otto boccate di sangue. Aveva il viso pallido e la carne e il sangue contratti attorno al moncherino del braccio reciso. La sua aura era debole e la sua base di Coltivazione in declino. Questa era la ferita più grave che avesse mai ricevuto in vita sua; era scampata alla morte di stretta misura!


I capelli erano in disordine; la sua intera persona era in uno stato estremamente povero. La bellezza, era ora contorta a causa del dolore dell'amputazione; era quasi sufficiente a farle perdere i sensi. Alzò la testa e fissò, con il corpo che tremava, Meng Hao.


“Ti ripagherò dieci volte per questo!”


I nove Anziani si teletrasportarono al suo fianco per proteggerla mentre si ritirava; tutti loro guardarono Meng Hao con un intenso istinto omicida negli occhi.


Gli occhi di Meng Hao ebbero un guizzo. Sapeva che a questo punto era molto improbabile che riuscisse a ucciderla. La sua determinazione l'aveva molto impressionato; da quando aveva iniziato a praticare la Coltivazione sino a oggi, non aveva incontrato molte persone che fossero in grado di mostrare una tale determinazione in un momento chiave.


Se avesse esitato anche solo per un altro momento o reagito più lentamente, allora l'unica cosa che avrebbe trovato sarebbe stata la morte.


Gli occhi di Meng Hao si strinsero quando eseguì un gesto col braccio destro, facendo volare a sé il braccio reciso di Zhao Youlan. Era ovvio che avesse un'alta posizione nella Tribù dei Cinque Veleni; magari avrebbe avuto qualche beneficio studiando il potere totemico contenuto nel braccio.


Ora che tra loro due esisteva questa ostilità, avrebbe senza dubbio avuto bisogno di scoprire non solo come uccidere lei, ma la sua intera Tribù. Nel mondo della Coltivazione, la legge della giungla prevaleva. Quando si lottava contro il Cielo e la Terra, quando si forzava la propria volontà sulle masse, un cuore gentile non ti portava da nessuna parte.
Senza esitazione Meng Hao raccolse, oltre al braccio mozzato, anche la scatola che conteneva l'Esotico Fiore del Cuore Demoniaco. La chiuse immediatamente, facendo cessare il bagliore. Questo istante ebbe un effetto sull'intero campo di battaglia e senza esitazione mise il prezioso e distruttivo tesoro nella sua borsa da trasporto.


Tesori preziosi come quello non si vedevano frequentemente nel mondo e come Gran Maestro del Dao dell'alchimia, Meng Hao avrebbe senza dubbio fatto progressi significativi studiandolo. Magari avrebbe anche potuto produrre degli elisir medicinali con proprietà simili. Non c'era nessuna possibilità che si lasciasse scappare una tale opportunità.


Poi, guardò in alto alla gigantesca ombra che scendeva verso di lui e allo stesso tempo puntò verso l'intrappolato Sommo Sacerdote.


La seta della Larva Cieca si dissipò all'improvviso, rivelando uno sconcertato Sommo Sacerdote. Aveva virtualmente usato ogni metodo a cui era riuscito a pensare ma era rimasto sorpreso di scoprire di non essere in grado di fare il più piccolo segno sulla seta.


Questa sfrecciò velocemente verso Meng Hao e cominciò ad avvolgerlo. Lui rimase lì, con le mani giunte dietro la schiena mentre l'ombra oscura incombeva da sopra. Agitò la manica e i suoi occhi si riempirono di gelo.


“La mia Larva Cieca può sostenere il Fulmine della Tribolazione. Non mi curo di quanto profonda sia la base di Coltivazione del vostro Demone Ragno, pensate davvero lo si possa paragonare al Fulmine della Tribolazione?”


Il Patreon di I Shall Seal The Heavens è ufficialmente aperto!


Sostenete la novel e il gruppo di traduzione con una donazione.
Vantaggi esclusivi vi attendono: https://www.patreon.com/madotter
Grazie!


-MadOtter


                                



