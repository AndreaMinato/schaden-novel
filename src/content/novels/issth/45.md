---
title: Capitolo 45 - Un Nuovo Sguardo al Mondo Mortale dopo Tre Anni
pubDate: 2025-03-17T11:17:34.761Z
tags:
    - issth
---


Il vento autunnale si avvolgeva attorno al Monte Daqing nel nord dello Stato di Zhao. Molte delle radici di malacca si erano seccate ed erano marcite, e le foglie fluttuavano dalla montagna verso il fiume al di sotto. Forse anche loro, come il contenitore a forma di Lagenaria di anni prima, avrebbero raggiunto il Mare della Via Lattea, e galleggiato poi fino al Grande Tang nelle Terre Orientali.


Sotto il Monte Daqing giacevano tre nazioni. La Contea di Yunjie era la più florida delle tre. Non era molto grande, ma brulicava di gente. Quando arrivavano i giorni del mercato, gente da tutte le regioni di montagna si riuniva laggiù, e una cacofonia di voci riempiva l’aria.


Quel giorno, un giovane uomo che indossava una pulita tunica da studente blu s’incamminava dentro Yunjie, apparentemente inquieto. Era uno straniero, ma il suo volto appariva familiare. Era, ovviamente, Meng Hao.


S’incamminò lungo le strade familiari, superando le case e i negozi. Mentre procedeva nel mondo mortale, ricordò molte cose del suo passato. Quel luogo conteneva i suoi ricordi d’infanzia, l’asprezza solitaria della sua giovinezza, e il suo attaccamento testardo agli studi. Tanti eventi indimenticabili.


“Dovrebbe essere là che abita la Signorina Sun…” le pareti che in passato gli apparivano così alte apparivano ora piuttosto basse. Dietro alle pareti c’erano le stanze della Signorina Sun, un luogo che nel suo passato era stato oggetto di molte fantasie.


Spesso aveva immaginato che il Fattore Sun lo apprezzasse e gli offrisse la mano di Lady Sun. Si diceva che fosse bella come una dea.


Erano passati tre anni, un periodo non lungo, ma per Meng Hao era come se un’intera generazione fosse passata.


Era pronto per andarsene, scosse la testa per l’emozione, quando improvvisamente le porte frontali della villa dei Sun si aprirono, e ne emerse una portantina. Meng Hao si fermò. Quante volte aveva guardato in quel cortile, sperando di intravedere un angolo delle stanze di Lady Sun? I suoi occhi tremarono mentre guardava la portantina. Ad un tratto, il vento sollevò la tenda, e Meng Hao vide una ragazza molto grassa, il viso coperto di macchie nere. Era giovane. La mascella di Meng Hao cadde.


Se non avesse riconosciuto la servitrici al suo fianco, non avrebbe mai creduto che quella giovane donna fosse davvero la Signorina Sun.


La portantina sparì in lontananza, e Meng Hao continuò a camminare, provando un po’ di rimorso.


“Ho appena distrutto l’immagine dell’amante dei miei sogni…” disse scuotendo la testa. “Beh, i saggi avevano ragione: tieni lo sguardo lontano dalle cose inappropriate. Non avrei dovuto guardare, non avrei dovuto guardare.” Uno sguardo impietosito apparve sul suo viso mentre si allontanava.


Verso mezzogiorno, Meng Hao si ritrovò a fissare una casa, in silenzio. Era ormai diroccata, povera d’aspetto, ma appariva chiaramente abitata. Udiva dei rumori provenire dall'interno. Sembrava che gli occupanti stessero discutendo.


Quella era la vecchia dimora di Meng Hao. Anni fa ne era stato privato e costretto a venderla. In quella casa c’erano i suoi ricordi più belli e felici, assieme a quelli amari, ma ispiratori, anche dopo che i suoi genitori erano scomparsi.


Un’immagine dopo l’altra apparve nella mente di Meng Hao. Rimase immobile finché non cominciò a calare il tramonto.


Si avvicinò alla porta, in silenzio. Alzò la mano e bussò.


Il rumore mise a tacere il brusio della discussione che era andata avanti per tutto il pomeriggio. La porta si aprì un attimo dopo. Un uomo di mezza età era in piedi sull'uscio, con aria accigliata. Il suo viso era coperto di rughe, segni di una vita dura.


“Chi sei? Cosa vuoi?”


“Zio Li…?” disse piano Meng Hao.


“Tu…” l’uomo di mezza età lo fissò con sorpresa. Guardò Meng Hao da vicino, e l’incredulità colmò i suoi occhi. “Meng Hao? Tu… dove sei stato? Entra!”. Piacevolmente sorpreso, l’uomo trascinò Meng Hao nella casa.


“Moglie, vieni a vedere chi c’è!”


Una donna di mezza età sedeva nella casa, gli occhi gonfi di lacrime, Non appena udì le parole del marito e vide Meng Hao sospirò per un attimo, poi balzò in piedi, gli occhi pieni di gioia.


“É proprio Meng Hao…” disse l’uomo.


“Ragazzo, tutti dicevano che quell'anno te ne fossi andato senza dire nulla. Lascia che la zia ti guadi.” Si alzò in piedi di fronte a lui, guardandolo dall'alto in basso, la gioia nello sguardo. Sembrava aver dimenticato il pomeriggio trascorso a discutere. “Non ti vedo da anni. Sei diventato più alto, ma cielo, sei magrissimo. Devi averne passate tante in questi anni.


Su, siediti. La zia ti cucinerà qualcosa. Sei appena tornato, resta per un po’. Avrai venduto questo posto a Zio Li, ma è comunque casa tua.” Dedicò a Meng Hao un sorriso gentile e felice, poi fissò l’altro uomo e si diresse nella cucina.


Presto il tavolo fu colmo di cibo. Guardare la coppia di fronte a lui, e ascoltare la bontà nella loro voce, bastava a fargli ripensare ai tempi in cui i suoi genitori erano scomparsi. Senza l’aiuto di Zio e Zia Li, i tempi per lui sarebbero stati molto più difficili.


“In questi anni il raccolto non è andato benissimo.” disse Zia Li, servendo del cibo a Meng Hao. “Abbiamo dato la nostra casa a nostro figlio perché potesse sposarsi. Ci siamo trasferiti qui quando questo luogo si è svuotato.” Gli rivolse uno sguardo affettuoso. “Dove sei stato per tutti questi anni? Ti abbiamo cercato in lungo e in largo, ma non ti abbiamo mai trovato.”


Meng Hao li ascoltò parlare e sentì dentro di sé la loro bontà. Raccontò loro una storia vaga sull'essersi trasferito in un’altra parte della nazione per studiare. Dopo la fine del pasto s’inchinò profondamente alla coppia.


“Zio Li, Zia Li, vorrei riacquistare la mia antica casa. Dopotutto mia madre e mio padre la lasciarono per me. Ecco dei pezzi d’argento. Potrete continuare a vivere qui e aiutare a prendersi cura di questo luogo.” Estrasse dei pezzi d’argento dalla tunica e li mise sul tavolo.


“Questo…” Zio Li esitava guardando la moglie. Zia Li non disse nulla, ma annuì dopo un momento.


“Hai ragione,” disse con risolutezza. “Questa casa è la tua, lasciata a te da tuo padre e tua madre. Io e tuo zio stiamo invecchiando, per cui, come tu suggerisci, resteremo qui. Ma non abbiamo bisogno dell’argento. Ci siamo presi cura di te quando sei cresciuto. Sei come un figlio per noi! Come potremmo prendere soldi da te?” Mise di nuovo l’argento nelle mani di Meng Hao.


Il giovane non disse nulla. Giunse le mani e s’inchinò profondamente, di nuovo.


Non rimase durante la notte. Raccolse degli oggetti dalla casa che contenevano dei ricordi per lui, disse addio agli zii e scivolò nella notte. Non prese con sé l’argento. Lo lasciò sul suo letto.


Più tardi sedeva a gambe incrociate in un letto di una locanda, guardando il cielo notturno. Sospirò.


“Non sono più parte del mondo mortale, ma è difficile spezzare tutti i legami.” Chiuse gli occhi. “Se non possono essere spezzati, allora possono rimanere.”


All'alba del giorno dopo, Meng Hao trovò la bottega del carpentiere della famiglia Wang. Là vide il vecchio Zio Wang, il viso coperto di rughe, che sedeva nel negozio fissando il nulla. Di fronte a lui c’era un’incisione di legno che raffigurava Wang Youcai. Il viso di Zio Wang sembrava colmo di un dolore indicibile.


Meng Hao esitò per un attimo. Non era certo che Wang Youcai fosse morto. Dopo essere stato promosso alla Fazione Interna della Setta aveva trovato Piccola Tigre e ispezionato l’area dove Wang Youcai era caduto dalla rupe. Non aveva trovato alcun indizio riguardo alla sua sorte.


Entrò nella bottega con un sospiro.


Zio Wang alzò la testa, sorpreso che qualcuno fosse entrato. Apparve sorpreso nel vedere Meng Hao. Si alzò, tremando, strofinandosi gli occhi.


“Tu… tu sei… Meng Hao?”


“Zio Wang, sono io.” Meng Hao si spinse in avanti per sorreggere il vecchio.


“Dov'è Youcai?” chiese. Sembrava aver dimenticato i dettagli di ciò che era accaduto quell'anno. Guardando Meng Hao appariva sicuramente eccitato. “Siete scomparsi assieme, quell'anno. Dov'è?”


“Youcai non ha avuto la possibilità di ritornare, così mi ha chiesto di mandare un messaggio da parte sua,” disse Meng Hao sorridendo. “Fra qualche anno tornerà. Può riposare in pace, signore. Youcai vive bene.” Aiutò Zio Wang a sedersi, poi si sedette con lui per un po’, chiacchierando. Gli disse che era andato a studiare, e che Youcai era così talentuoso da continuare a studiare ancora un po’ prima di tornare.


Lacrime di eccitazione scivolarono sul volto di Zio Wang. Ascoltò la storia di Meng Hao, annuendo, e gli parve che alcune delle rughe sul suo viso fossero scomparse. Meng Hao continuò a raccontare aneddoti interessanti, e il vecchio sorrise.


“È sempre stato un ragazzo intelligente. Non ha mai voluto studiare falegnameria con me. Trascorreva la giornata a pensare ad altro. Bene, bene. Se è andato via per studiare è una cosa buona.” Il sorriso di Zio Wang si allargò. Meng Hao se ne andò a mezzogiorno, accompagnato alla porta personalmente da Zio Wang.


Piccola Tigre e Ciccio non venivano dalla Contea di Yunjie, ma dai paesi che lo circondavano. Meng Hao non conosceva molto Piccola Tigre, ma era certo che potesse prendersi cura di sé. D’altra parte, doveva assolutamente fare una visita alla famiglia di Ciccio per far loro sapere che stava bene.


Ciccio era probabilmente nel Dominio Meridionale. Meng Hao sospirò interiormente.


Quel pomeriggio andò a cercare il Fattore Zhou, ma non lo trovò. Dopo aver chiesto in giro venne a sapere che si era trasferito altrove sei mesi prima. La gente diceva che si fosse trasferito nella capitale dello Stato di Zhao. Meng Hao non fece altre richieste, e abbandonò la Contea di Yunjie.


C’erano molti ricordi, laggiù, ma Meng Hao sapeva che nel momento in cui era entrato nella Setta dell’Affidabilità il suo sentiero si sarebbe diretto verso lo Stato di Zhao e il Dominio Meridionale.


Se ne andò in silenzio, portando con sé solo alcuni oggetti nella borsa da trasporto: alcune pentole e ciotole e alcune stuoie. Le pentole gli erano state date da suo padre come regalo, e le stuoie erano state intrecciate da sua madre. Per Meng Hao valevano più del denaro.


C’erano altre due Contee sotto il Monte Daqing. Oltre alla Contea di Yunjie c’era quella di Yunhai e quella di Yunkai, dove abitava Ciccio.


Era più piccola di Yunjie, e pur non essendo altrettanto affollata era circondata da vasti tratti di terra ed era pertanto piuttosto ricca. Questo grazie soprattutto a una manciata di grandi famiglie, che controllavano grandi proprietà e denaro.


Il padre di Ciccio era il famoso Moneybags Li della Contea di Yunkai. Da ciò che Ciccio gli aveva detto, in passato la sua famiglia aveva impiegato centinaia di dipendenti, e si poteva trascorrere un’intera giornata a camminare in quei terreni, che erano pieni di servitori e servitrici.


Diceva che il suo vaso da notte fosse fatto d’argento, le sue stuoie venissero dalla Capitale dello Stato di Zhao, e sin dall'infanzia le servitrici scaldassero il suo letto prima di dormire. Quell'arrangiamento era andato avanti anche mentre cresceva, diceva che non ricordava quante servitrici avesse toccato in tutta la sua vita. Non aveva mai dovuto chiedere nulla, fino al momento in cui era stato combinato il suo matrimonio. La sua promessa era una giovane donna bellissima, di una famiglia di famosi allievi di Yunkai. Suo padre aveva impegnato forze e denaro per organizzarlo correttamente.


Mentre ripensava all'espressione di Ciccio quando ne avevano parlato, Meng Hao sorrise. Così entrò nello stato di Yunkai.
                                


                                



