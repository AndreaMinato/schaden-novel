---
title: Capitolo 450 - Nubifragio di Pioggia Viola!
pubDate: 2025-03-17T11:17:34.916Z
tags:
    - issth
---


Il potere dell’esplosione fu inutile contro Meng Hao a causa della Larva cieca. Quando il fumo si dissipò, Meng Hao guardò il Coltivatore allo stato dell’Anima Nascente, che era in preda al panico, e agitò la mano destra. Nell'aria sibilò la seta della Larva cieca che lo circondò. Il volto del Coltivatore era disperato ed evocò con incantesimo con le mani. Subito venne avvolto da una luce brillante, mentre tentava di rispondere all'attacco. Però nel momento in cui toccò la seta della Larva cieca, la luce scomparve e la seta avviluppò il suo corpo, strangolandolo.


Si udì un grido di dolore proveniente dal Maggiore della Divisione dello Scorpione mentre il corpo deperiva, per poi morire del tutto quando l'Anima Nascente venne distrutta in minuscoli pezzi.


La sua morte fece vorticare le menti di tutti i presenti. La cattiveria delle tattiche di Meng Hao, i suoi attacchi spietati, resero palese il desiderio di sterminarli tutti. Aggiungendo il fatto che si poteva teletrasportare, era chiaro che fosse nella posizione di poter combattere contro i Coltivatori allo stadio dell’Anima Nascente.


I Coltivatori allo stadio dell’Anima Nascente che si trovavano lì erano già feriti e oltretutto, il sigillo dello scorpione, tagliato fuori dal mondo esterno, rendeva instabili le loro anime. L’espressione del Sacerdote Supremo era carica di odio, ma indietreggiò senza esitare, non volendo essere coinvolto nello scontro contro Meng Hao.


A vedere ciò, involontariamente, Meng Hao si lasciò sfuggire un sospiro di sollievo. Sapeva che doveva uccidere con estrema velocità o uccidere più di una persona. Erano Coltivatori allo stadio dell’Anima Nascente, ognuno dei quali aveva sorpassato di molto i suoi contemporanei. Erano ingegnosi e pieni di risorse, difficili da uccidere.


Aveva dovuto muoversi velocemente solo per ucciderne uno e, come risultato, non volevano più combattere. Se avessero deciso di farlo, sarebbe stato difficile continuare ucciderli.


“Quindi non volete continuare la lotta? Bene" pensò Meng Hao. “Ho piantato il seme nelle loro menti, se dovessi affrontarli di nuovo, ucciderli sarà più facile!" Prese un respiro profondo, gli occhi che brillavano di sicurezza. Era la prima volta che uccideva da solo un Coltivatore allo stadio dell’Anima Nascente. In quel momento i suoi piedi si erano piantati fermamente nel mondo della Coltivazione.


Prima di aggiudicarsi il totem di tipo Metallo, avrebbe potuto uccidere qualunque Coltivatore alla fase iniziale dell’Anima Nascente, ma non sarebbe stato facile. Con l’aggiunta del totem di tipo Fuoco, aveva ora tre totem. Anche se si trovava ancora nel grande cerchio della Formazione del Nucleo, per quanto riguardava le sue capacità di battaglia, aveva già superato la differenza tra la Formazione del Nucleo e l’Anima Nascente, che teoricamente dovevano essere del tutto divise!


Meng Hao scomparve ancora una volta. Quando riapparve, si trovava al fianco di Zhao Chunmu, che urlò, mentre il suo volto si distorceva in una smorfia di terrore.


“Bene, dato che non posso prendere nessuno dei pesci grossi, non ha senso continuare a lanciare le esche" disse Meng Hao freddamente. Sollevò lentamente la mano destra. Zhao Chunmu non poté fare nulla mentre picchiettava con il dito sulla sua fronte.


Il picchiettio si trasformò in un ruggito mentre la testa esplodeva e il corpo precipitava sul terreno, contorcendosi.


Allo stesso tempo, sul campo di battaglia, la lotta tra la Tribù della Divinità del Corvo e la Sezione dello Scorpione si era fatta ancora più intensa. Dopo l’uccisione del Coltivatore allo stadio dell’Anima Nascente, nessuno degli altri Anziani allo stadio dell’Anima Nascente si azzardava ad avvicinarglisi.
Poi uccise il Figlio Sacro della Divisione dello Scorpione, distruggendo del tutto la loro voglia di combattere. Mentre iniziavano a ritirarsi lentamente, le cinque Tribù della Divinità del Corvo si trovavano in vantaggio. I rumori del massacro continuavano a crescere, mentre parevano essere dimentichi della loro stanchezza. In quel momento ne erano rimasti meno di 1000, ma continuarono ad attaccare selvaggiamente.


L’orda di neo-demoni di Meng Hao era di importanza critica. Erano circa 7000, ma senza di essi le cinque Tribù della Divinità del Corvo non avrebbero potuto continuare a combattere.


Meng Hao rimase sul campo di battaglia, guardandosi attorno finché il suo sguardo si posò su Zhao Youlan. Subito il volto della donna si fece pallido.
I due Maggiori allo stadio dell’Anima Nascente che erano al suo fianco, così come l’Alto Sacerdote che le si era avvicinato per proteggerla, parvero nervosi.


Il potere di Meng Hao l’aveva sconvolto nel profondo.


All'improvviso dal cielo risuonò un tuono. Era un rumore unico, sembrava come il lamento di innumerevoli persone. Era così scioccante che scosse anche la loro anima.


Dopo il tuono, cominciò a cadere la pioggia. Era di colore viola e non cadde in piccole gocce come prima, ma fu un vero e proprio diluvio che inzuppò il terreno.


La pioggia conteneva una volontà fredda e distruttiva, come se desiderasse che la vita si estinguesse. Cadde su tutto il terreno e, all'improvviso, si tramutò in un presagio.


Meng Hao sentì subito una sensazione di crisi. Alzò lo sguardo sulla Pioggia Viola e si accigliò.


“Questa pioggia… C’è qualcosa che non va".


Quasi nello stesso momento, non molto lontano nel cielo apparve una luce accecante, dalla quale emersero innumerevoli figure. Altri non erano che i membri della Tribù dei Cinque Veleni.


Subito le espressioni disperate dei Coltivatori della Sezione dello Scorpione scomparvero.


Meng Hao strinse gli occhi, per poi indietreggiare agitando la manica.


“Membri delle cinque Tribù della Divinità del Corvo, ritiratevi dietro lo scudo!" La sua voce attirò l’attenzione di tutte e cinque le tribù sul campo di battaglia. Uno alla volta, silenziosamente sollevarono lo sguardo verso il cielo, per poi iniziare a ritirarsi. All'improvviso, tra le due forze sul campo di battaglia, si evidenziò una netta divisione.


I 20.000 Coltivatori delle Tribù dei Cinque Veleni sfrecciavano nell'aria verso il campo di battaglia, sorridendo freddamente, con gli occhi colmi di intento omicida. Erano così tanti che oscuravano il cielo.


Nel gruppo c’erano diversi Dominatori di Demoni, ognuno dei quali possedeva migliaia di neo-demoni, alcuni addirittura decine di migliaia. I neo-demoni volavano dietro i Coltivatori come un gigantesco mare.


C’erano più di trenta Coltivatori allo stadio dell’Anima Nascente, inclusi sei Sacerdoti. Uno di essi era un anziano avvolto in una tunica bianca, con la pelle scura e gli occhi che brillavano minacciosi. Era allo stadio avanzato dell’Anima Nascente!


Quell'uomo era il capo di tutti Sacerdoti della Tribù dei Cinque Veleni. Era l’Alto Sacerdote di tutta la tribù, una posizione simile a quella di un Anziano.


“Saluti, Alto Sacerdote!"


“Vi offriamo il nostro rispetto, Alto Sacerdote!"


Non importava che fossero della Divisione del Ragno o di quella dello Scorpione, tutti Coltivatori sul campo di battaglia caddero in ginocchio di fronte al vecchio.


Lo stesso fece Zhao Youlan.


Chiaramente le Tribù della Divinità del Corvo non potevano combattere contro qualcuno di così potente. Oltretutto, la fonte del potere dello scudo era scomparsa e lo scudo stesso si stava indebolendo. Guardandolo si capiva che sarebbe durato ancora quattro ore.


Meng Hao rimase al di fuori dello scudo. Al suo fianco c’erano i restanti Coltivatori allo stadio dell’Anima Nascente delle cinque tribù, incluso l’Anziano della Tribù del Corvo Guerriero. Tutti quanti avevano delle espressioni terribili.


Seguendo gli ordini di Meng Hao, il resto dei circa 7000 neo-demoni della sua orda si erano posizionati intorno allo scudo come protezione. Tutto taceva, facendo sì che il campo di battaglia sembrasse più un cimitero. La Pioggia Viola cadde ancora più violentemente.


In quel silenzio mortale, l’Alto Sacerdote della Tribù dei Cinque Veleni, l’uomo dalla pelle scura, disse freddamente: "Non fate prigionieri!"


Tutti Coltivatori della Tribù dei Cinque Veleni e i loro neo-demoni ruggirono, mentre si lanciavano contro Meng Hao e gli altri come un’onda del mare.


Mentre nemico si avvicinava, Meng Hao prese un respiro profondo, negli occhi uno sguardo gelido. Non evocò l'Agarwood. Era qualcosa che poteva usare solo per proteggere se stesso, non uno strumento da battaglia.


Fin dall'inizio, Meng Hao era stato sicuro dell’esito della battaglia, perché, per tutto il tempo, aveva avuto un asso nella manica. Una carta vincente, che doveva ancora giocare.


All'improvviso, riecheggiò la voce di Meng Hao:


“Rovi! Fortezza di Spine!“ Non appena risuonarono queste parole, si udì un ululato proveniente dal corpo del Gigante Selvatico. C’era un rovo del colore del sangue che all'improvviso schizzò fuori. All'istante, dal suo corpo fuoriuscirono delle spine che si piantarono nel terreno.


La terra di fronte all'esercito della Tribù dei Cinque Veleni esplose mentre spuntavano innumerevoli spine, la più corta delle quali misurava circa 25 metri. Le più grandi erano lunghe più di 300 metri. Si lanciarono avanti in ondate per avvolgere e proteggere la Tribù della Divinità del Corvo!


Ancora più scioccante era il fatto che ognuna delle spine era coperta da minuscole spine. Mentre la Tribù dei Cinque Veleni si lanciava l’attacco, i rovi formarono una barriera protettiva, coprendo completamente le Tribù della Divinità del Corvo!


Le spine erano una reliquia sacra del Clan della Neve Gelida. Dopo aver lasciato Città della Neve Sacra, il patriarca del Clan della Neve Gelida aveva concesso a Meng Hao una ricompensa. Più tardi quest’ultimo l’aveva data al suo rovo perché se ne nutrisse. Dopo molto tempo, i rovi avevano assorbito le spine ed erano mutati.


La comparsa della Fortezza di Spine scioccò l’alto Sacerdote della Tribù dei Cinque Veleni. “Questa è la Fortezza di Spine del clan della Neve Gelida! Teoricamente nessuno al di sotto dello stadio della Recisione dello Spirito può usarlo… Bene, vediamo se questa leggenda è vera o falsa!” Con uno sbuffo freddo, agitò la mano destra. Subito i Coltivatori circostanti e le orde di neo-demoni si lanciarono all'attacco della Fortezza di Spine.


Meng Hao fece un respiro profondo e poi si sedette a gambe incrociate. Raccolse una goccia di sangue vitale che poi infuse nella Fortezza di Spine.
Una volta che il suo Senso Spirituale si fuse con essa, lo usò per combattere contro la Tribù dei Cinque Veleni.


I ruggiti risuonarono nell'aria mentre l’orda di neo-demoni collideva con lo scudo creato dalla Fortezza di Spine. Risuonarono dei boati, insieme ai lamenti di dolore dei neo-demoni.


Ora che c’era la Fortezza di Spine, nessuno al di sotto dello stadio della Recisione dello Spirito poteva avvicinarsi di un passo.


Al di fuori risuonarono dei boati, mentre i totem e tesori magici brillavano. Tutto si scosse con violenza, persino le montagne sembravano sul punto di collassare. La Fortezza di Spine vibrò, si crepò persino, ma non cadde!


Nello stesso momento, dai rovi spuntarono delle spine. In poco tempo, un grande numero di neo-demoni era morto. Dei 20.000 Coltivatori, più di 3000 erano stati trafitti dalle spine. Potevano semplicemente lanciare delle urla agghiaccianti mentre la loro forza vitale veniva prosciugata e i loro corpi si avvizzivano.


La battaglia si sarebbe fermata solo con lo sterminio di una delle due fazioni. Però, fu a questo punto che nel cielo risuonarono altri tuoni. Parevano il lamento di innumerevoli persone. L’intensità della Pioggia Viola crebbe. Parte della pioggia venne assorbita nel terreno, ma la maggior parte rimase in superficie, formando delle pozze.


Il fenomeno attirò l’attenzione di Meng Hao e Zhao Youlan, Così come dei Coltivatori allo stadio dell’Anima Nascente della Tribù dei Cinque Veleni e dell’Alto Sacerdote. Per un lungo istante fissò scioccato la pioggia, e poi all'improvviso… La sua espressione mutò!


Cambiò completamente!


“È… Questa è…“ L’Alto Sacerdote cominciò a tremare. Considerando la sua intelligenza e livello della sua base di Coltivazione, neppure qualcosa che poteva condurre alla distruzione della sua tribù gli avrebbe fatto perdere il controllo così. L’unica cosa che avrebbe potuto fare questo… Era qualcosa di così scioccante che superava di molto la distruzione di una Tribù!


***


Il Patreon di I Shall Seal The Heavens è ufficialmente aperto!


Sostenete la novel e il gruppo di traduzione con una donazione.


Vantaggi esclusivi vi attendono: https://www.patreon.com/madotter


Grazie!


-MadOtter


