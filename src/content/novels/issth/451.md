---
title: Capitolo 451 - L’Apocalisse del Deserto Occidentale
pubDate: 2025-03-17T11:17:34.916Z
tags:
    - issth
---


Nelle grandi terre del Deserto Occidentale si narrava una leggenda, la cui fonte era impossibile da determinare. In ogni caso, negli anni, tutti coloro che appartenevano le Tribù del Deserto Occidentale, ne erano venuti a conoscenza. Ero trascritta in ogni antico documento delle Tribù e tramandata di generazione in generazione.


Però, era passato ancora più tempo. Alla fine, la gente aveva iniziato dimenticarsi della leggenda. Non è che non la si conoscesse per nulla, ma la maggior parte delle persone non se la ricordava…


Secondo la leggenda, molti, molti anni prima, il Deserto Occidentale non era un continente, ma un mare. Quel mare era esistito per 30.000 anni prima di svanire per rivelare la terra al di sotto di esso. In quel tempo, il Deserto Occidentale… Non veniva chiamato così, ma aveva un nome diverso.
Il Mare Occidentale.


Quel mare non era dello stesso colore del Mare della Via Lattea, ma era viola e le sue acque avevano il potere di estinguere ogni forma di vita.
Troncava ogni legame con l’energia spirituale, rendendo l’area una zona in cui era impossibile vivere.


C’era una zona di divisione tra il Mare della Via Lattea e questo mare, come se non volessero mescolarsi di loro propria volontà.


Secondo la leggenda, il Mare Occidentale non era formato solamente da acque. C’era un’area che emergeva, una parte connessa al Dominio Meridionale. Altro non era che… Le Terre Nere.


Le Terre Nere erano un punto relativamente alto, ma la loro altezza non era qualcosa a cui i Coltivatori prestavano molta attenzione. Però, in realtà, le Terre Nere erano il punto più alto dell’intero continente, incluso il Deserto Occidentale e il Dominio Meridionale. Erano così alte che, anche dopo che il Deserto Occidentale era diventato un mare… Esistevano ancora.


La leggenda narrava che prima del Deserto Occidentale, e ancora prima del Mare Occidentale, tutta quella zona fosse colma di risorse e di densa energia spirituale. Però, una pioggia viola si era abbattuta su di essa per molti anni. Questa non era penetrata nel terreno, ma aveva iniziato a raccogliersi sulla superficie.


Pian piano le acque avevano dato vita a dei fiumi, che poi avevano formato dei laghi, e che infine si erano trasformati in mare.


La pioggia viola aveva il potere di distruggere la forza vitale di ogni creatura che toccava e poteva anche troncare il legame con l’energia spirituale.
Tutte le formazioni incantate smisero di funzionare e i Coltivatori ebbero sempre più difficoltà sopravvivere. Tutto era destinato a scomparire.


Innumerevoli varietà di piante morirono, e un numero impressionante di animale si trasformò in nulla più che scheletri. Una moltitudine di forme di vita… Raggiunse la fine del suo cammino. Era una catastrofe che si era abbattuta su tutte le Tribù del Deserto Occidentale, un'Apocalisse del Cielo e della Terra!


Questa era la leggenda narrata in ogni singola Tribù.


In quel momento, l’Alto Sacerdote della Tribù dei Cinque Veleni tremava, il volto era pallido. Lentamente allungò la mano perché vi cadessero sopra alcune gocce viola. Le fissò con sguardo vacuo e percepì che la pioggia stava indebolendo la sua base di Coltivazione.


Tremava, gli occhi colmi di terrore. Abbassò lo sguardo sulla pioggia che si accumulava sul terreno, mescolandosi al sangue. In alcuni punti c’erano delle crepe nelle quali la pioggia veniva assorbita, però, la maggior parte dell’acqua rimaneva lì, mista al sangue.


“È… È impossibile…" Mormorò. Alcuni dei Coltivatori allo stadio dell’Anima Nascente della Tribù dei Cinque Veleni sembravano aver raggiunto la stessa conclusione dell’Alto Sacerdote. Le loro espressioni mutavano mentre guardavano la pioggia viola.


Zhao Youlan all'improvviso indietreggiò di alcuni passi, fissando la pioggia con sguardo vacuo. Di sicuro anche lei aveva capito qualcosa.


Nello stesso momento, all’interno della Fortezza di Spine, l’anziano della Tribù del Corvo Guerriero fissava la pioggia stupefatto. La sua espressione mutò, mentre veniva colto dalla disperazione, ancora di più di quando temeva per la distruzione della sua Tribù.


“Apocalisse…"


“L’Apocalisse del Deserto Occidentale…"


“Secondo le leggende, verrà un'Apocalisse che distruggerà tutta la vita e trasformerà il Deserto Occidentale nel Mare Occidentale!"


L’Alto Sacerdote della Tribù dei Cinque Veleni indietreggiò di alcuni passi. Al momento, la guerra, il posto nella Sfera delle Rovine del Cammino, il bottino… Niente di tutto ciò era importante.


Senza esitazione, iniziò ad attivare l’incantesimo di teletrasporto per verificare se le storie sulla pioggia viola fossero vere. Prima l’incantesimo aveva funzionato, ma ora… Non importava quante volte provasse, non riusciva ad attivarlo. Era come se qualcosa stesse bloccando il suo potere, rendendo l’inutile.


Al vedere ciò, un ruggito pervase la mente dell’Alto Sacerdote della Tribù dei Cinque Veleni.


“Migrare. La Tribù deve emigrare!“ Mormorò tra sé e sé. “Il nord del Deserto Occidentale è il punto più basso dell’intero deserto. Questo è il primo posto in cui il mare comincerà a salire! La Tribù deve migrare, migrare verso sud. Dobbiamo… Dobbiamo raggiungere le Terre Nere vicino al Dominio Meridionale!" La pioggia continuava ad aumentare di intensità. I Coltivatori potevano già iniziare a percepire che l’energia spirituale del cielo della terra si stava indebolendo. Le espressioni dei membri della Tribù dei Cinque Veleni cambiarono immediatamente.


“Le Terre Nere… Le Terre Nere! Ora capisco!" Un brivido attraversò il corpo dell’Alto Sacerdote, mentre i suoi occhi si spalancavano, colmi di urgenza.
“Ha senso. Anni fa, le tre grandi Tribù con i Patriarchi allo stadio della Recisione dello Spirito hanno formato un’alleanza e hanno invaso le Terre Nere. Hanno unito le forze persino con alcuni dei potenti nelle Terre Nere.


Hanno fatto attenzione a non coinvolgere il Dominio Meridionale nella loro guerra! Dopo la guerra, molte delle altre Tribù ad esse collegate sono migrate nelle Terre Nere!


Lo sapevano! Si sono aggiudicati un’area delle Terre Nere, facilitando i collegamenti con il Dominio Meridionale. O magari avevano altri obiettivi.
In ogni caso, ora tutto ha senso!"


Il respiro dell’Alto Sacerdote si fece ancora più affannoso mentre mormorava tra sé e sé.


“Quelle tre grandi Tribù sapevano che l’Apocalisse stava arrivando. Hanno occupato le Terre Nere e ora, chiunque voglia raggiungere le Terre Nere potrà farlo solo con la loro approvazione!


Senza versare una sola goccia di sangue, si sono aggiudicati il controllo del Deserto Occidentale! Potranno decidere il destino di migliaia di Tribù durante l’Apocalisse!"


Il suo sguardo era colmo di ansia.


“Le Terre Nere sono piccole. Non c’è nessuna possibilità che possano accogliere tutte le Tribù del Deserto Occidentale. Ma che non le raggiungerà… verrà sterminato senza ombra di dubbio. La Tribù delle dei Cinque Veleni si trova nel nord. Così lontano…"


All'improvviso alzò la voce: "Membri della Tribù dei Cinque Veleni, ascoltatemi. Dobbiamo andarcene immediatamente. A qualunque costo, ritornate alla Tribù alla massima velocità possibile!" Era un momento critico, ogni secondo era di fondamentale importanza. La guerra con i rimasugli della Tribù della Divinità del Corvo non aveva più alcuna importanza. Infatti, al momento, rimpiangeva addirittura il fatto di essere sceso in guerra!


I membri della Tribù dei Cinque Veleni udirono le sue parole e rimasero a bocca aperta, attoniti. Però, considerate le espressioni cineree sul volto dei vari anziani, avevano già capito che stava succedendo qualcosa. Senza esitare, seguirono gli ordini e si levarono in volo.


Presto non era rimasto nemmeno un solo membro della Tribù dei Cinque Veleni. Circa 20.000 Coltivatori e decine di migliaia di neo-demoni ruggivano nell'aria per scomparire in lontananza. Tra di loro c’era anche Zhao Youlan che, però, mentre volava via, si voltò a guardare la Tribù della Divinità del Corvo e la Fortezza di Spine, gli occhi che brillavano di un bagliore gelido.


“Pagherete per avermi tranciato il braccio!" Pensò. Poi si voltò e seguì il resto della Tribù dei Cinque Veleni che si allontanava.


Dopo che la Tribù dei Cinque Veleni se ne fu andata, la Fortezza di Spine iniziò ritirarsi e scomparve. Meng Hao si levò in piedi e puntò lo sguardo sull'orizzonte. Alle sue spalle i duemila e più membri sopravvissuti lanciarono urla di sollievo e parvero tornare in vita.


Però la loro gioia non poteva eliminare l'ombra che appesantiva il cuore di Meng Hao. Al suo fianco, l’anziano della Tribù del Corvo Guerriero aveva un’espressione amara.


“È la verità?“ Chiese lentamente Meng Hao.


“Dato che la Tribù dei Cinque Veleni se n’è andata in quel modo probabilmente la leggendaria Apocalisse sto arrivando. Le formazioni incantate smetteranno di funzionare e l’energia spirituale del cielo della terra svanirà. Tutta la vita verrà distrutta… L’unica speranza…


L’unica speranza è migrare verso sud" disse l’Anziano della Tribù del Corvo Guerriero, a voce bassa. “Dirigersi verso sud, fino ad arrivare alle Terre Nere".


“Le Terre Nere…" Meng Hao tremò. Come l’alto Sacerdote della Tribù dei Cinque Veleni, Meng Hao ripensò alla guerra tra il Deserto Occidentale e le Terre Nere. Ripensò alle Tribù del Deserto Occidentale che erano entrate nelle Terre Nere al momento della sua partenza.


“Quindi questo è il motivo!" Pensò. Finalmente aveva capito qualcosa che per molto tempo l’aveva confuso.


Questa era la ragione della guerra nelle Terre Nere. Questo era il motivo per cui il Deserto Occidentale aveva combattuto così strenuamente. E questo era il motivo per cui il Dominio Meridionale non aveva fatto nulla per fermarla. Avevano permesso al Deserto Occidentale di occupare le Terre Nere.
Una grande Apocalisse del cielo della terra stava arrivando. Se il Dominio Meridionale avesse tentato di bloccare il Deserto Occidentale, sarebbe scoppiata una grandissima guerra ed era qualcosa che il Dominio Meridionale non volevo assolutamente.


Meng Hao sollevò lo sguardo sulla pioggia che aumentava. Nei suoi occhi apparve un bagliore.“L’energia spirituale del cielo della terra si sta estinguendo. Tutti gli esseri viventi verranno distrutti. Il continente si trasformerà in un mare… Per me non è poi così male. Dopo aver utilizzato l’Inestinguibile Fiamma Orientale degli Elisir per creare il mio tatuaggio totemico di tipo Fuoco, so… Che tutte le cose nel cielo e sulla terra si trovano sul cammino dei cinque elementi, e hanno il potenziale per portare all'illuminazione.


Quale acqua è migliore di quella di un mare?! E quale mare è migliore di uno che viene chiamato l’Apocalisse del Deserto Occidentale?!


Per quanto riguarda l’energia spirituale del cielo della terra che scompare… Con l’unica eccezione delle Pietre dello Spirito di livello massimo, non la assorbo da moltissimi anni. Questo è il motivo per cui mi sono sostenuto consumando elisir medicinali. Ogni volta che attacco, devo fare molta attenzione a controllare l’energia dello spirito che utilizzo. Oltretutto sono migliorato sempre di più nella mia abilità di preparar elisir.


Per qualche motivo, sono sempre stato incline a diventare un Dominatore di Demoni e solo i Dominatori di Demoni possono diventare più forti senza sprecare potere spirituale!


L’unica cosa a cui devo fare attenzione è il fatto che la pioggia può sterminare la forza vitale… In ogni caso, sono di sicuro la persona più adatta a sopravvivere all'Apocalisse del Deserto Occidentale!" I suoi occhi brillarono per un momento. Però, poi spostò lo sguardo sui membri rimasti delle cinque Tribù. Non sapevano nulla dell’Apocalisse. Al vedere la loro gioia, rimase pensieroso per un lungo momento.


“Corvo dorato, - disse, chiudendo gli occhi, - ho accettato la tua eredità. La tua Tribù mi chiama Sacro Antenato e io sono collegato ad ognuno di loro grazie ai totem. È questa… È questa la protezione che vuoi che io conceda loro…?"


In quel momento, il cielo e la terra della regione nord del Deserto Occidentale erano coperti dalla pioggia dorata. Non si poteva vedere il sole, tutto era sprofondato nell'oscurità. Era un crepuscolo che sarebbe durato molto, molto a lungo…


Sul terreno, l’acqua cominciava a raccogliersi e si potevano vedere sempre più pozze.


Non era solo la regione nord del Deserto Occidentale. A est, ovest e sud la situazione era la stessa. La pioggia viola aveva cominciato a cadere e risuonavano sempre più grida di allarme. I cuori tremavano.


L’Apocalisse del Deserto Occidentale era vicina!




Il Patreon di I Shall Seal The Heavens è ufficialmente aperto!
Sostenete la novel e il gruppo di traduzione con una donazione.
Vantaggi esclusivi vi attendono: https://www.patreon.com/madotter


Grazie!


-MadOtter
                                


                                



