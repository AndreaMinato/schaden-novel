---
title: Capitolo 454 – La Demonessa Zhixiang
pubDate: 2025-03-17T11:17:34.916Z
tags:
    - issth
---


Meng Hao non era l'unico a sperimentarlo. L'esatta stessa cosa accadde a tutti quelli delle altre Tribù. La donna che avevano di fronte non sembrava essere una Coltivatrice, ma piuttosto, qualcosa di simile a una marionetta. Per quanto riguardava il ponte, era diventato qualcosa di simile a una navetta volante che li trasportava via verso un altro luogo.


Nessuna forza vitale che provenisse dalla donna poteva essere captata. In effetti, se si osservava come si muoveva, sembrava rigida. Secondo Meng Hao, non doveva essere una persona reale, ma un pupazzo, un altro aspetto misterioso del Ponte del Cammino Immortale.


Mentre fischiava attraverso l'aria, Meng Hao vide altre venti figure, o giù di lì, apparirgli attorno.


Queste figure erano i rappresentanti provenienti dalle altre Tribù qualificate. Tuttavia, a causa della velocità incredibile con cui si stavano muovendo, il loro aspetto non poteva essere visto chiaramente.


Mentre sfrecciavano attraverso l'aria e le nuvole, il mondo gli passò davanti in un istante. La velocità con cui si stavano muovendo era incredibile e presto, Meng Hao non riuscì nemmeno a respirare. La sua mente vorticava mentre guardava in basso alle terre sotto di loro; le quali si ridussero rapidamente, finché le Tribù della Divinità del Corvo furono solo un piccolo puntino.


Presto fu in grado di vedere circa metà dell'intero Deserto Occidentale!


Una tale indescrivibile velocità lo riempì con una sensazione di grave pericolo; se non fosse riuscito a tenere una salda presa sulla Pietra del ponte dell'Immortalità, il suo corpo sarebbe stato ridotto in mille pezzi.


Proprio mentre questo pensiero entrava nella sua testa, vide una figura vicina perdere all'improvviso il contatto con la Pietra. All'istante comparve una fontana di sangue; non ci fu nemmeno il tempo per un urlo raggelante. La morte giunse in un istante.


Questo fece tremare la mente di Meng Hao; con gli occhi che brillavano vividi, mantenne una forte presa sulla sua Pietra.


La temperatura stava calando rapidamente. Il gelo penetrava le ossa; se queste persone non fossero state dei Coltivatori, a questo punto sarebbero state a malapena capaci di muovere i loro corpi.


A questo punto, Meng Hao non era il solo che stava guardando la scena in basso, tutti stavano osservando le terre sotto di loro. Ora, Meng Hao poteva vedere tutto il Deserto Occidentale, in più le Terre Nere e anche il Dominio Meridionale. Era anche in grado di vedere il Mare della Via Lattea!


Vi erano una moltitudine di isole, ma il suo sguardo finì per posarsi su una in particolare, la quale, a questo punto, era solo un piccolo puntino, ma Meng Hao rimase scioccato dal realizzare con certezza che quest'isola non era altro che il molto inaffidabile Patriarca Affidabilità!


Il suo sguardo guizzò indietro verso il Dominio e la regione della Setta del Fato Viola. Sebbene non potesse vederla chiaramente, i suoi occhi erano fissi su un'area in particolare.


Il Dominio Meridionale continuò a diventare sempre più piccolo e Meng Hao, ora, riuscì a vedere che oltre al Dominio e al Deserto, c'era un altro continente!


Non appena vi posò gli occhi, il suo cuore tremò. Un mucchio di pensieri indescrivibili gli riempì la mente, al punto che quasi dimenticò di tenere fermamente la Pietra. Ma poteva solo fissarlo vacuo.
Stava guardando alle... Terre Orientali!


“E così, infine... riesco a guardare le Terre Orientali” mormorò dentro di se. Era sempre stato il suo sogno di quando era bambino e anche mentre prendeva parte all'esame imperiale. In effetti, era ancora il suo sogno.


Le Terre Orientali, il Grande Tang!


Pensò a suo padre e a sua madre che erano scomparsi quel giorno e ripensò a quel vento viola. Richiamò anche le storie che sua madre gli aveva raccontato circa le Terre Orientali e alle leggende del Grande Tang.


“Papà, mamma... è lì che siete...?” Guardò le Terre Orientali divenire via via più piccole finché l'intero continente sembrò una piccola forma ad arco. Fu a questo punto che all'improvviso un boato riempì il suo corpo e si sentì come se avesse appena sbattuto contro un muro invisibile. L'intensità del colpo gli riempì la bocca di sangue; ma invece di sputarlo, lo trangugiò.


La sua vista divenne sfocata e tutto attorno divenne poco chiaro. Era anche impossibile inviare il Senso Spirituale, ogni cosa era soppressa violentemente. La sola cosa che poteva fare era tenere stretta la Pietra del Ponte dell'Immortalità e non permettere alla sua presa di allentarsi minimamente.


Questo processo in cui tutto divenne sfocato durò un periodo di tempo indeterminabile. Alla fine, un ruggito cominciò a echeggiare e Meng Hao tossì un po' di sangue. Gradualmente il problema svanì e quando la sua vista tornò normale, tutto quello che poté fare fu rimanere a bocca aperta.


Il sangue che aveva appena sputato gli fluttuava davanti e stava accelerando assieme a lui.


Tutto attorno era nero, un'oscurità punteggiata da un numero incalcolabile di stelle. La loro luce era magnifica, splendente nel nero, permetteva a Meng Hao di vedere qualcosa di molto lontano.


Vide... un ponte!


Un ponte in rovina!


Era immensurabilmente grande e pulsava di un'antica volontà. Era come se contenesse innumerevoli anni di tempo. Il ponte era fatto di pietra e si estendeva nelle vaste profondità dell'oscurità e delle stelle, rendendo impossibile vedere dove fosse la fine.


Non era completo, ma piuttosto, si era ridotto ormai da lungo tempo a innumeri mucchi di detriti. Questi mucchi però non si erano sparpagliati; invece mantenevano la forma originale della struttura, facendolo sembrare come se fosse quasi uno completo se guardato da una certa distanza.


Tuttavia, più vicino uno andava, più facile era vedere gli intervalli tra i vari pezzi. I tratti mancanti sembravano piccoli, ma avvicinandosi, diventava chiaro come fossero, in realtà, incredibilmente ampi.


Innumerevoli frammenti di polvere andavano alla deriva negli spazi tra i vari monconi. Questi frammenti brillavano accesi facendo brillare il ponte stesso.


“Il Ponte del Cammino Immortale...” mormorò tra se. Mentre si avvicinavano, qualcosa di scioccante entrò improvvisamente nel suo campo visivo.


Otto figure scure e sfocate comparvero all'improvviso proprio davanti, circondando la donna marionetta. Appena lo fecero, le loro basi di Coltivazione iniziarono a emettere delle increspature. Queste superavano di gran lunga qualunque cosa avesse mai immaginato e gli dettero la stessa sensazione che aveva ricevuto dall'Immortale che era caduto dai Cieli quell'anno.


Queste otto figure erano Immortali!


Quando queste figure erano apparse, circondando la donna, avevano cominciato tutte ad attaccare. Quando comparve una luce accecante carica di una indescrivibile sensazione di sterminio, tutto attorno a loro tremò.


Meng Hao aveva, in origine, presunto che la rigida donna che non sembrava una Coltivatrice non si sarebbe neppure mossa. Tuttavia, fu a quel punto che improvvisamente innumerevoli onde si emanarono dal suo corpo, allargandosi e scontrandosi con le abilità divine degli altri otto. Quando un'esplosione echeggiò, Meng Hao e tutti gli altri Coltivatori che tenevano le pietre nelle loro mani, tossirono del sangue. Sebbene non potessero vedersi chiaramente l'un l'altro, era possibile percepire lo stupore e i danni sperimentati dagli altri.


“Non è un pupazzo?” pensò con lo stupore che gli riempiva il cuore. Allo stesso tempo in cui il boato era echeggiato, qualcosa di simile a una feroce volata di vento spazzò ogni cosa. Il suo corpo non era stabile , quasi come se non fosse più in grado di reggere la presa sulla Pietra. La luce nell'area iniziò a sfarfallare e calò quasi della metà.


“Dannazione, dannazione...” pensò mentre bruciava per la furia. Questo era tutto ciò che poteva fare, tuttavia; arrabbiarsi dentro di se e tenere stretta la Pietra del Ponte dell'immortalità.


L'esplosione mandò a barcollare all'indietro gli otto. In un batter d'occhio, la donna proseguì con Meng Hao e gli altri, sfrecciando via lontano. Tuttavia ci volle solo un momento perché gli otto tornassero. Questa volta i loro corpi erano circondati da forti bagliori. Sembravano otto soli mentre caricavano la donna.


L'espressione della donna ebbe improvvisamente un guizzo. Il suo corpo sparì, poi ricomparve in lontananza, dopo di che si trasformò in un raggio di luce prismatica e sfrecciò via ad alta velocità.


Uno degli otto parlò e la sua voce era fredda: “Demonessa Zhixiang della Setta del Demone Immortale, sei stata capace di raggirare il Giovane Padrone per i suoi preziosi tesori. Ti abbiamo dato la caccia per un intero ciclo di sessant'anni e si scopre che ti stavi nascondendo qui, facendo finta di essere una delle marionette del Ponte del Cammino Immortale. Il tuo piccolo trucco ci ingannati prima, ma vediamo come pianifichi di eluderci esattamente, questa volta!”


Con quello, gli otto ignorarono completamente Meng Hao e gli altri mentre acceleravano all'inseguimento della donna.


“È una Coltivatrice che si stava mascherando da marionetta per sfuggire a un inseguimento? Setta del Demone Immortale? Che Setta è...?” Meng Hao li guardò scomparire in lontananza con la mente e il cuore agitati. La Pietra nella sua mano non aveva smesso di muoversi, continuava a trasportare il gruppo di Coltivatori verso il Ponte del Cammino Immortale. Volavano sempre più vicino, a una velocità che Meng Hao aveva difficoltà a comprendere.


Fu in quel momento che improvvisamente, si udì un ruggito furioso in lontananza. Dietro di loro, otto fasci di luce colorata correvano verso di loro. La loro velocità era tale che li avrebbero raggiunti ovviamente in breve tempo.


Meng Hao si guardò alle spalle e le sue pupille si restrinsero. “Ma che abilità divina è quella? La velocità che possono raggiungere volando tra le stelle è...” Guardò mentre le otto figure percorrevano una distanza incredibile in quello che sembrava un singolo movimento.


Era quasi come se lo spazio sotto i loro piedi venisse rimpicciolito.


“Rimpicciolito... rimpicciolito...” mormorò. Improvvisamente ripensò a quando aveva lasciato il Pianeta Paradiso Meridionale e come la terra sembrasse rimpicciolire. Ignorando le vere dimensioni del suo corpo, gli sembrava come se con un singolo passo potesse attraversare un enorme divario.


Mentre gli otto acceleravano nell'inseguimento, Meng Hao sentì all'improvviso un tremito attraversagli il corpo. Si potevano sentire dei rombi, mentre una forza enorme e invisibile sembrava emanarsi dalla Pietra nella sua mano per poi risucchiarlo.


La stessa cosa accadde agli altri. Tutti i Coltivatori del Deserto Occidentale del Pianeta Paradiso Meridionale svanirono all'improvviso quando fecero il loro ingresso nel vero ponte del Cammino Immortale.


Per quanto riguardava gli otto Immortali, quando arrivarono non trovarono altro se non spazio vuoto. Guardarono attorno ai cumuli, ma non osarono entrare.


“E così è scappata ancora. La scaltrezza di questa Demonessa non conosce limiti. Questa volta, però, ha abbandonato il suo corpo fisico e pagato un pesante prezzo per fondere la sua anima nel corpo di una di quelle formiche del Paradiso Meridionale.”


“Il Ponte del Cammino Immortale venne distrutto molto tempo fa dall'Antenato Ji. Tuttavia una potente forza lo protegge e lo ricompone ogni mille anni. Il cielo stellato non può andargli contro e gli Immortali di Ji non possono entrarci. Non possiamo andarci, ma alla fine sarà costretta a venire fuori. E quando lo farà, noi la staremo aspettando!” Gli otto Immortali dettero un ultimo sguardo al Ponte prima di voltarsi e scomparire.




Il Patreon di I Shall Seal The Heavens è ufficialmente aperto!
Sostenete la novel e il gruppo di traduzione con una donazione.
Vantaggi esclusivi vi attendono: https://www.patreon.com/madotter


Grazie!


-MadOtter





