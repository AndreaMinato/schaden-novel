---
title: Capitolo 455 – Sali sulla Pietra, Entra nel Vuoto
pubDate: 2025-03-17T11:17:34.917Z
tags:
    - issth
---


La vista di Meng Hao divenne sfocata. Non appena ogni cosa ridivenne chiara, inviò il suo Senso Spirituale mentre si guardava attorno con circospezione.


“È questa la Sfera delle Rovine del Cammino?” Esitò per un momento mentre abbassava lo sguardo sulla Pietra del Ponte dell'Immortalità che teneva in mano. Era stato questo oggetto a portarlo dove si trovava ora.


Era circondato dalla distruzione. Nel cielo si vedeva una gran varietà di colori, qualche volta era rosso e occasionalmente era nero pece. I fulmini danzavano in alto, lasciandosi dietro quelle che sembravano delle crepe.


La terra era in completa rovina; c'erano cadaveri che giacevano in giro da chissà quanti anni. Ovunque si vedevano le vestigia del passaggio del tempo. Si trovava in quella che all'apparenza una volta era una città.


Un'aura di morte riempiva l'aria; questo mondo era come una gabbia, un posto dove, se vi rimanevi bloccato troppo a lungo, saresti finito sepolto proprio come la sua aura.


Meng Hao si accigliò leggermente mentre metteva via la Pietra. Si guardò attorno mentre riesaminava gli eventi che l'avevano guidato fin qui. Dopo un lungo momento, i suoi occhi brillarono mentre richiamava alla mente la scena degli otto Immortali che se ne andavano, solo per tornare improvvisamente.


Mormorando tra se per un attimo, continuò ad avanzare con attenzione. Questo posto sembrava rendere il suo Senso Spirituale molto più debole ed era difficile vedere molto lontano in qualsiasi direzione. In effetti, il suo raggio ora sembrava limitato a circa millecinquecento metri. Guardando in alto ai fulmini nel cielo, abbandonò qualsiasi pensiero di alzarsi in volo.


Il tempo passò e presto era un mese più tardi. Durante questo periodo, era riuscito a esplorare all'incirca metà di questo luogo. Non aveva incontrato altre forme di vita, incluso qualunque altro Coltivatore del Deserto Occidentale.


Questo mondo era davvero molto piccolo e non sembrava avere una forma regolare. I suoi bordi erano formati da lati seghettati, oltre a quali vi era il nulla. Correntemente, Meng Hao si trovava su uno di questi bordi.


Di fronte aveva un'oscurità totale, fredda e tetra. Sembrava in grado di inghiottire qualsiasi cosa come circondava questa regione. Mormorando, Meng Hao alzò la mano e fece il gesto di afferrare qualcosa. Una pietra vicina volò immediatamente in aria e atterrò sulla sua mano. Poi la gettò nell'oscurità. Non appena la toccò, rimbalzò indietro atterrando sulla sua mano. Meng Hao abbassò lo sguardo sulla roccia e notò che la parte che aveva toccato l'oscurità appariva come se fosse stata tagliata da un coltello. Era completamente piatta e liscia.


Il suo cipiglio aumentò mentre arretrava lentamente. Questo vuoto nero gli dava una sensazione di incredibile pericolo, poteva solo immaginare cosa sarebbe successo al suo corpo se fosse capitato di toccare l'oscurità.


“C'è qualcosa di sbagliato. Se questa è la Sfera, allora perché sono l'unico qui? Peraltro... questo luogo sembra troppo piccolo. Per di più, non c'è neppure un pochino della Terra Celeste che il Grande Padre della Tribù del Corvo Guerriero aveva menzionato!


A parte le rovine di questa città, non ho visto altro di ciò che rimane del Ponte del Cammino Immortale!” Meng Hao si voltò ancora una volta per continuare la sua attenta esplorazione di questo mondo.


Quando fu passato un altro mezzo mese, il suo volto era tetro. Stava in piedi nel centro esatto dal mondo, osservando una stele di pietra.


Questa era crepata, ma non si era ancora spaccata. Era in condizioni relativamente buone e sulla sua superficie si potevano distinguere vagamente dei caratteri piuttosto grandi.


“Città dell'Armonia...” disse piano Meng Hao. Uno sguardo pesante gli apparve negli occhi; all'improvviso ripensò agli otto Immortali che aveva visto lungo la strada per venire qui, così come alla donna, la Demonessa Zhixiang.


“Setta del Demone Immortale. Travestita da marionetta. La Demonessa Zhixiang stava provando a evitare una caccia mortale...” Sprofondando nei pensieri, Meng Hao si sedette, incrociando le gambe.


“Quella Demonessa viene da una Setta chiamata Setta del Demone Immortale. Ha ingannato per avere i suoi tesori il Giovane Padrone di quegli otto Immortali. Poi si è trasformata in un pupazzo per evitare l'inseguimento.”


“Dopo la sua fuga, perché mai quegli otto ci hanno inseguito di nuovo, e con un aspetto sconvolto ed esasperato...?” All'improvviso, uno sguardo di concentrazione gli riempì gli occhi.


“In realtà non è scappata! Ha usato qualche altro metodo per ingannare gli otto inseguitori e portarli fuori strada. Ma hanno realizzato in fretta che c'era qualcosa di strano e sono tornati quanto più in fretta hanno potuto. Però, se lo si guarda da questa prospettiva... allora, magari ha fatto qualcosa di completamente diverso che non potrei neppure immaginare. O magari è venuta nella Sfera delle Rovine del Cammino con le sue forze, per esplorarlo. L'ultima possibilità... è che sia, in realtà, in mezzo a noi Coltivatori che veniamo dal Deserto Occidentale!” Meng Hao sedeva silenzioso e immobile. Questa Demonessa era qualcuno a cui otto Immortali avevano dato la caccia e chiaramente possedeva una base di Coltivazione sublime.


Una persona del genere, era qualcuno che non desiderava provocare. C'era poca necessità di ulteriori analisi; determinò che doveva essere vigile e rimanere in guardia. Sebbene i Coltivatori del Deserto Occidentale sembravano essere stati sparpagliati, aveva la sensazione che la sua terza ipotesi fosse quella con più probabilità di essere vera.


“Con chi si starà nascondendo...” pensò. All'improvviso, alzò lo sguardo al cielo e vide una figura scura avvicinarsi ad alta velocità. Questa figura non era un Coltivatore, ma un'enorme roccia!


Il masso non era meno di duemila metri in grandezza. Fischiava andando dall'alto verso il basso, provocando la formazione di fulmini ovunque passasse e mandando in frantumi l'aria. Sembrava come se un'incredibile forza arrivasse a premere dall'alto.


Si muoveva con una velocità incredibile; si formò una pressione enorme che fece tremare la terra. Le pupille di Meng Hao si strinsero ed era sul punto di ritirarsi quando all'improvviso percepì che questa roccia di duemila metri, in realtà non stava per schiantarsi sul mondo in cui si trovava. In realtà, divenne un arco, cambiando direzione e sfrecciando via i un'altra zona del cielo.


Meng Hao rimase a fissare sconcertato, prendendo un respiro profondo, mentre l'enorme roccia colpiva l'oscurità che si trovava sul bordi di questo mondo.


Al che, il vuoto oscuro sembrò spaccarsi e una grossa apertura diventava visibile. Il masso vi navigò attraverso e poi sparì.


Tutto ciò avvenne nel breve tempo che impiega un bastoncino d'incenso a bruciare. Meng Hao ebbe poco tempo per pensarci. Quando la roccia era sparita nel vuoto, le sue pupille si erano strette e sentì come se la sua mente venisse colpita da dei fulmini. Ripensò improvvisamente a quando si stava avvicinando al Ponte del Cammino Immortale e aveva visto gli spazi tra le varie pietre e la polvere che si trovava lì.


“Quella roccia di duemila metri era uno degli innumerevoli granelli di polvere che ho visto in precedenza. Volano costantemente negli intervalli tra le pietre che formano il Ponte!”


“In questo caso, sono sicuramente sul Ponte del Cammino Immortale. L'anno in cui è collassato, si è rotto in innumeri frammenti e se voglio andarmene da qui, allora l'unico modo... è con l'aiuto di quella polvere!” La sua mente vorticò quando giunse a questa nuova comprensione. Prese un profondo respiro e si sedette a gambe incrociate per aspettare tranquillamente.


Il tempo passò. Secondo la sua comprensione, il tempo passava in modo diverso in questo luogo rispetto al mondo esterno. Se mesi o anni fossero trascorsi all'esterno, i Coltivatori che entravano in questo luogo non avrebbero potuto nasconderlo. Per di più, il Grande Padre del Corvo Guerriero non avrebbe tralasciato questa parte.


Passarono tre mesi, durante questo tempo, Meng Hao vide sei grosse rocce andare e venire; non agì in modo avventato, invece, osservò attentamente cosa succedeva ai massi dopo aver colpito il nero vuoto. Alla fine, un giorno, una roccia di circa duemila metri si avvicinò all'improvviso.


Quando questo particolare masso fece la sua comparsa, Meng Hao prese un respiro profondo e il suo corpo svanì improvvisamente. Quando riapparve, si trovava a mezz'aria e metteva piede sulla roccia che sfrecciava attraverso l'aria.


Nell'istante in cui vi mise sopra un piede, si sentì improvvisamente come se ci fosse una forza terrificante pronta a spingerlo via. Ruotò la sua base di Coltivazione ed emerse il bagliore dei tre totem. In questo modo, riuscì a forzare uno stato di equilibrio. Immediatamente si sedette a gambe conserte, scrutando dritto in avanti.


Il masso si muoveva con una velocità incredibile. In un batter d'occhio passò sopra alla terra e nello spazio di dieci respiri, raggiunse il vuoto. Il cuore di Meng Hao batteva nervosamente. Questo tentativo era un azzardo; tuttavia, avendo osservato cosa era avvenuto con tutte le altre rocce, era fiducioso.


In un battito di ciglia, il masso era sul vuoto. Vi andò a sbattere, provocando uno strappo nell'oscurità, uno spazio in cui poi passò attraverso. Mentre lo attraversa, Meng Hao stabilizzò il suo Qi e si concentrò. Sedere a gambe incrociate sulla cima di una roccia sembrava terrificante, ma in realtà non era pericoloso. E ora si trovava nel vuoto nero.


Nel momento in cui entrò nel vuoto, sentì improvvisamente il gelo. La sua intensità era tale da poter congelare l'anima. Meng Hao fece ruotare velocemente la propria base di Coltivazione per lottare contro il freddo.


Mentre si guardava attorno aveva gli occhi spalancati; l'oscurità sembrava senza fine. Tuttavia, era in grado di vedere raggi di luce colorata che volavano di qua e di là.


E ognuno di quei raggi era un enorme masso!


“Questo metodo dovrebbe funzionare alla grande. Questa Sfera delle Rovine del Cammino contiene i resti del Ponte del Cammino Immortale; le persone che vengono qui si muovono tra i resti del Ponte per mezzo di queste rocce!” Il suo corpo iniziò a tremare per il freddo, fece ruotare la base di Coltivazione, ma da sola non era sufficiente. Il suo corpo cominciava a diventare rigido. Con gli occhi che luccicavano , circolò il potere del totem di fuoco, costringendo il suo corpo a non irrigidirsi per il freddo. Nonostante ciò, uno strato di ghiaccio gli comparve sulla pelle; appariva quasi come se si stesse trasformando in una statua di ghiaccio.


“Con questo metodo dovrei essere in grado di reggere un po' più a lungo. Ringraziamo di possedere la Fiamma Inestinguibile; altrimenti, senza preparare preventivamente degli oggetti contro il freddo, sarebbe stato difficile sopravvivere qui.” Il gelo continuò a crescere più intenso attorno a lui. Ma Meng Hao sedeva immobile, assicurandosi che il calore non lasciasse il suo corpo e la sua forza vitale continuasse a rimanere.


Il tempo passò. Non era sicuro di quanto a lungo la roccia lo avesse trasportato attraverso questo mondo di oscurità. All'improvviso, una roccia larga quasi mille metri comparve in lontananza. Da modo in cui fischiava verso di lui, sembrava sarebbe passata rasente a Meng Hao e al suo masso.


Mentre le due rocce diventavano sempre più vicine, si udì all'improvviso un leggero “eee!?


Così sono incappato in qualcuno che non è venuto con tesori per respingere il freddo! Che colpo di fortuna! Hahaha!” Questa voce apparteneva a un uomo e, mentre l'altro masso si avvicinava, Meng Hao riuscì a percepire che un uomo di mezza età vi sedeva sopra a gambe incrociate in meditazione.


La sua base di Coltivazione era allo stadio intermedio dell'Anima Nascente e il suo corpo brillava per via dei tatuaggi totemici. Sulla sua fronte c'era il tatuaggio dorato di un leone. L'uomo era circondato da cinque pietre bianche che emettevano uno scudo che lo avvolgeva e che lottava contro il gelo.


Quando le parole dell'uomo risuonarono, lui si leccò le labbra. I suoi occhi colmi di una luce acuta e, mentre la sua roccia si avvicinava a quella di Meng Hao, si alzò all'improvviso in piedi. Svanì, e quando ricomparve, si trovava sul masso di Meng Hao. Alzò la mano e un leone dorato apparve magicamente. Mentre balzava su Meng Hao, ruggì.


“Ti ucciderò per liberarti dalla tua miseria e poi io, Xue, avrò una persona in meno con cui competere e una maggiore probabilità di successo!”




Il Patreon di I Shall Seal The Heavens è ufficialmente aperto!
Sostenete la novel e il gruppo di traduzione con una donazione.
Vantaggi esclusivi vi attendono: https://www.patreon.com/madotter


Grazie!


-MadOtter

