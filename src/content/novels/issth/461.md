---
title: Capitolo 461 - Un Altro Incontro con Zhao Youlan!
pubDate: 2025-03-17T11:17:34.918Z
tags:
    - issth
---


Di tutti i mondi formati dalle Pietre del Cammino dell'Immortalità in questa zona, questo era il più grande presente sulla mappa del contenitore di giada di Meng Hao. Meng Hao rimase sulla sua roccia di trecento metri e diede un'occhiata all'area.


Il cielo sopra di lui sembrava molto stabile; era visibile solo qualche crepa. Le catene montuose sorgevano e crollavano, e tutt'intorno si potevano vedere delle rovine antiche.


Mentre la roccia sfrecciava nell'aria, Meng Hao abbassò gli occhi verso la terra. D'un tratto, il suo sguardo balenò quando notò che le montagne sotto di lui non sembravano essersi formate in modo naturale. Erano collegate tra loro secondo quello che sembrava essere uno schema.


Non era la prima volta che Meng Hao notava una cosa simile. Anche i mondi che aveva esplorato in precedenza contenevano degli spettacoli simili. Tuttavia, quei mondi erano fin troppo piccoli, quindi il fenomeno era molto meno evidente.


Questo mondo, però, era molto più grande. Mentre continuava ad osservare le montagne dall'alto, continuava ad crescere in lui la sensazione che ci fosse qualcosa di molto strano in queste.


"Sembrano dei simboli magici". Questa era la cosa che aveva più senso. Ripensò a quando era arrivato la prima volta nella Sfera delle Rovine del Cammino e aveva visto delle rocce infinite che formavano un ponte antico che si estendeva lungo le stelle. In quel momento aveva visto anche dei simboli magici.


Naturalmente, le montagne che formavano questa catena montuosa non erano altro che simboli magici. Data la dimensione enorme di questo mondo, Meng Hao riusciva a vederle chiaramente.


"Il Ponte del Cammino Immortale era ricoperto di simboli magici, ciascuno dei quali era molto probabilmente un talismano Celeste". Nel corpo di Meng Hao, il Qi dell'Immortale che Indica la Via ruotò, poi lui sbatté velocemente le palpebre dell'occhio sinistro e utilizzò la tecnica della Visione Celeste rivelatagli dal pappagallo. [1]


Non appena mise in pratica la tecnica, il suo corpo tremò. Usando l'occhio sinistro per guardare verso la terra, quello che vide non fu un insieme di montagne, ma piuttosto diversi draghi neri che sollevavano le teste al cielo e ruggivano.


Molti draghi erano incompleti, ma alcuni erano per lo più intatti. Il loro ruggito era estremamente impressionante.


A Meng Hao tremò tutto il corpo, e cominciò ad ansimare. Sentì come se una montagna invisibile si stesse scontrando con il corpo. D'un tratto, la tecnica della Visione Celeste cessò.


Tuttavia, poco prima, Meng Hao riuscì ad intravedere qualcosa in lontananza, che di sicuro non era un drago nero ma, con sorpresa, una farfalla di colore nero. Questa farfalla era indefinita e invisibile per qualunque spettatore. Ogni volta che agitava le ali, i draghi neri vicini venivano risucchiati verso di lei e poi ingeriti.


Nel corpo della farfalla nera c'era una zona enorme fatta di... terra Celeste!


Quando l'immagine scomparve, la fronte di Meng Hao si riempì di gocce di sudore. Non avrebbe mai immaginato che usando la tecnica della Visione Celeste avrebbe potuto vedere una scena simile.


Quando la vista tornò alla normalità, si guardò attorno per poi scoprire che si trattava della stessa terra di prima. Le montagne erano montagne, e non dei draghi neri ruggenti. L'area in lontananza dove aveva visto la farfalla nera era composta solo da comuni montagne.


L'unica cosa insolita riguardo a quella zona in particolare era che si trattava di un punto in cui convergevano diverse catene montuose.


"Schiavi del Ponte, draghi neri, farfalle... Questa Sfera delle Rovine del Cammino è pervasa da così tanti misteri". Meng Hao stava in piedi a riflettere sulla cima dell'enorme roccia, mentre questa sibilava nell'aria. Quando iniziò a virare verso un'altra direzione, lui abbassò lo sguardo verso la zona in cui aveva visto le farfalle.


"Quello che ho appena visto molto probabilmente era terra Celeste. Non è possibile che mi sia sbagliato... Se potessi ottenere un pezzo di terra Celeste di quelle dimensioni, allora forse potrei formare il mio totem di tipo Terra!". L'area che aveva visto con la Visione Celeste aveva lasciato il suo cuore scosso ed eccitato.


"Solo rischiando si ottengono delle ricompense. Se si vuole ricoprire una posizione più elevata, bisogna pagarne il prezzo!". Con gli occhi pervasi dalla determinazione, si trasformò in un raggio prismatico che sfrecciò verso la zona in cui aveva visto la farfalla a massima velocità.


Secondo l'analisi di Meng Hao, tra le più di venti persone che erano giunte in questo luogo dal Deserto Occidentale, era improbabile che qualcun altro disponesse della tecnica dell'Immortale Indica la Via e della Visione Celeste. Pertanto, era molto più probabile che lui fosse l'unico in grado di vedere la farfalla.


Per questo, le probabilità di combattere per la terra Celeste erano davvero poche.


Tenendo questo in considerazione, naturalmente Meng Hao non sarebbe stato disposto a rinunciare a questa opportunità. Senza la minima esitazione, proseguì. Il tempo passò, e ben presto trascorsero sette giorni.


In questo periodo, Meng Hao non si era mai fermato. In due occasioni aveva utilizzato la tecnica della Visione Celeste per osservare ancora una volta la farfalla nera che consumava i draghi neri. Riusciva a percepire la sconfinata aura della farfalla. Finalmente, l'ottavo giorno egli arrivò.


Si trattava di un luogo in cui convergevano dieci diverse catene montuose. Al centro di queste vi era un bacino enorme, che era colmo di una nebbia bianca che ribolliva. Questa impediva al Senso Spirituale di estendersi molto lontano, e sembrava essere pervasa da uno spirito in grado di conquistare montagne e fiumi.


Meng Hao vi volò attorno una volta, poi iniziò ad accigliarsi. Osservava la nebbia fluida con occhi luminosi. Alla fine, produsse una spada volante che scagliò con forza, facendola sibilare nell'aria in direzione della nebbia.


Nel momento in cui entrò nella nebbia, Meng Hao si sedette sulla riva del bacino. Chiuse gli occhi ed emise un sottile filamento di Senso Spirituale per connettersi con la spada volante, mentre questa si abbatteva sulla nebbia.


La nebbia era densa, e la spada volante proseguì al suo interno per il tempo che un bastoncino d'incenso impiega a bruciare. Alla fine, riemerse nel bacino. Meng Hao poté vedere un bagliore accecante. Sotto di lui si spiegava una scena impressionante: edifici fatti completamente di terra Celeste. Improvvisamente dal suo Senso Spirituale si stagliò una figura. SI poté udire un'esplosione quando la spada volante esplose. Poi, seguendo il percorso inverso, una forza di distruzione cominciò a sfrecciare dal Senso Spirituale verso Meng Hao.


Il suo volto tentennò, ma era pronto. Quasi nello stesso momento in cui la spada volante venne distrutta, lui interruppe la connessione, così da impedire alla forza distruttrice di raggiungerlo.


Poiché lui stesso aveva interrotto il Senso Spirituale, Meng Hao divenne pallido in volto.


"Edifici fatti completamente di terra Celeste... Ma che posto è mai questo!?". Meng Hao respirava in modo affannoso, e i suoi occhi brillavano. Sebbene fosse riuscito solo a dare un'occhiata all'area oltre la nebbia per un breve istante, questo fu sufficiente a scioccare Meng Hao.


"Dopo che il Ponte del Cammino Immortale è stato distrutto, questo si è trasformato nella Sfera delle Rovine del Cammino. Dopo tutti questi anni, chissà quante volte sono venuti qui i Coltivatori del Deserto Occidentale...


"È incredibile che dopo tutti questi anni nessuno abbia trovato questo luogo. Eppure, eccolo. Il fatto che ci sia molta altra terra Celeste dimostra quanto questo luogo sia pericoloso! Chiunque in passato abbia provato ad entrarvi deve essere morto!"


Quando il flusso di pensieri di Meng Hao giunse a questo punto, il suo cuore all'improvviso tremò. Agitò la mano, poi d'un tratto sparì.


Non molto tempo dopo che era scomparso, all'orizzonte comparve un raggio di luce. Era una donna che indossava un lungo abito nero. I suoi lineamenti erano meravigliosi e la sua pelle era come giada. Altri non era che... Zhao Youlan!


Questa procedeva con cautela. Dopo essere giunta in questo posto, fece la stessa cosa che aveva fatto Meng Hao; volò in cerchio, poi trovò un luogo in cui sedersi sul bordo. Era proprio sul punto di usare una tecnica per perlustrare la nebbia, quando all'improvviso i suoi occhi da fenice tremolarono. Agitò una mano bellissima, facendo così scattare verso la nebbia un ragno nero in un raggio candido.


Quando questo sembrò iniziare a correre verso la nebbia, fece uno scatto in una direzione diversa e andò... verso il punto in cui era scomparso Meng Hao.


"Non osi mostrare il tuo volto?" disse lei con freddezza. "Vattene da qui!". Il raggio bianco di luce sfrecciò verso quel vuoto apparente. Proprio quando stava per raggiungerlo, comparvero delle increspature da cui si distese un dito.


Il dito picchiettò il raggio candido, e si poté udire un grido disperato. La luce svanì. Emerse Meng Hao, con gli occhi pervasi da una freddezza severa.


"Sei tu!" disse Zhao Youlan; le pupille si restrinsero e nei suoi occhi si diffuse l'intento omicida. Il braccio si era risanato da tempo, ma l'espressione sprigionava ancora un odio straziante.


Meng Hao socchiuse gli occhi. Il fatto che Zhao Youlan fosse arrivata qui portò la sua mente ad essere pervasa da molte domande. Il suo essere così attenta indicava che conosceva le stranezze di questo luogo.


Cosa ancora più importante, quando si erano incontrati in precedenza, la sua base di Coltivazione si trovava a malapena al grande cerchio della Formazione del Nucleo. Ora, però... era allo stadio intermedio dell'Anima Nascente. Dalle increspature della sua base di Coltivazione, lui comprese che era al culmine di quello stadio, sul punto di entrare nello stadio avanzato dell'Anima Nascente.


In meno di un anno, aveva fatto dei progressi incredibili. Meng Hao sapeva bene che un'impresa simile era qualcosa di veramente raro!


"Bene, questo lascia una sola possibilità", pensò Meng Hao, con gli occhi che tremolavano.


Riguardo a Zhao Youlan, nei suoi occhi balenava l'intento omicida. A dire il vero lei ammirava Meng Hao, ma questo serviva solo ad alimentare il suo desiderio di uccidere. Nel momento in cui lo vide, fece un balzo in aria. Un bagliore bianco di trecento metri la circondò, e per magia comparve un enorme ragno bianco. Lei partì subito in direzione di Meng Hao.


Naturalmente l'influenza del sigillo del Sacro Antenato totemico della Divisione Ragno adesso era scomparsa.


Quando Zhao Youlan scattò verso di lui, Meng Hao indossò la maschera color sangue. Comparve un volto enorme che lanciò delle onde in tutte le direzioni.


L'aria fu pervasa da un boato; ma poi Meng Hao scomparve. Quando ricomparve, si trovava proprio accanto a Zhao Youlan. Si abbatté il suo pugno, ma proprio quando ciò accadde l’immagine di Zhao Youlan divenne confusa e scomparve. Ricomparve dietro di lui e sollevò la mano. Pollice e indice si toccavano, e le altre tre dita stavano sollevate. Dai suoi occhi si sprigionava l'intento omicida quando batté sulla schiena di Meng Hao.


Questi emise una risatina fredda. Guardando verso il basso, il suo corpo balenò quando delle increspature color sangue si sprigionarono in ogni direzione sotto di lui. Nel cielo si levò un bagliore insanguinato e divennero visibili cinque figure, i Cloni di Sangue di Meng Hao.


L'aria fu pervasa da boati e l'espressione sul volto di Zhao Youlan tentennò. Questa scomparve ancora una volta.


I due si teletrasportarono avanti e indietro a mezz'aria durante lo scontro. Riecheggiarono delle esplosioni in tutte le direzioni quando entrò in scena la danza delle abilità divine.


Qualche istante dopo, Zhao Youlan scomparve nel bel mezzo di un'esplosione e ricomparve trecento metri più distante. Sollevò la mano delicata, su cui, con sorpresa, era visibile una goccia di sangue.


La gettò via, poi l'aria fu pervasa da un suono simile al grido acuto di un uccello. La goccia di sangue si espanse e si trasformò in una fenice rossa che spiegò le ali, e le fiamme balzarono ovunque. Circondata dal fuoco, la fenice liberò un grido potente e poi scattò verso Meng Hao.


Quando attraversò l'aria, in tutte le direzioni si liberò un impressionante calore incandescente. Il volto di Meng Hao era severo quando cadde all'indietro. Il filo della Larva Cieca girò attorno a lui proprio quando la Fenice del Fuoco lo travolse.


Nei suoi occhi comparve l'istinto omicida. La voce fredda riecheggiò in tutte le direzioni.


"Fuoco? Ho anche quello!"


NOTE:


1. Ha ottenuto la tecnica della Visione Celeste nel capitolo 318.


Il Patreon di I Shall Seal The Heavens è ufficialmente aperto!
Sostenete la novel e il gruppo di traduzione con una donazione.
Vantaggi esclusivi vi attendono: https://www.patreon.com/madotter
Grazie!


-MadOtter
                                


                                



