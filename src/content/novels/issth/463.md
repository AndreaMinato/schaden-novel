---
title: Capitolo 463 - Piccola Cara
pubDate: 2025-03-17T11:17:34.918Z
tags:
    - issth
---


Meng Hao strinse gli occhi. Si trovava davanti a Zhao Youlan e la persona verso cui si stava dirigendo la Schiava del Ponte altri non era che lui stesso.


Non appena Zhao Youlan finì di parlare, sulla sua spalla riapparve la personcina di prima. Aveva un’espressione ansiosa mentre evocava un incanto con entrambe le mani e poi le portava in avanti.


Subito davanti a Meng Hao si materializzò un fiore rosso sui cui petali si poteva vedere il volto della ragazza. Non appena apparve, il fiore iniziò a disintegrarsi.


A quel punto Zhao Youlan tossì sangue e il corpo della personcina sulla sua spalla tremolò e si fece ancora più sfocato, pareva davvero esausta.


Allo stesso tempo il corpo della ragazza che si dirigeva verso di loro si bloccò. Sul volto comparve un’espressione di dolore mentre la bocca si spalancava in un grido silenzioso. Poi il volto si fece ancora più malvagio ed emanò un’aura terrificante. Tutto ciò che si trovava nell'aria tremò e la nebbia ribollì.


“Veloce… Usa il tuo Qi della Spada Danzante per abbatterla! Non lasciare che si avvicini a noi…“


Lo sguardo di Meng Hao si fece risoluto. Evocò il Qi Alcolico e il Qi della Spada, che si fusero per dare vita a una spada di Qi alcolico. Sibilò nell'aria verso la testa della ragazza, per trapassarla completamente.


Il suo corpo tremò e la nebbia che la avvolgeva ribollì. All'improvviso si bloccò. La malvagia espressione sul suo volto scomparve per essere sostituita da una catartica.


“Mamma, papà…“ Disse dolcemente. “Siete ancora qui…? Dove siete…? Perché mi avete lasciato qui da sola…? È passato così tanto tempo… Così tanto tempo…” La giovane non era più malvagia, ma sola e indifesa. Continuando a mormorare, lentamente il suo corpo scomparve.


Dove prima si trovava la giovane, cominciò a prendere forma un filo sottile.


Meng Hao rimase toccato dalle parole della giovane e ripensò alla storia di Han Shan sugli Schiavi del Ponte. Sospirando, allungò la mano per afferrare il filo.


Gli altri Schiavi del Ponte in lontananza sembrarono non aver notato nulla e continuarono ad allontanarsi.


Quando se ne furono andati, il grigiore e la nebbia scomparvero. Stranamente non c’era nessuna tempesta.


Mentre i colori ritornavano alla normalità, gli occhi di Meng Hao lampeggiarono. Strinse il pugno e colpì di nuovo. Allo stesso momento le labbra di Zhao Youlan si aprirono e un fascio di luce bianca fuoriuscì dalla sua bocca dirigendosi contro Meng Hao.


I due attacchi magici collisero e risuonò un boato. Entrambi caddero all'indietro. La piccola figura sulla spalla di Zhao Youlan evocò un incantesimo con entrambe le mani, preparandosi evocare di nuovo il potere di quel fiore bizzarro.


Fu in quel momento, però, che il Qi alcolico all'interno di Meng Hao ricominciò a ribollire.


Subito la figurina smise di muoversi e fissò Meng hao, che poté notare che era una donna. Era estremamente bella, nemmeno Zhao Youlan poteva reggere il confronto.


Sedeva sulla sua spalla e assomigliava a un’Anima Nascente, ma era molto più flessuosa e emanava una piacevole aura, simile al Suolo Celestiale.


C’era un filo sottile trasparente che collegava la sua mano al corpo di Zhao Youlan. Pareva che lei non avesse alcun controllo del suo corpo, venendo manovrata come una marionetta.


A quel punto, Meng Hao rimase confuso. Non era sicuro di che cosa stesse succedendo tra il demone Zhixiang e Zhao Youlan.


Zhixiang sorrise all'improvviso e parlò con la sua voce affascinante e melodiosa: “Fratellino, il tuo Qi della spada danzante può sicuramente ferirmi. In effetti c’è il 70% di possibilità che possa eliminare la mia divinità immortale. Però… Alla fin fine, la tua base di coltivazione non è abbastanza potente per evitare il mio contrattacco prima di morire.


Quindi qual è il senso di questa lotta? Questo luogo è uno dei posti dove vivono gli Schiavi del Ponte. Invece di combattere, perché non esploriamo questo posto insieme? Che ne dici?“


Spostò lo sguardo sulla piccola demone Zhixiang. Il fatto che lo chiamasse “fratellino“, non sembrava molto appropriato, però doveva ammettere che ciò che aveva detto era sensato.


“Le sue azioni contro la Schiava del Cammino non erano finte” pensò. “Io ero più vicino, ma lei è comunque entrata in azione per proteggersi. Pensava che avessi solo un filo di Qi della spada, ma quando ha scoperto che non era così, ha cambiato idea”. Spostò lo sguardo sulla nebbia nel bacino. La nebbia era bizzarra, e non importava l’esperienza o la tecnica, semplicemente non era abbastanza potente per affrontarla da solo. Unire le forze era qualcosa che poteva considerare.


Mentre pensava, Zhao Youlan lo guardò e si accigliò. Involontariamente, disse: “Sorellona Zhixiang, questo ragazzo ha troppe risorse. Inoltre è crudele e spietato, con incredibile sangue freddo. La sua risolutezza è impressionante. Se dovessi decidere di lavorare con lui, dovrai essere estremamente cauta“.


La risposta di Zhixiang riecheggiò nella mente di Zhao Youlan . “Bene, ora so che vuoi davvero bene alla tua sorellona, piccola cara“.


Zhao Youlan arrossì.


Vedendo la sua faccia che si faceva rossa, Zhixiang rise, aumentando l’imbarazzo di Zhao Youlan.


“Fratellino, che ne pensi? Ci sono moltissimi tesori qui. Non sono avida, ne voglio solo la metà. Tu puoi avere il resto. Che ne dici?“ Dicendo ciò, la figurina sulla spalla di Zhao Youlan con leggerezza sollevò la mano per indicare la nebbia. Un filo di Qi si scagliò verso la nebbia, facendola ribollire e disperdendola lentamente. Zhao Youlan si lanciò all'interno della nebbia.


“Se sei d’accordo, vieni con noi. Ti sto aspettando!“ La voce del demone Zhixiang aveva un tono giocoso, che fece accigliare Meng Hao. I suoi occhi si illuminarono. Cauto, con il Qi della Spada pronto, la seguì nella nebbia.


Volarono in fila indiana, tagliando la nebbia. Alla fine riuscirono a uscire dal bacino arrivando agli edifici lussuosi. Ognuno degli edifici era completamente costituito da Suolo Celestiale, colmando il bacino di una densa aurea.


“In questo posto vivevano gli Immortali“ disse Zhixiang, ancora sulla spalla di Zhao Youlan. “È uno dei palazzi usati dai 99 eminenti Immortali, come bastione di guardia per il Ponte dell’immortalità. Dopo che il ponte venne distrutto, i 99 immortali morirono e si fusero con il Ponte dell’Immortalità.
Volevano ricreare il ponte e la sua posizione nel mondo. Quando ritornarono alla vita, non avevano più un corpo fisico. Però i loro palazzi rimasero, colmi di tesori”. Mentre si avvicinavano agli edifici, apparve uno scudo brillante, che bloccò loro la strada. Emanava una potente paura e una forte pressione con ombre magiche.


Zhao Youlan sputò del sangue e la demonessa Zhixiang sollevò la mano destra e puntò il dito verso di esso.


“Coagulati!“


Subito il sangue si trasformò in una nebbia rossa che diede forma un gigantesco fiore rosso. Il fiore fluttuò in avanti e toccò lo scudo, penetrando in esso e fondendosi con esso.


Tutto lo scudo iniziò a distorcersi. In un battito di ciglia, come delle vene iniziarono a diramarsi. Lampeggiò rapidamente e poi si dissipò. Il potere creato dalla distruzione dello scudo costrinse Meng Hao a stringere lo sguardo. Non sarebbe stato capace di distruggere lo scudo se non avesse usato il Qi della Spada danzante.


“Ho eliminato le difese, - disse Zhixiang -Ma durerà solo quattro ore. Tutti i palazzi dovrebbero essere pieni di tesori. Fratellino, come puoi vedere, c’è una sala principale al centro da cui partono gli altri edifici. Scegli un lato e ci ritroveremo al centro.


Per quanto riguarda il numero di tesori che puoi prendere, dipende dalle tue abilità“. Zhixiang rise e Zhao Youlan gli rivolse uno sguardo gelido. Poi entrambe si diressero verso gli edifici sul lato destro.


Meng Hao guardò lo scudo che era stato soppresso e il gigantesco fiore rosso che fluttuava a mezz'aria. Era il fiore che aveva eliminato il potere dello scudo, permettendo loro l’accesso.


“Quattro ore? Non posso fidarmi così ciecamente. Al massimo, probabilmente ne durerà due“. Gli occhi Meng Hao lampeggiarono. Dopo un attimo di osservazione, il suo sguardo si fece determinato e, senza esitazione, si diresse velocemente verso gli edifici sul lato sinistro.


“Con la mia base di Coltivazione, non sarei mai riuscito a raggiungere questo posto. Per quanto riguarda i tesori negli edifici, non sono cose che posso prendere. Se divento troppo avido, potrei dover pagare un prezzo altissimo.


Quindi mi atterrò al mio piano originario. Non ho bisogno di tesori, ma solo di Terra Celestiale!“ Con gli occhi che brillavano, il corpo vibrò e apparve di fronte a uno degli edifici. Dopo essersi guardato intorno con attenzione, vide che la porta principale era chiusa, completamente bloccata da qualche tipo di sigillo.


Meng Hao non sprecò tempo pensando a come aprire la porta. Una spada volante comparve nella sua mano e si inginocchiò. Facendo ruotare la base di Coltivazione, usò la spada volante per tentare di aprire una delle piastrelle del pavimento. Purtroppo si udì uno schiocco mentre la spada si rompeva a metà.


Accigliandosi, Meng Hao volò verso il tetto e tentò di farsi strada tra le tegole, che però erano estremamente dure e non riuscì ad aprirle in alcun modo.


"Sono davvero resistenti“ pensò, con gli occhi che lampeggiavano. Fece ruotare la base di Coltivazione con il massimo del suo potere, facendo apparire la formazione della Spada del Tempo e rilasciando tutto il potere. Un attimo dopo sollevò una delle tegole. Crack! La estrasse con successo.


Il battito accelerò per l’eccitazione. La tegola era grande quanto una mano, ma completamente fatta di Suolo Celestiale. La mise via e utilizzò lo stesso metodo per continuare a smantellare l’edificio.


Velocemente si era appropriato di tutte le tegole sul tetto, per poi spostarsi verso le piastrelle del pavimento. Non passò molto tempo prima che tutto finisse nella sua borsa da trasporto.


“Ricco! Sono davvero ricco!“ Con respiro affannoso, gli occhi di Meng Hao si spostarono sui leoni a guardia del palazzo. Dopo essersene appropriato, si voltò verso le gronde.




Il Patreon di I Shall Seal The Heavens è ufficialmente aperto!
Sostenete la novel e il gruppo di traduzione con una donazione.
Vantaggi esclusivi vi attendono: https://www.patreon.com/madotter


Grazie!


-MadOtter
                                


                                



