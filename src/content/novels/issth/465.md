---
title: Capitolo 465 –  Appare uno Spirito Demoniaco!
pubDate: 2025-03-17T11:17:34.918Z
tags:
    - issth
---


Zhixiang sembrò all'improvviso davvero seria. “Gran Maestro Meng, questo Ponte del Cammino Immortale è stato costruito molti anni fa dalla Setta del Demone Immortale. Il luogo dove ci troviamo ora è il minore dei tre mondi che lo compongono, la dimora dei 99 Demoni Immortali. Il più maestoso di questi edifici è un luogo incantato e, molto probabilmente, uno dei fulcri del Ponte dell'Immortalità.


Ci sono 3.600 fulcri in totale. All'interno vi sono sigillati preziosi tesori, usati in passato per fornire un rifornimento costante di Essenza della Nona Montagna e del Nono Mare.


Qui gli incantesimi restrittivi sono i più potenti e se anche fossi qui con il mio corpo fisico, aprire questa costruzione sarebbe piuttosto difficile. Tuttavia... con la tua assistenza, Gran Maestro Meng, dovrebbe essere molto più semplice.


Gran Maestro Meng, sareste così gentile da dirmi quale parte del muro esterno sarebbe la più facile da rimuovere?” Questa era la prima volta che agiva in modo così cortese nei confronti di Meng Hao.


Aveva notato l'oscuro gesto fatto da Zhao Youlan con il dito mignolo, ma la sua espressione non era cambiata affatto. Guardò Zhixiang, pensando per un momento sul perché lo stesse chiamando Gran Maestro, ma gli ci volle solo un attimo per realizzare che doveva essere perché la facilità con cui prima aveva smantellato gli edifici l'aveva lasciata scossa.


Si schiarì la gola e guardò di nuovo con rimpianto l'altra sezione di edifici. Poi riportò l'attenzione su quello principale, studiandolo per un momento; alla fine puntò verso una particolare sezione.


“Lato destro, fila settantatré, nono pezzo dall'alto!” Mentre guardava il particolare pezzo che aveva appena indicato, i suoi occhi luccicavano affilati. Basandosi sulle sue esperienze precedenti, quello era decisamente il miglior punto da cui partire.


Udendolo, Zhixiang osservò silenziosamente per un momento prima che i suoi occhi si riempissero di determinazione. Iniziò velocemente a eseguire un incantesimo; Zhao Youlan prese un profondo respiro e iniziò anche lei a recitare. Le due spinsero le braccia in fuori allo stesso tempo, provocando due fasci di luce, uno bianco e uno rosso, che sfrecciarono attraverso l'aria in direzione di quel particolare pezzo.


In un battito di ciglia, colpirono, facendo sfavillare l'intero muro.


“Lato sinistro, fila trentatré, settimo pezzo dal basso!” disse Meng Hao. Ancora una volta, Zhao Youlan e Zhixiang rilasciarono i loro attacchi.


“Lato destro, fila centoquindici, secondo pezzo dall'alto!” Questo, ovviamente, era tutto basato sulle sue precedenti esperienze. Il muro brillò e iniziò a tremare.


All'improvviso risuonò uno scoppio; alla fine una sezione del muro era esplosa, provocando delle crepe nella formazione magica, che poi sfarfallò e scomparve.


Zhixiang prese un respiro profondo e sembrò alquanto stanca. Tuttavia, il volto si riempì velocemente di entusiasmo. Zhao Youlan si affrettò, con Meng Hao che seguiva a breve distanza. Senza la minima traccia di ansia, Meng Hao iniziò a raccogliere i pezzi, mentre le altre due aspettavano appena fuori dalla residenza principale, guardando il muro perimetrale dell'edificio scomparire rapidamente. Dopo aver raccolto l'ultimo pezzo, Meng Hao camminò contento e iniziò a esaminare le piastrelle del pavimento, ignorando completamente le altre due.


Le due donne lo osservarono, non osando interferire. Dopo un momento, Meng Hao rimase in piedi sopra una particolare piastrella, poi si accucciò per esaminarla con più attenzione; arretrò di due passi verso una piccola spaccatura al limite dell'area piastrellata. Al che alzò lo sguardo.


“Non sono certo di come spezzare la formazione magica di questo posto, ma per quanto riguarda il pavimento, devo dire che questo è il punto a cui mirare con le tue abilità divine. Colpendolo lì, si creerà una crepa che allenterà tutte le mattonelle dell'area.” Detto ciò, fece alcuni passi indietro.


Gli occhi di Zhixiang luccicarono; eseguì in un lampo un incantesimo che mandò un raggio di luce a volare contro la piastrella crepata. Uno scoppio riempì l'aria; ma in un primo momento non sembrò accadere nulla. Zhixiang si accigliò e uno sguardo tagliente le comparve negli occhi. Entrambe le mani guizzarono in un incantesimo e sputò una boccata di Qi.


Zhao Yuolan reagì all'istante. Tremando sputò del sangue, che si fuse con il Qi trasformandosi nell'immagine di un dito.


Il dito ovviamente era ricolmo di un potere sconcertante. Nell'istante in cui comparve, le pupille di Meng Hao si restrinsero e il Qi della Spada Danzante cominciò a circolare. La sua reazione appariva casuale, ma in realtà considerava costantemente dei modi con cui consumare le basi di Coltivazione dei suoi avversari. In questa situazione, era stato costantemente in guardia; sebbene stessero lavorando assieme, era tutto per un mutuo profitto e non per un'alleanza incrollabile.


Il dito sembrava riempito con un potere in grado di nuocere perfino ai Cieli; non appena apparve, il cielo si rabbuiò e una pressione incredibile premette sulla zona. Questo volò contro la fessura, schiantandocisi e facendo tremare ogni cosa. Rumori di frattura echeggiarono quando il pavimento di piastrelle si riempì di crepe, una delle quali si propagò proprio nel modo descritto da Meng Hao. Rumori ancora più intensi colmarono l'aria.


Il tremore era così intenso che le altre mattonelle di questo edificio si riempirono con altre tre fessure gigantesche.


Un momento più tardi, il tremore cessò. A quel punto, tutti gli incantesimi restrittivi all'esterno del palazzo erano andati. Il volto di Zhixiang era pallido e respirava pesantemente.


“Devi andare più veloce” sollecitò rivolta a Meng Hao. “La mia tecnica per sopprimere lo scudo non reggerà molto più a lungo. Dobbiamo entrare nella dimora principale il più in fretta possibile.”


Gli occhi di lui luccicarono. Sentendosi alquanto ansioso, estrasse una spada volante e cominciò a esaminare le piastrelle. Senza l'incantesimo restrittivo in piedi, non c'era niente a proteggerle e con la sua tecnica professionale, cominciarono a sparire velocemente nella sua borsa da trasporto. Però, fu a questo punto che i suoi occhi si socchiusero improvvisamente.


La terra sotto le piastrelle non era liscia; anzi, mentre raccoglieva le piastrelle, divennero visibili dei complessi simboli magici. Questi avevano l'aspetto di un marchio sigillante, un sigillo che assomigliava a una farfalla.


Zhixiang abbassò lo sguardo sul sigillo a farfalla e commentò casualmente: “Quel sigillo è l'incantesimo restrittivo che copre questa zona. Tuttavia l'ho disattivato; non funziona più.”


Meng Hao annuì, poi scalzò l'ultima piastrella. Ma all'improvviso guardò in alto ed eseguì un Lampo dell'Esplosione di Sangue seguito da un teletrasporto minore. In un batter d'occhio era già molto lontano.


Una volta lontano dall'edificio principale, sbatté l'occhio molte volte in successione, immettendo il Qi dell'Immortale Indica la Via nel suo occhio sinistro. Immediatamente, la visione del mondo cambiò.


Il maestoso palazzo ora era una massa di nebbia nera, la cui fonte era il sigillo a farfalla nella piazza. Era visibile un'enorme farfalla nera che lottava contro dei fili d'argento che si avviluppavano attorno al suo corpo e sembrava che questi fossero sull'orlo del collasso.


Sembrava che le piastrelle di questo luogo trattenessero la vera forma della farfalla. Ora che erano sparite e l'incantesimo restrittivo spezzato, era sul punto di liberarsi.


Allo stesso tempo, innumerevoli draghi neri ruggenti volarono verso la farfalla con l'intento di consumarla. Tuttavia, mentre si avvicinavano, la bizzarra farfalla li risucchiò, usandoli come potere supplementare per liberarsi.


In piedi, al fianco della creatura, c'era Zhao Youlan che per qualche ragione aveva un sorriso amaro sul viso e la pena negli occhi. Vi esisteva una disperazione che non era più possibile coprire.


Incredibilmente, con la sua visione Celestiale, Meng Hao era in grado di vedere che Zhixiang, appollaiata sulla spalla di Zhao Youlan, aveva un filo rosso che usciva dal corpo e si avvolgeva attorno alla farfalla, come se stesse cercando di formare qualche sorta di connessione.


Meng Hao iniziò subito a volare via; c'era ancora una manciata di piastrelle che non aveva raccolto. Per quanto riguardava Zhixiang, la sua faccia ebbe un guizzo e quando guardando in alto lo vide, rise con freddezza.


Il suo volto era tetro e ovviamente sapeva che Meng Hao aveva dei sospetti su quanto stava accadendo.


“Questo ragazzo è profondamente astuto!” pensò. “Tuttavia, c'è qualcosa di unico in lui; è in grado di portar via la terra Celeste che la Setta del Demone Immortale ha maledetto per sempre. Dai tempi antichi fino a oggi, deve essere la prima persona venuta qua non protetta e non solo scampata alla morte, ma anche intenzionata a portarsi via la terra Celeste!”


Zhixiang si accigliò. Era per questo stesso motivo che aveva optato per farsi aiutare nel disattivare gli incantesimi restrittivi. Tuttavia, nel momento più critico era stata scoperta e lui sembrava andarsene via. Sebbene avesse preso la maggior parte delle piastrelle, ne erano rimaste alcune che, benché sembrassero casuali, erano in realtà posizionate con astuzia.


“Gran Maestro Meng, cosa significa ciò?” chiese con tono leggero. La sua voce sembrava dolce, ma anche colma di fascino.


“Non c'è nessun significato speciale” rispose lui. “È solo che la mia borsa da trasporto è piena.” Velocemente volò fuori dall'area dell'edificio.


Aveva ottenuto abbastanza terra Celeste per ora e non desiderava partecipare oltre alle trame della Demonessa Zhixiang. Per quanto riguardava Zhao Youlan, ora capiva cosa c'era sotto. In precedenza, all'esterno dell'avvallamento, aveva avuto dei dubbi.


Certo, c'era del rancore tra loro. Tuttavia non aveva raggiunto il punto dove sentiva necessario attaccarla per risolvere la situazione.


Dopotutto, la guerra tra la Tribù dei Cinque Veleni e quella della Divinità del Corvo era cominciata a causa di una invasione e aveva cercato di ucciderla in quella occasione, ma solo una volta, non due.


Nonostante ciò, prima Zhao Youlan l'aveva attaccato immediatamente e a prima vista poteva sembrare che avesse moltissime ragioni per farlo, ma con un'attenta analisi, i suoi veri motivi erano oscuri.


In effetti, ora che ci pensava, il gesto che aveva fatto in precedenza con il mignolo era forse un'intenzionale segnale di soccorso.


In ogni caso, non aveva intenzione di rimanere in quel posto in un qualche tentativo di soccorrere Zhao Youlan.


Uno sguardo tagliente comparve negli occhi di Zhixiang e strinse i suoi bellissimi denti.


“Bene, considerando la situazione, sembra che non abbia scelta, giusto...?” disse con un sospiro. “Che peccato. Youlan, mio prezioso tesoro, non c'è bisogno di dire che mi impossesserò di te.” All'improvviso volò via dalla spalla di Zhao Youlan, la quale iniziò a tremare. Occorsero solo pochi respiri perché l'aura cambiasse completamente. Non era più fredda ed elegante, ma, invece, seducente e ammaliante.


Il suo corpo guizzò quando si allungò a premere cinque volte sul terreno. Degli scoppi risuonarono quando cinque piastrelle si ruppero all'improvviso. Allo stesso tempo, i fili d'argento che trattenevano la farfalla nera si dissiparono improvvisamente e questa volò nell'aria!


Al che, delle fiamme eruttarono dal corpo che ora non era più invisibile; grazie alla combustione, ora era di aspetto colorato e visibile a chiunque guardasse nella sua direzione. Si era trasformata in una colorata farfalla delle dimensioni di una mano, appariscente in tutti gli aspetti.


Nell'istante in cui fece la sua apparizione, sbatté le ali, causando un'enorme tempesta di vento che spazzò l'intera massa di terra. Simultaneamente, ne fuoriuscì un Qi Demoniaco incredibilmente intenso.


Aveva un Qi Demoniaco e possedeva una coscienza. Anche mentre si ritirava, Meng Hao vide la farfalla nera trasformarsi in una colorata e ciò fece tremare il suo cuore e la sua mente. All'improvviso, due parole apparvero nella sua testa.


“Spirito Demoniaco!”




Il Patreon di I Shall Seal The Heavens</strong> è ufficialmente aperto!
Sostenete la novel e il gruppo di traduzione con una donazione.
Vantaggi esclusivi vi attendono: https://www.patreon.com/madotter


Grazie!


-MadOtter
                                


                                



