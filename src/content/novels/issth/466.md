---
title: Capitolo 466 –  L'Agarwood Appare di Nuovo per Ghermire lo Spirito Demoniaco!
pubDate: 2025-03-17T11:17:34.918Z
tags:
    - issth
---


Non c'erano altri modi con cui descrivere questa farfalla colorata che fluttuava a mezz'aria. Si era trasformata da nera che era, quasi come se fosse rinata dalla morte. Non emanava nessuna forte sensazione di pericolo; la sola cosa che irradiava, era una bellezza intensa e naturale.


Quando sbatteva le ali, si vedeva una fine polvere colorata fluttuarle attorno, oltre a un acceso bagliore. La farfalla cominciò immediatamente a volare in alto nell'aria.


Zhao Youlan... o forse sarebbe meglio dire la Demonessa Zhixiang, decollò all'inseguimento con gli occhi che brillavano. La ragione principale per cui era giunta alla Sfera delle Rovine del Cammino era proprio per uno Spirito Demoniaco!


“Con questo sarò qualificata a entrare nel Piano Primordiale del Demone Immortale. In quanto discepola della corrente generazione della Setta del Demone Immortale, sarò sicuramente in grado di sgraffignare un po' di buona sorte una volta entrata in quell'antico piano!” Zhixiang eseguì un teletrasporto minore e, in un battito di ciglia, era di fianco alla farfalla.


Gli occhi di Meng Hao splendettero accesi. In quest'istante abbandonò qualsiasi concetto di fuga. Per quanto lo riguardava, questa cosa... era esattamente ciò che era venuto a prendere nella Sfera.


Con uno Spirito Demoniaco, i duemila membri delle Tribù della Divinità del Corvo si sarebbero qualificati per entrare nelle Terre Nere, e perciò avrebbero avuto una possibilità di sopravvivere all'Apocalisse.


Non c'era tempo per pensare. Il corpo brillò quando usò il Lampo dell'Esplosione di Sangue e poi un teletrasporto. Tutto il Qi di Sangue nel corpo eruttò mentre sfrecciava verso la farfalla Spirito Demoniaco.


Quando scattò in azione, fece circolare il Qi Alcolico dentro di se, preparandosi a usare il Qi della Spada Danzante.


Negli occhi di Zhixiang si agitò l'intento omicida; però, nell'esatto momento in cui entrambi sfrecciavano in aria dietro alla colorata farfalla, questa schizzò via, lasciando l'immagine residua del suo corpo. Il momento dopo, era ad alcune centinaia di chilometri di distanza. Se non fosse stato per l'intenso bagliore che emanava, sarebbe stata in grado di sparire senza lasciare traccia.


Mentre si teletrasportava di nuovo, il volto di Meng Hao ebbe un sussulto e Zhixiang trattenne l'abilità divina che stava per usare. Entrambi cessarono ogni pensiero di attaccare mentre si gettavano all'inseguimento dello Spirito Demoniaco.


Si muovevano con velocità incredibile, sebbene Zhixiang fosse un pelino più veloce. Tuttavia, la sua fusione con Zhao Youlan non era completa. Per di più, Zhao Youlan era ancora solo allo stadio della Formazione del Nucleo; Zhixiang era stata capace di forzare la sua base di Coltivazione alla fase dell'Anima Nascente, ma anche così era impossibile per lei, una Immortale, impiegare il suo pieno potere usando quel corpo.


Anche se poteva spingere Zhao Youlan fino alla Recisione dello Spirito, non era all'altezza della sua velocità nella forma di Divinità Immortale; e se avesse spinto troppo oltre, era molto probabile che il corpo sarebbe finito a brandelli a mezz'aria.


Ogni volta che lo Spirito Demoniaco scattava in avanti, si muoveva di qualche centinaio di chilometri. In effetti, in un momento particolarmente sorprendente, ne aveva percorso più di cinquecento in un solo colpo.
Fortunatamente, il bagliore colorato che emetteva era come una lampada luminosa in una notte buia e la segnalava chiaramente. Non fosse stato per quello, Meng Hao non sarebbe stato capace di tracciarla.


Sfortunatamente, l'irrequieto volo della farfalla non rimase ignoto molto a lungo. Presto cominciò ad attrarre l'attenzione degli altri Coltivatori del Deserto Occidentale nell'area.


Quando i Coltivatori si accorgevano della farfalla, pensavano immediatamente agli Spiriti Demoniaci; tutti loro erano venuti nella Sfera delle Rovine del Cammino avendo come uno dei loro obbiettivi la ricerca degli Spiriti Demoniaci che vi dovevano comparire.


Gli occhi di questi Coltivatori divennero rossi all'istante. Questo Spirito Demoniaco rappresentava una possibilità di sopravvivenza per le loro rispettive Tribù. Occorreva un solo sguardo da parte di un qualsiasi Coltivatore nell'area perché le loro basi di Coltivazione esplodessero a piena potenza e si gettassero contro la farfalla.


Su questo pezzo di terra, la farfalla colorata dette immediatamente iniziò a una tempesta di combattimenti.


Meng Hao si accigliò; vedendo accadere tutto questo, decise di trattenersi dall'unirsi alla mischia. Tuttavia non diminuì affatto la velocità e continuò l'inseguimento.


Per quanto concerneva Zhixiang, lei era sparita già da tempo. Meng Hao sapeva che si trovava sicuramente nell'area, aspettando il momento perfetto per fare la sua mossa, molto probabilmente quando la farfalla avesse rallentato un poco.


A un certo punto, un'area di distorsione comparve all'improvviso di fronte alla farfalla e vi apparve un uomo. Il suo corpo era decorato con dei totem, il più notabile era quello sulla fronte, su cui si riusciva a vedere un drago nero. L'aura e le increspature che fuoriuscivano da quest'uomo lo rendevano davvero spaventoso.


Per di più, la sua base di Coltivazione era alla fase avanzata dell'Anima Nascente!


Costui era la prima persona alla fase avanzata che Meng Hao vedeva nella Sfera delle Rovine del Cammino. Era alto e robusto, i suoi tratti piuttosto crudi, con delle sopracciglia spesse e folte e degli occhi grandi. Non appena fece la sua comparsa, lanciò un ruggito e alzò in alto entrambe le mani. Il corpo iniziò improvvisamente a espandersi; delle vene verdi si gonfiarono sporgendo dalla pelle e un enorme, realistico drago nero uscì improvvisamente dietro di lui.


Lo Spirito Demoniaco aveva solo le dimensioni di una mano e nessuna base di Coltivazione; non poteva, ovviamente, essere considerato qualcosa di potente. Chiunque poteva prenderlo e portarselo via. Però la sua velocità era indescrivibile, dandogli un potere incredibile. Non appena l'uomo gli apparve di fronte, schizzò avanti, schiantandocisi contro. Un boato incredibile riempì l'aria.


In mezzo al trambusto, il corpo dell'uomo robusto tremò. Tutti i suoi tatuaggi baluginarono e il drago nero alzò la testa in aria. Anche l'uomo alzò il capo e ruggì mentre veniva sbalzato via per almeno tremila metri prima di fermarsi.


Tuttavia, teneva comunque la farfalla fermamente con entrambe le mani.


C'erano più di dieci persone nell'area che erano state attratte dallo Spirito Demoniaco. Tutti loro riconobbero quest'uomo è rimasero sconvolti.


“Quello è Xu Bai della grande Tribù del Drago Nero!”


“La grande Tribù del Drago Nero viene dalla regione Est del Deserto Occidentale e possiede un Patriarca alla Recisione dello Spirito, una vera grande Tribù!”


“Le grandi Tribù con Patriarchi alla Recisione dello Spirito non hanno bisogno di uno Spirito Demoniaco per qualificarsi ed entrare nelle Terre Nere e Xu Bai è un potente esperto della Tribù. Si dice che molto probabilmente sarà il prossimo membro della Tribù ad assurgere alla Recisione dello Spirito. Perché vuole prendersi uno Spirito Demoniaco!?”
Gli occhi di Meng Hao scintillarono; la scena che aveva appena visto l'aveva scosso. Quest'uomo robusto chiamato Xu Bai gli aveva già fatto una discreta impressione. Sembrava che la maggior parte del potere della sua base di Coltivazione fosse concentrato sul suo corpo fisico, il che era davvero unico.


Tuttavia, non appena Xu Bai prese il controllo dello Spirito Demoniaco, si udì provenire dal nulla una debole risata. Ci furono improvvisamente delle increspature e si vide un bagliore rosso; al cui interno si trovava un uomo che indossava una lunga tunica rossa. Era magro e possedeva un'aria femminea. Nell'istante in cui era apparso, erano apparsi anche dei simboli magici tutto attorno a lui, erano tutti unici ed emanavano uno strano bagliore. In realtà, con un'ispezione più attenta, ognuno di questi simboli magici sembrava essere una forza vitale.


Ancora più bizzarro, era il fatto che non vi fosse alcun tatuaggio sulla fronte dell'uomo. Per di più, nei posti non coperti dalla tunica, si vedeva un vasto assortimento di simboli magici.


Mentre rideva debolmente, la sua femminilità sembrò aumentare. In coincidenza con la sua comparsa, alzò il braccio destro e l'agitò gentilmente davanti a se. Istantaneamente comparve un vasto assortimento di simboli magici che cominciarono a convergere assieme fino a trasformarsi in una mano gigante fatta di simboli che immediatamente sfrecciò alla massima velocità in direzione di Xu Bai.


Mentre si avvicinava sembrò chiudersi sulla farfalla, come se volesse prendersela.


“Chen Mo!!” ruggì Xu Bai.


Mentre la sua voce echeggiava, i volti degli altri Coltivatori lì attorno si riempirono all'istante di stupore.


“Chen Mo? Quel Chen Mo della Tribù del Talismano del Demone? Ha raggiunto la fase avanzata dell'Anima Nascente duecento anni fa!”


Mentre il rombo riecheggiava, il volto di Xu Bai si riempì di ferocia; allentò la presa e la farfalla sbatté le ali, liberandosi e schivando la mano gigante formata dai simboli magici.


Fu in questo esatto momento che, all'improvviso, comparve la figura di Zhixiang. Allungò la delicata mano e afferrò la farfalla, poi scomparve in un baleno.


La velocità con cui si era mossa era tale che nessuno fu in grado di anticiparla. Le facce di Xu Bai e Chen Mo si riempirono di sconcerto all'istante. Vedersi fregare lo Spirito Demoniaco da davanti al naso fece sentire entrambi gli uomini completamente umiliati.


Tuttavia, nel momento in cui Zhixiang era scomparsa, gli occhi di Meng Hao si erano riempiti di una fredda luce.


“Lasciala” disse senza emozione e con il Qi Alcolico che fuoriusciva dal corpo. Si udì la fredda risata di Zhixiang che echeggiava nell'aria.


“Se non avessi usato il Qi della Spada Danzante prima, allora usarlo ora all'improvviso avrebbe fatto un ottimo lavoro. Sfortun...” Prima che potesse finire di parlare si fermò. Questo perché il Qi Alcolico aveva smesso di fuoriuscire e non se ne poteva percepire neppure un briciolo. Nonostante questo, da Meng Hao si emanavano improvvisamente delle onde incredibili.


Queste increspature riempirono l'intera zona per millecinquecento metri in tutte le direzioni; il cielo perse la sua luminosità e tutte le espressioni sui volti dei Coltivatori circostanti si incrinarono. Per quanto riguardava Chen Mo e Xu Bai, le loro pupille si restrinsero quando percepirono un'intensa sensazione di crisi.


Fu in questo momento scioccante che una bestia lunga tremila metri comparve di fronte a Meng Hao.


Il corpo era quello di un drago, mentre la coda era di fenice e possedeva due teste di drago. La sconcertante creatura emanò istantaneamente un'aura orripilante che gravò su ogni cosa all'interno dei millecinquecento metri.
Questa non era altro che l'Agarwood!


Meng Hao possedeva la sua eredità e la poteva usare tre volte per evitare la morte. Quando l'Agarwood fece la sua comparsa, il corpo guizzò e iniziò a ruggire. A quel punto sparì, ma il suo potere si trasformò in un attacco che sfrecciò in avanti, facendo tremare ogni cosa attorno.


L'aria per millecinquecento metri in tutte le direzioni sembrò sul punto di collassare e il corpo di Zhixiang venne immediatamente costretto a riapparire a mezz'aria. Del sangue spruzzò dalla sua bocca e il suo viso si coprì per lo stupore.


“Agar...wood...” pensò con un'espressione di completa incredulità. Aveva smesso da tempo di sottovalutare Meng Hao; il suo uso del Qi della Spada Danzante l'aveva resa vigile, poi c'era il fatto che fosse immune alla maledizione del Demone Immortale. Quello l'aveva colmata di sospetti e le aveva fatto cambiare i suoi piani. Ma ora... Nel breve tempo in cui l'aveva conosciuto, tutto ciò che aveva visto e sperimentato, inclusi le macchinazioni e il modo di combattere, gli avevano fatto occupare un posto di estrema importanza nel suo cuore.


Mentre scattava involontariamente indietro, il sangue continuò a fuoriuscirle dalla bocca. L'attacco appena subito le fece perdere la presa sulla farfalla e gli occhi di Meng Hao brillarono vividi quando si gettò in avanti, agitando la manica e recuperando lo Spirito Demoniaco.


Il volto di Xu Bai ebbe un tremito mentre si ritirava; però il potere dell'attacco aveva preso anche lui ed era stato mandato all'indietro come un aquilone coi fili tagliati. Si fermò diverse centinaia di chilometri più lontano, dove tossì otto boccate di sangue.


Chen Mo subì un fato simile. Nonostante si fosse ritratto e avesse cercato di usare una tecnica magica per proteggersi, era finito molte centinaia di chilometri lontano a tossire sangue.


Considerando che questo era successo a loro due, non c'era bisogno di scendere nel dettaglio riguardo agli altri dieci presenti.


Tutti sentirono un brontolio attraverso tutto il corpo. Tre o quattro esplosero direttamente e le loro Anime Nascenti fuggirono. Gli altri subirono severi danni interni. Immediatamente tirarono tutti fuori le loro Pietre del Cammino dell'Immortalità che li avevano condotti in questo luogo e le distrussero. I loro corpi iniziarono a scomparire.


Questo non era un teletrasporto minore, ma un teletrasporto maggiore. Era un modo per andarsene da quel posto, l'unico metodo per tornare al Deserto Occidentale. Qualunque Coltivatore nella Sfera delle Rovine del Cammino poteva usare questo metodo per fuggire in qualsiasi momento; però, una volta andati via non potevano tornare. In definitiva, era un modo per arrendersi.




Il Patreon di I Shall Seal The Heavens</strong> è ufficialmente aperto!
Sostenete la novel e il gruppo di traduzione con una donazione.
Vantaggi esclusivi vi attendono: https://www.patreon.com/madotter


Grazie!


-MadOtter
                                

