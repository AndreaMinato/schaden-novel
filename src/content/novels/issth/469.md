---
title: Capitolo 469 - Le Profondità Delle Rovine Del Ponte
pubDate: 2025-03-17T11:17:34.919Z
tags:
    - issth
---


Nell'oscurità del vuoto, esiste un freddo indescrivibile. Questo era un freddo che poteva, in un attimo, congelare il corpo di un Coltivatore dell’Anima Nascente fino al punto di rompersi in pezzi.


Chiunque possedesse un corpo fisico, ma nessun tesoro resistente al freddo sarebbe stato annientato.


Solo qualcuno che coltivava un'abilità divina legata al fuoco e aveva anche un oggetto magico adatto, sarebbe stato in grado di sopravvivere.


Al momento, Zhixiang era seduta a gambe incrociate sulla grande roccia. Guardò Meng Hao con i suoi occhi da fenice. Questo era il decimo giorno che viaggiavano attraverso il vuoto. Durante tutto questo tempo, non si erano affatto parlati. Ognuno sedeva su un'estremità della roccia, a una certa distanza l'uno dall'altro.


Uno scudo scintillante circondava Meng Hao, impedendo al freddo dell'esterno di penetrare. All'inizio era stato abbastanza stabile, ma mentre la roccia proseguiva ancora nelle profondità del vuoto, lo scudo formato dalle cinque piccole pietre bianche stava gradualmente iniziando a tremare. Più andavano avanti, più sembrava che potesse collassare.


Nelle precedenti occasioni in cui Meng Hao si era avventurato nel vuoto, aveva sempre trascorso più di dieci giorni nell'oscurità. Questa volta, tuttavia, era diversa da quelle precedenti.


Il freddo qui era molte volte più forte delle precedenti. Inoltre, più viaggiavano in profondità nel vuoto, più il freddo diventava scioccante. Era così spaventoso che, anche con i tesori protettivi, stava arrivando al punto di diventare insopportabile.


Meng Hao aveva notato da tempo che la roccia su cui era seduto era diventata bianca. Il gelo che copriva tutto si stava facendo più denso e si era trasformato in uno spesso strato di ghiaccio.


Zhixiang non sembrava avere problemi con il freddo. Era seduta lì a gambe incrociate, circondata dal freddo gelido, con lo stesso aspetto di sempre. Non aveva nulla che la proteggesse; ruotò semplicemente la sua base di coltivazione, apparentemente risucchiando e assorbendo il freddo che le si avvicinava.


Ciò spinse Meng Hao a sentirsi ancora più vigile di prima.


Poté sentire lo sguardo di lei proprio ora. I suoi occhi si aprirono e i loro sguardi si incrociarono. Improvvisamente si poterono sentire scricchiolii dallo scudo protettivo di Meng Hao. Delle fessure apparvero sulla sua superficie, espandendosi e crescendo in quantità. Ben presto, coprirono l'intero scudo. Lo scudo non crollò, ma ovviamente lo avrebbe fatto in poco tempo.


Una volta frantumato, il freddo si sarebbe immediatamente precipitato verso Meng Hao.


Uno sguardo contemplativo apparve negli occhi di Zhixiang mentre pensava tra sé e sé: "Forse ho pensato troppo a lui. Ho trascurato il problema del freddo; se non riesce a superare il vuoto con le sue sole forze, allora suppongo che avremo bisogno di cambiare i termini della nostra collaborazione.
Dopo tutto ... il potere è il fondamento di ogni collaborazione e anche la base del rispetto." Nonostante ciò, sorrise.


Gli occhi di Zhixiang brillavano mentre guardava Meng Hao e il suo scudo, che chiaramente stava per esplodere. Non le era mai passato per la testa che non fosse in grado di attraversare il vuoto in questo modo. "Compagno Daoista Meng, questo freddo non è qualcosa a cui gli ordinari Coltivatori dell’Anima Nascente possono resistere. Potresti avere una strana base di coltivazione, ma temo che non sarai in grado di sopravvivere. Perché non vieni qui da me? Qualunque cosa nel raggio di dieci metri da me sarà mantenuta al sicuro."


Mentre le parole uscirono dalla sua bocca, le crepe si sparsero come una ragnatela sul suo scudo. Non sembrava potesse durare ancora a lungo. Fu a questo punto che Meng Hao parlò freddamente: "Non ce n'è bisogno".


La sua voce era calma e tuttavia fortemente scioccante. Sembrava avere una fiducia ineffabile e un sentimento cupo. Quando Zhixiang sentì la sua risposta, i suoi occhi si riempirono di uno sguardo di concentrazione.


Guardò mentre Meng Hao allungava lentamente la mano e la spingeva contro lo scudo. Si poté udire un boato quando lo scudo tremò e poi crollò.
Nel momento in cui lo fece, tutte e cinque le rocce bianche intorno a Meng Hao esplosero.


Lo scudo scomparve, facendo sì che gli occhi di Zhixiang si spalancassero. Le azioni di Meng Hao superarono completamente i suoi poteri di anticipazione. Come avrebbe potuto immaginare che Meng Hao avrebbe osato distruggere personalmente il suo scudo protettivo in questo modo?


Nell'istante in cui lo scudo crollò, il freddo circostante del vuoto si precipitò verso Meng Hao. In un batter d'occhio, lo coprì completamente.


Tuttavia, continuò a stare seduto a gambe incrociate proprio come prima con un’espressione placida. Abbassò la mano destra e chiuse gli occhi per meditare in silenzio. Era come se non sentisse il freddo circostante.


Zhixiang lo guardò a lungo, essendo stata completamente scossa da Meng Hao. Era un'immortale, quindi poteva ignorare il freddo. Ma Meng Hao aveva decisamente distrutto il suo inutile scudo e quindi si affidava solo a se stesso per combattere contro il freddo.


Lei lo guardò, ancora una volta piena della stessa ammirazione di prima, se non di più. "I Coltivatori ordinari, di fronte a uno scudo che si sta disintegrando, corrono il rischio e sperano che lo scudo regga. Tuttavia, questo ragazzo non ha fatto nulla del genere. È assolutamente risoluto!"


Lo prese ancora più sul serio, ora che poteva vedere come resisteva al freddo. Sembrava che al momento non fosse in alcun modo abbattuto.


Mentre sedeva pensierosa, Meng Hao chiuse gli occhi. Non parlarono più, ma rimasero seduti in silenzio mentre la roccia continuava ad avanzare.
Passò mezzo mese e la paura del freddo continuò a crescere.


Ad un certo punto, Zhixiang aprì gli occhi e compì un incantesimo con la sua mano destra. Mentre lo fece, Meng Hao la guardò. Negli ultimi giorni, Meng Hao sembrava lo stesso di sempre, ma in realtà, stare in questo freddo era come allenarsi in un tipo di coltivazione.


Il suo tatuaggio totemico di tipo Fuoco era fuso con la sua Inestinguibile Fiamma. La parola ‘inestinguibile’ rappresentava la vita. Nel freddo glaciale di questo vuoto, un fuoco eterno bruciava dentro di lui, infiammando il suo spirito, rendendo la propria volontà sempre inestinguibile.


Anche se il freddo si abbatté su di lui, il suo spirito bruciò con la fiamma eterna. Tutto ciò che doveva fare era esercitare un pensiero e il suo corpo si sarebbe ristabilito. Era ciò che lo abilitava a superare questo vuoto.


Continuò a guardare le dita di Zhixiang lampeggiare in un incantesimo. I suoi occhi brillavano di un barlume che indicava che stava eseguendo un presagio. All'improvviso allungò la mano sinistra e poi la spinse verso la roccia. Prima che potesse toccare la superficie, gli occhi di Meng Hao brillarono. Immediatamente, il Qi Alcolico si diffuse attraverso il suo corpo e apparve il scioccante Qi della Spada Danzante. Sembrava che se Zhixiang avesse toccato la roccia, allora il Qi della Spada Danzante sarebbe esploso.


Vedendo questo, Zhixiang si fermò e girò il suo bel viso in modo da guardarlo.


"Compagno Daoista Meng, qual è il significato di ciò?"


"Perché non me lo dici, Compagna Daoista Zhixiang?"


Dopo aver riflettuto per un momento, Zhixiang rispose lentamente: "Basandomi sul mio presagio, posso dire che siamo arrivati a un nodo di intersezione slegato. Devo fermare temporaneamente questa roccia polverosa di mille metri. Quindi, aspetteremo in questa posizione per sette giorni."


"Come puoi convincermi a fidarmi di te?" Disse Meng Hao con freddezza, la sua espressione era la stessa di sempre.


Zhixiang corrugò la fronte, poi gli rivolse uno sguardo profondo e pensieroso. Alla fine lei rise.


"Compagno Daoista Meng, se vuoi imparare la mia tecnica di presagio, puoi semplicemente dirlo, non c'è bisogno di comportarsi in questo modo."
Nonostante le sue parole, restò seduta lì pensierosa per un momento. Sapeva che Meng Hao fosse infinitamente furbo e ferocemente deciso. Non era una persona che poteva facilmente ingannare. Dopo aver riflettuto un po’, Zhixiang decise che la cosa più importante era che la loro collaborazione procedesse senza intoppi. Il fatto che non fosse affetto dalla maledizione era qualcosa che le sarebbe stato di grande aiuto in seguito. Strinse i denti e poi fece un rapido movimento verso il vuoto. Immediatamente, il freddo nella zona si precipitò verso il suo palmo, poi si trasformò in una contenitore cristallino di giada.


Lo marchiò con alcune informazioni, poi lo gettò verso Meng Hao. Meng Hao lo afferrò e lo scansionò con il Senso Spirituale. Conteneva informazioni su come usare il presagio per trovare la propria posizione nel vuoto. Conteneva anche una grande mappa che ora fluttuava nella sua mente.


La sua espressione era la stessa mentre schiacciava il contenitore di giada, poi eseguì un incantesimo di presagio, che gli diede le stesse informazioni a cui Zhixiang aveva appena fatto riferimento. Dopo ciò, chiuse gli occhi.


"Sembra giovane", pensò Zhixiang, "ma è astuto e agisce con preveggenza. È saggio come un demone! Una persona come questa che raggiunge l'Ascensione Immortale sarà completamente inumana!" Ridacchiando a questo fatto, sbuffò tra sé e poi spinse la sua mano destra sulla grande roccia.


Un suono rombante si poté udire. Il ghiaccio sulla roccia andò in frantumi mentre strati di potere circondavano la roccia, facendo ridurre improvvisamente la sua velocità. Dopo un tempo sufficiente a bruciare un bastoncino d'incenso, era completamente immobile nel vuoto.


Sette giorni dopo, un raggio di luce bianca si avvicinò da lontano. Un'altra roccia di polvere si stava sparando verso di loro. Quando si avvicinò, sia Meng Hao che Zhixiang eseguirono teletrasporti minori. Dopo essere apparsi sulla superficie della nuova roccia di polvere, cambiò direzione e si diresse in lontananza.


Fu in questo modo che passarono i cinque mesi successivi. I due cambiarono rocce almeno dieci volte, procedendo nel vuoto.


Sfortunatamente, a un certo punto non riuscirono a imbattersi in una roccia di polvere che passava a un’intersezione e, con ciò, non furono in grado di procedere nel modo in cui avevano programmato inizialmente. Dopo aver compiuto vari presagi, Zhixiang e Meng Hao cambiarono il loro percorso. Alla fine, un'enorme massa di terra apparve di fronte a loro.


I confini di questa massa di terra erano rossi, come qualche bizzarro scudo. Era enorme, con montagne e rovine. L'intero posto era molto tranquillo; sembrava che fosse passato molto tempo da quando qualcuno era stato qui.


"I sentieri delle rocce di polvere della Sfera delle Rovine del Cammino non sono eternamente fissati", disse Zhixiang con calma. "Anche se abbiamo avuto una battuta d'arresto, con entrambi che eseguiamo un presagio, sono sicura all'ottanta percento che possiamo trovare una roccia di polvere in questo posto e che ci permetterà di procedere. Non sono mai stata in questa particolare massa di terra prima, ma dal suo aspetto, poche persone sono state qui nelle ultime decine di migliaia di anni. Dopotutto, ci stiamo avvicinando all'area dei ventimila mondi".


Meng Hao annuì. Restarono in piedi sulla loro roccia, permettendole di spararsi verso lo scudo rosso. Nell'istante in cui lo attraversò, un boato riempì il cielo. L'eco del suono fece cambiare improvvisamente l'espressione a Meng Hao.


Non fu l’unico. Entrando in questo strano nuovo mondo, gli occhi di Zhixiang si spalancarono per lo stupore.


Tradotto da Afterlife/Diletta David


Il Patreon di I Shall Seal The Heavens è ufficialmente aperto!
Sostenete la novel e il gruppo di traduzione con una donazione.
Vantaggi esclusivi vi attendono: https://www.patreon.com/madotter


Grazie!


-MadOtter
                                



