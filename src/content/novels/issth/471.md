---
title: Capitolo 471 - Imperatore dei Demoni della Terra del Gelo
pubDate: 2025-03-17T11:17:34.919Z
tags:
    - issth
---


La sua voce riecheggiò nel vuoto, andando a scontrarsi con i milioni di Schiavi del Ponte in arrivo. Tuttavia, non li ferì, ma piuttosto rimbalzò su questi trasformandosi in echi infiniti. Era come se milioni di voci sovrapposte stessero rispondendo a Han Shan.


A causa del suo modo di parlare, la sua aura si propagò in modo tale che la parola "mostruoso" non sarebbe riuscita nemmeno descriverla in parte. Anche i più grandi eroi sarebbero riusciti a compiere solo la metà di quello che stava accadendo ora!


A Meng Hao girò la testa quando vide Han Shan e il risultato di questa sua frase. Vide anche che gli Schiavi del Ponte non erano in grado di difendersi dal suo potere. Invece... Han Shan non aveva intenzione di ferirli.


O forse si potrebbe dire che temeva di fargli del male per errore!


Temeva di fare del male per errore alla persona che stava cercando!


Meng Hao ripensò a quando aveva visto per la prima volta Han Shan, e all'espressione nei suoi occhi quando guardò gli Schiavi del Ponte. Era uno sguardo che cercava, uno sguardo avvilito; sembrava che stesse cercando l'unica donna della sua vita.


Era una donna di nome Xue'er, sua moglie.


La sua ricerca solitaria era durata tremila anni...


Nel momento in cui la voce di Han Shan riecheggiò, questi d'un tratto sollevò la mano. Nei suoi occhi comparve un bagliore triste quando all'improvviso si mosse con un colpo secco verso la montagna. Si sollevò all'istante il Qi Alcolico.


Anche Meng Hao aveva il Qi della Spada Danzante, ma paragonarlo alla quantità che brandiva Han Shan era come paragonare una lucciola alla luna splendente!


Il Qi Alcolico si espanse, diffondendosi su Cielo e Terra. All'interno erano visibili delle sagome, tutte simili ad Han Shan. Mentre il Qi continuava a moltiplicarsi, comparvero sempre più figure, fino diventare ben più di centomila!


Queste centomila sagome cominciarono a sputare Qi Alcolico. Quando ciò avvenne, cominciò a diventare visibile un'immagine confusa: la rappresentazione di un mondo.


Era un mondo completo, con un cielo, la terra e delle persone vive. Era tutto molto realistico, come se questo mondo appartenesse a Han Shan.


Nella mano sua comparve all'improvviso una spada azzurra. Questa colpì, emettendo un Qi della Spada impressionante che si espanse e si trasformò nell'immagine di un drago azzurro. Il suo ruggito si increspò nel vuoto, cominciò ad addensare il Qi Alcolico e ad assorbire l'immagine della spada di Han Shan. Poi, questo scattò con insistenza verso il palazzo sulla cima della montagna.


Quando si mosse ci furono delle increspature mortali. Questo concentrò il suo potere, qualcosa che superava di gran lunga le abilità divine dei Coltivatori normali.


In un batter d'occhio, il ruggente drago azzurro sfrecciò nel vuoto mandando ogni cosa in frantumi. Nello stesso momento...


Si poté udire una risatina fredda dall'interno del palazzo. Nel momento in cui la risatina riecheggiò, il gelo nel vuoto raggiunse un livello incredibile.


Il drago azzurro si fermò a mezz'aria, con il corpo già di un bianco puro. Nello spazio di un solo respiro, fu trasformato in una statua di ghiaccio.


Poi, il vuoto iniziò ad essere pervaso da uno strato bianco. Questo candore era gelo che comparve dal nulla, cominciando a fondersi in una massa informe che si estese nel vuoto. Sembrava distendersi a perdita d'occhio, senza fine, andando a riempire il vuoto per creare un'enorme massa di terra.


Una massa di terra del Gelo!


La massa di terra del Gelo non era di ghiaccio, ma piuttosto di un particolare tipo di terra. Conteneva un Qi Immortale denso, diverse volte di più della terra Celeste.


"L'Imperatore dei Demoni della Terra del Gelo!!" disse Zhixiang con voce roca e con il volto pervaso da shock e incredulità. Produsse subito una Pietra del Cammino dell'Immortalità e la distrusse.


Tuttavia, quando lo fece, rimase basita. Il potere di teletrasporto della Pietra del Cammino dell'Immortalità non si manifestò.


Il volto di Zhixiang divenne esangue.


"Non è possibile che l'Imperatore dei Demoni della Terra del Gelo sia vivo! Non è morto nello scontro con Ji Antenato?!?!


Il suo cadavere venne portato via e trasformato in una delle Pedane della Concessione dell’Immortalità su uno dei quattro grandi pianeti, Pianeta Paradiso Meridionale! La sua Divinità Immortale fu estratta e raffinata in uno dei Nove Tesori del Clan Ji, la Lampada del Gelo!


Tutti i suoi discepoli e tutta la sua discendenza furono presi dal Clan Ji e raffinati nel Fiume Gelido, che scorre lungo l'ingresso principale del Clan Ji e non può mai gelare!"


Il volto di Zhixiang divenne ancora più pallido quando mormorò queste parole. Sebbene le parole fossero state espresse a voce bassa, riecheggiarono all'interno del corpo nebbioso della bestia qilin e furono portate verso Meng Hao, che era piuttosto vicino a lei.


Allo stesso tempo, dall'interno del palazzo riecheggiò una voce. Quando ciò avvenne, la massa di terra del Gelo tremò e i volti degli Schiavi del Ponte intorno non furono più pervasi dalla frustrazione. Al contrario, traboccavano di ferocia. I loro occhi divennero rossi e iniziarono ad emanare un folle istinto omicida.


Si poté udire una voce fredda: "Entrate nel mio mondo del Demone Immortale, e la vita o la morte non saranno più nelle mani dei Cieli. Con la vita eterna, che senso ha il fato?". Quando terminò di parlare, fece un leggero sospiro.


Poi, le masse di Schiavi del Ponte nella zona iniziarono ad attaccare Han Shan. La bestia qilin su cui erano seduti Meng Hao e Zhixiang ruggì, insieme alle decine di altre bestie simili presenti, e attaccò Han Shan.


Han Shan esplose in una risata amara e severa, carica di dolore. Questa divenne sempre più forte, fino a quando non parve essere l'unico suono presente in Cielo e Terra.


"Entrare nel mondo del Demone Celeste e spezzare tutti i fati mortali... Io non ho quel tipo di fede!". Han Shan sollevò la bottiglia per bere un sorso di alcool, poi si voltò e sfrecciò verso la montagna. Quando lo fece, diede un altro colpo secco.


Il movimento della sua mano fece tremare ogni cosa. Davanti a lui si aprì una spaccatura enorme che si trasformò poi nell'aura di una spada, che sfrecciò verso la cima della montagna. Quando si avvicinò, si trasformò da un qualcosa di amorfo a qualcosa con una forma. Tuttavia, divenne subito bianca e, come il drago azzurro, esplose in mille pezzi.


In questo momento, gli Schiavi del Ponte stavano circondando Han Shan a milioni. Han Shan aveva gli occhi rossi quando si voltò per affrontarli. Agitò il braccio, provocando un soffio di Vento Alcolico che si abbatté su di loro.


"Non voglio ferirvi. Fate solo uscire mia moglie... Tutti voi, non mi forzate la mano!". Si voltò e lanciò altre strisce prismatiche di Qi della Spada. In rapida successione, comparvero nove spade.


La prima striscia di Qi della Spada era lunga tremila metri!


La seconda striscia di Qi della Spada trentamila!


Nel momento in cui comparve la nona spada, uno sconfinato Qi della Spada permeò nell'intero mondo del vuoto. Le nove strisce di Qi della Spada poi si unirono, passando ad un'enorme Anima della Spada azzurra che colpì in direzione della montagna.


Quando l'Anima della Spada si avvicinò, cominciò a diventare bianca. Si poterono udire degli scricchiolii mentre questa si avvicinava sempre di più. Cominciò a diventare offuscata, e sulla sua superficie comparve il gelo, che si crepò e si frantumò. Questo annientò le otto strisce di Qi della Spada, lasciandone una sola. Questa colpì di taglio il palazzo.


Il cielo fu pervaso da boati. Ogni cosa tremò, e il palazzo si contorse quando dalle sue profondità comparve una mano antica. La mano indicò con il dito indice, e il Qi della Spada crollò.


Han Shan sputò del sangue. Alzò gli occhi verso il palazzo, e con uno sguardo crudele sul volto gridò: "Portatela fuori!!"


A Meng Hao stava girando la testa, e il respirò divenne irregolare. Poteva solo assistere a questa scena, con il volto assente. Tutto quello che stava accadendo superava di gran lunga il livello di comprensione di un Coltivatore allo stadio del Nucleo Dorato.


Anche Zhixiang sembrava una cicala in inverno, cauta e solenne. Aveva capito cosa stava accadendo, ma questo non fece altro che diffondere in lei altra paura. "Immortale della Spada Han Shan, una nuova forza onnipotente che è nata nella Nona Montagna negli ultimi millenni... E quell'uomo anziano... Lui... lui ricorda l'immagine appesa nel tempio antico della Setta. Sembra proprio l'Imperatore dei Demoni della Terra del Gelo...”


Era stato un anziano a distruggere il Qi della Spada. Era fuori dal palazzo, con indosso un abito bianco e le fattezze di un essere trascendentale. La sua espressione era fredda, e nei suoi occhi ardeva un fuoco misterioso. Osservava Han Shan con freddezza.


"Ti darò una sola possibilità. Se riuscirai ad uccidere tutti gli Schiavi del Ponte nello spazio di cento respiri, allora tua moglie comparirà così che tu la veda. Inoltre, posso assicurarti che tua moglie non si trova tra gli Schiavi del Ponte al di fuori di questa montagna".


Han Shan lanciò uno sguardo all'anziano. Fu in questo momento che gli occhi degli Schiavi del Ponte divennero di un rosso intenso e sui loro volti si fece largo la rabbia, come se volessero divorare Han Shan. Fu sempre in questo momento che il primo degli Schiavi del Ponte lo raggiunse.


"Fuori dalle palle!" gridò Han Shan, con l'istinto omicida che si levò fino ai Cieli. La spada nella sua mano si sollevò con forza, facendo comparire un Qi prismatico della Spada seguito da un Qi Alcolico crescente. Ovunque passava, esplodevano migliaia di Schiavi del Ponte.


La sua volontà di uccidere era esplosa, e Han Shan stava impazzendo. Il suo senso di colpa, i suoi tremila anni di tormenti, lo schiacciò con la rabbia. Sfrecciò verso gli Schiavi del Ponte.


Ad un certo punto, accanto all'anziano comparve un ragazzo. Stava lì, sorrideva e contava ad alta voce: "Uno, due, tre...".


Risuonarono delle esplosioni quando il massacro di Han Shan raggiunse il culmine. Era come se non disponesse di alcun potere per ragionare. Ovunque andasse, le uniche cose che trovava erano un uomo e una spada. Vennero massacrate enormi quantità di Schiavi del Ponte.


Il Qi della Spada arrivò alle stelle, e venne squarciato un pitone enorme. La nebbia crollò, disperdendosi ovunque.


Tuttavia, non importava quanto Han Shan si desse da fare con le uccisioni, sterminare milioni di Schiavi del Ponte non era una cosa semplice da fare nello spazio di cento respiri. Nel momento in cui il ragazzo pronunciò il numero trentasette, ne erano rimasti ancora molti.


Han Shan gridò quando sollevò la mano destra e inclinò la bottiglia di alcool. L'alcool fuoriuscì, trasformandosi in diverse spade volanti a mezz'aria. All'apparenza, questa bottiglia di alcool non conteneva alcool ma, piuttosto, una spada.


Comparvero centomila spade. Dietro ciascuna di queste spade c'era una figura che somigliava in tutto e per tutto a Han Shan. Ciascuna di queste sollevò la propria spada, e i loro occhi furono pervasi dalla rabbia. Questi si dispersero, centomila persone che massacravano milioni di Schiavi del Ponte.


L'aria fu pervasa dai boati quando un enorme numero di Schiavi del Ponte morì. Delle bestie enormi vennero abbattute e crollarono in mille pezzi. Alla fine, la bestia qilin gigante dove si trovava Meng Hao venne uccisa da uno dei cloni di Han Shan. Fu a questo punto che Meng Hao provò personalmente il terrore del Qi della Spada.


Questo tagliò immediatamente il qilin in due. Un'esplosione risuonò e dalla bocca di Meng Hao uscì del sangue. Egli osservava mentre il Qi della Spada si avvicinava a lui. Perse immediatamente tutte le forze per combattere o lottare. Tuttavia, poco prima che il Qi della Spada lo colpisse, questo si fermò per un istante, poi lo aggirò.


Meng Hao era pallido in volto. Sebbene il Qi della Spada fosse ormai passato, adesso era circondato da un freddo pungente che lo avvolse in un istante, e lui perse il controllo dei suoi stessi movimenti. Cadde sulla superficie della massa di terra del Gelo. In quel momento, il suo corpo... venne coperto all'istante dal gelo.


Una sensazione di crisi mortale piombò su di lui. Non ebbe tempo per riflettere; accese subito l'Inestinguibile Fiamma. Il potere del suo totem di tipo Fuoco fece prendere fuoco al suo totem di tipo legno, aumentando l'esplosione.


Tuttavia, proprio quando l'Inestinguibile Fiamma si attivò con un boato, il vortice del totem di tipo Terra sul suo bracciò all'improvviso cominciò a risucchiare la terra del Gelo!




Il Patreon di I Shall Seal The Heavens è ufficialmente aperto!
Sostenete la novel e il gruppo di traduzione con una donazione.
Vantaggi esclusivi vi attendono: https://www.patreon.com/madotter


Grazie!


-MadOtter
                                


                                



