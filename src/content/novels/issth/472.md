---
title: Capitolo 472 - L'anima del Ponte del Cammino Immortale!
pubDate: 2025-03-17T11:17:34.919Z
tags:
    - issth
---


Nonostante quello, il corpo di Meng Hao era rimasto ancora una statua di ghiaccio. Stava lì, immobile tra gli strati di ghiaccio; l'unica cosa su cui riusciva a concentrarsi era l’essere sicuro che la sua mente non venisse sterminata. Tuttavia, il vortice sul suo braccio destro d'un tratto scoppiò in una forte esplosione.


Meng Hao poté sentire che la forza del potere di tipo Terra cresceva all'interno del vortice. La forza gravitazionale sembrava inesauribile; infatti si poteva dire che stava raggiungendo il punto in cui avrebbe potuto annientare il potere della terra del Gelo.


Riguardo a Zhixiang, lei era una Divinità Immortale che possedeva un corpo fisico. Tuttavia, in questo momento il suo livello di debolezza non era molto diverso da quello di Meng Hao. Il Qi della Spada l'aveva evitata, ma anche lei cadde e divenne all'istante una statua di ghiaccio. La principale differenza era che lei riusciva a resistere più a lungo di Meng Hao.


In alto, il ragazzo accanto all'anziano sorrise e disse: "... Cento".


Nell'esatto momento in cui riecheggiò la sua voce, i centomila cloni di Han Shan finirono di sterminare tutti gli Schiavi del Ponte nella zona.


Tuttavia, fu in questo momento che all'improvviso, nell'aura del freddo pungente, cominciarono a comparire delle figure, una dopo l'altra. Queste figure non erano altro che gli Schiavi del Ponte che Han Shan aveva appena ucciso. Questi... ricomparvero senza alcun tipo di ferita. Nessuno di loro era morto.


Infatti, quando Meng Hao guardò gli Schiavi del Ponte dall'interno della statua di ghiaccio, vide una ragazza che sembrava familiare.


"Quindi, ora capisci?" disse l'anziano con freddezza.


Han Shan rimase lì, in silenzio. Con uno sguardo pieno di rancore sul volto, sollevò la bottiglia di alcool e ne bevve un sorso.


La persona che parlò in seguito non fu l'anziano, ma il ragazzo. "Nel mio mondo, chi pratica la fede in me, non morirà e non potrà mai essere ucciso. Non è forse una cosa positiva? La vita eterna. L'essere indistruttibile. L'unico requisito è che tu mi ricostruisca".


Risuonarono delle altre voci, non quella del ragazzo ma, invece, quelle degli Schiavi del Ponte all'unisono. Era quasi come se tutti questi Schiavi del Ponte fossero una sola persona.


"Pratica la fede in me, e potrai vivere per sempre!


Pratica la fede in me, e non potrai mai essere distrutto!


Pratica la fede in me, e potrai esistere con Cielo e Terra!


Pratica la fede in me, comprendi il mio Dao. Il mio Dao è il tuo Dao...".


Poi l'anziano, il ragazzo e gli Schiavi del Ponte parlarono tutti insieme.


"Io sono lo spirito del Ponte del Cammino Immortale. Tu sei giunto qui tremila anni fa per prostrarti davanti a me. Mi hai fatto una promessa. Volevi la vita eterna, forza vitale illimitata così che tu potessi coltivare il tuo Canto della Spada Solitaria.


In quel tempo, ti restavano solo dieci anni di longevità. La mia risposta fu che tu avresti dovuto praticare la fede in me... Tuttavia, tu... ti sei rimangiato la parola!". Le ultime tre parole uscirono con un boato di furia infinita, cariche di rabbia.


"Hai palesemente accettato, poi ti sei rimangiato la parola, tutto per la donna che era con te. Lei ti ha supplicato e implorato di cambiare idea. La sua persuasione ti ha distratto, e quello che ha fatto poi... ti ha fatto rimangiare la tua promessa!


Non avrei mai immaginato che, per assicurarsi che tu non avresti mai praticato la fede in me, d'un tratto lei avrebbe gridato proprio quelle parole, in tua presenza. È diventata una Schiava del Ponte...


È stato questo a risvegliarti..."


La voce tuonò nei Cieli, ruggendo e riecheggiando in ogni direzione. Il volto di Han Shan era pallido e questi sputò un grumo di sangue. Il sangue non era dovuto ad una ferita inferta; piuttosto, era dovuto al dolore intenso e violento che provò nel cuore. D'un tratto riaffiorarono i suoi ricordi. Vide l'immagine della moglie al suo fianco, che supplicava e implorava, aggrappata al suo abito mentre cercava di persuaderlo.


Ma lui ne era ossessionato. Voleva la vita eterna. Fu solo quando la vide allontanarsi davanti a lui che... tornò ad essere lucido.


"Ci ho pensato a lungo negli ultimi tremila anni..." sospirò Han Shan. Sollevò la testa, e i suoi occhi furono pervasi da risolutezza e determinazione. Iniziò a camminare.


Nel momento in cui cominciò ad avanzare, gli Schiavi del Ponte attorno a lui iniziarono a gridare e, ancora una volta, partirono all'attacco. Quando lo fecero, Han Shan fece un respiro profondo. La sua spada azzurra ruggì, e dei centomila cloni attorno a lui, diecimila sparirono.


La spada si mosse con velocità, facendo sollevare l'aura Gelida nella zona. In un istante, milioni di Schiavi del Ponte vennero congelati.


Quando ciò accadde, gran parte dei capelli di Han Shan d'un tratto divennero bianchi e lui invecchiò. Questa mossa della spada era il Canto della Spada Solitaria che lui stesso aveva creato. Questo canto non era qualcosa che gli altri potevano sentire, solo lui. Questo risuonava nel suo cuore, qualcosa di cui solo lui poteva godere, solo lui poteva udirlo.


Il canto poteva essere suonato solo una volta nella vita. Quel canto non ardeva di forza vitale, ma piuttosto prendeva la forza vitale e la fondeva nel canto, creando un’interpretazione solistica della vita!


"La mia decisione quell'anno è stata complessa, e per molti versi irrazionale. Era come se io fossi tormentato...". Mentre avanzava, Han Shan agitò ancora una volta la spada. Scomparvero altri diecimila cloni e altri Schiavi del Ponte diventarono delle statue di ghiaccio. Adesso, i suoi capelli erano completamente bianchi.


Allo stesso tempo, l'aura dei Han Shan esplose. A causa dell'interpretazione solistica della vita, la sua base di Coltivazione e la forza vitale esplosero.


Meng Hao non aveva idea della sfera a cui si trovava la base di Coltivazione di Han Shan, ma in questo momento il livello del suo potere superava del tutto qualsiasi cosa che Meng Hao potesse comprendere.


La vita... riguarda semplicemente il modo in cui il tempo scorre.


La vita... è riassunta in dieci colpi di spada!


"In seguito, ho voluto comprendere se fosse stato davvero a causa della tua chiamata...". Disse Han Shan con un filo di voce, camminando verso la montagna. Agitò la spada per la terza volta. Questa sibilò e il gelo non riuscì a bloccarla. Andò a sbattere contro la montagna, facendola tremare completamente. D'un tratto le espressioni sui volti dell'anziano e del ragazzo tentennarono.


Riguardo ad Han Shan, i suoi capelli stavano iniziando a cadere e il suo corpo era diventato vecchio e decrepito. Adesso era ben lontano dall'essere di mezza età; era un anziano, con la pelle cadente e ricoperta di rughe. Non aveva più un aspetto maestoso ed eroico. Nonostante ciò, i suoi occhi e la sua forza di volontà erano più determinati che mai. Erano pervasi da ostinazione e dalla mancanza di rimorsi... Anche se questo significava andare incontro alla morte, avrebbe salvato sua moglie!


"Mi pento di aver portato Xue'er qui... All'inizio ero venuto con lei così che entrambi avremmo potuto ottenere la vita eterna...". La sua voce era debole quando si abbatté una quarta spada. I nomi sulla montagna stavano diventando indefiniti; il palazzo sulla cima della montagna stava tremando, e sulla sua superficie comparvero delle crepe.


"Han Shan, che cosa stai facendo?!" gridò l'anziano, con l'espressione carica di rabbia e ferocia. Accanto a lui, anche il ragazzo aveva un'espressione crudele.


Meng Hao continuò ad osservare in silenzio dall'interno della statua di ghiaccio. Il vortice sul suo braccio destro stava risucchiando follemente la terra del Gelo. La sua base di Coltivazione imponente lentamente stava iniziando a crescere. Quando ciò accadde, guardò Han Shan e vide quello che poteva essere descritto come un’ostinazione che avrebbe sconvolto Cielo e Terra.


Questa ostinazione era come una fede.


"Com'è la mia ostinazione?" pensò Meng Hao.


"Non dimenticherò mai quello che accadde quel giorno..." disse Han Shan. La quinta spada emerse con il potere di lacerare la Terra. Quando questa arrivò sulla cima della montagna, l'aria fu pervasa da un boato e il ragazzo fu ucciso.


Il ragazzo fu pervaso dall'incredulità quando si trasformò in ghiaccio. L'ultima cosa che udì prima che la sua coscienza scomparisse fu una voce che, nonostante parve essere sull'orlo della morte, era calma e spaventosa.


"Ho riflettuto anche sul perché tu mi abbia chiamato qui", disse Han Shan. "Quando ho completato il mio Canto della Spada Solitaria, ha iniziato a nevicare. Tutto il mio mondo era congelato. Ovunque si posasse la mia spada, tutto diventava ghiaccio. Poi ho capito. Allora, sono riaffiorati in me dei vecchi ricordi...


"Io sono l'Imperatore dei Demoni della Terra del Gelo!". Scoppiò una sesta spada. Al ragazzo venne mozzata la testa, e il palazzo esplose. Sulla cima della montagna comparvero delle crepe. A questo punto, Han Shan sembrava antico; era circondato da una densa aura di morte e tutto il suo corpo era avvizzito.


"Più precisamente, sono il suo clone. Innumerevoli anni fa, sono riuscito a sfuggire all'inseguimento dell'Antenato Ji. Ho vissuto nel mondo dei mortali per un'infinità di generazioni, fino a quando l'ho capito". La sua settima spada discese e la cima della montagna iniziò a frantumarsi in mille pezzi. L'anziano stava tremando, e nei suoi occhi si fece largo il terrore.


Fu in questo momento, quando la cima della montagna andò in mille pezzi, che i due Spiriti Demoniaci farfalla ne uscirono in volo, apparentemente nati dalla distruzione della montagna. Questi svolazzavano nell'aria mentre sfrecciarono all'orizzonte.


Nessuno fece caso gli Spiriti Demoniaci farfalla. Non lo fece Han Shan, e non lo fece l'anziano. Nemmeno Meng Hao ci fece caso. Solo Zhixiang li notò, ma era bloccata nel ghiaccio e non poté fare altro che guardarli andare velocemente verso l'orizzonte.


"Non mi interessa il tuo obiettivo. Rivoglio solo mia moglie". Si abbatté l'ottava spada con un movimento deciso verso la montagna, che colpì in direzione del corpo dell'anziano.


L'anziano non sembrava avere alcuna intenzione di bloccare o combattere contro la spada. Tuttavia, quando la spada si avvicinò, lo spazio davanti a lui d'un tratto divenne offuscato e comparve una donna. Questa alzò lo sguardo verso la spada e poi verso Han Shan.


Han Shan d'un tratto si fermò. La spada smise di muoversi. Tutto parve scomparire; l'unica cosa che stava guardando era questa donna.


Non era bella in modo perfetto, ma piuttosto, straordinariamente dolce. Questa rivolse uno sguardo ad Han Shan.


"Non verrò con te", disse lei a bassa voce. "E non posso nemmeno andare via. Sono una Schiava del Ponte. A partire da quell'anno, sono diventata una Schiava del Ponte per l'eternità...". Sembrava piuttosto confusa.


"Quando ricomparirà come nuovo il Cammino dell'Immortalità...? Signore, in quale giorno poseremo ancora gli occhi su di lei...?". Quando la voce sussurrata della donna riecheggiò, l'anziano iniziò a sparire. Quando ciò accadde, questi guardò Han Shan con uno sguardo calmo.


"Io sono l'anima del Cammino dell'Immortalità", disse. "Tutti gli Schiavi del Ponte sono parte di me. Se rinuncerò ai miei ricordi di questo momento, allora quando morirò tua moglie diventerà la nuova Anima del Ponte.


Non c'è alcuna ostilità tra me e te. Tutto questo era parte della nostra missione, ricostruire il Ponte del Cammino Immortale. Inizialmente, saresti dovuto essere tu l'Anima del Ponte. Ecco perché lo stimato Imperatore dei Demoni ti ha nascosto per tutti questi anni. Ora, però, il compito passerà a tua moglie.


La mia missione è compiuta, sebbene non in modo perfetto. Il mio compito era di trovarti e riportarti indietro. Questo è stato l'ultimo ordine dello stimato Imperatore dei Demoni prima della sua morte; trovarti e farti diventare uno Schiavo del Ponte". Con queste parole, svanì.


Nel momento in cui scomparve, la confusione sparì dagli occhi della donna. Ora i suoi occhi erano limpidi. Vide Han Shan, e questo le fece tornare i suoi vecchi ricordi. Probabilmente questa era la prima volta da quando aveva deciso di diventare una Schiava del Ponte, la prima volta nella sua vita eterna, che d'un tratto vide tutto con chiarezza.


Con un sorriso amaro, guardò Han Shan.


"Uccidimi, fa sì che venga liberata...".


Le sue parole riecheggiarono. Quando Meng Hao le udì, e vide cosa stava accadendo, sospirò.


La chiarezza durò solo un istante. Nel momento in cui uno Schiavo del Ponte diventa un'Anima del Ponte, lo Schiavo del Ponte ha un solo momento di chiarezza. Dopo quel momento, lo Schiavo del Ponte sarà sveglio e cosciente, ma non sarà più la stessa persona che era prima.


Quella persona sarà la nuova anima del Ponte del Cammino Immortale.




Il Patreon di I Shall Seal The Heavens è ufficialmente aperto!
Sostenete la novel e il gruppo di traduzione con una donazione.
Vantaggi esclusivi vi attendono: https://www.patreon.com/madotter


Grazie!


-MadOtter
                                


                                



