---
title: Capitolo 474 - Quindi, Hai Scelto il Nord
pubDate: 2025-03-17T11:17:34.920Z
tags:
    - issth
---


“Anziano Han Shan…“ mormorò Meng Hao. Aveva la spada di Han Shan, la caraffa di Han Shan. E sul suo braccio destro c’era un tatuaggio totemico fatto del suolo gelido di Han Shan. Erano tutti attributi fisici, però, nel profondo del cuore di Meng Hao, c’era l’immagine di Han Shan e di sua moglie.


Non era un’immagine triste o solitaria. Non c’era confusione, solo… Un marito e una moglie, che si incamminavano insieme in lontananza.


“Io, Meng Hao, faccio un giuramento solenne qui nella Sfera delle Rovine del Cammino. Se durante questa vita arriverà il giorno in cui potrò scuotere questo Ponte del Cammino Immortale, ripagherò sicuramente la vostra gentilezza!“ Sferzato dal vento gelido, Meng Hao congiunse le mani, si voltò a guardare gli spettri degli Schiavi del Ponte e si inchinò profondamente.


Ripagare la generosità era una questione di principio. La gentilezza che gli era stata dimostrata non sarebbe stata dimenticata!


Meng Hao continuava a incontrare persone che gli mostravano gentilezza. Se le avesse dimenticate, non avrebbe meritato di essere un Coltivatore. Lo stesso valeva per l’ostilità… Qualunque torto andava ripagato.


<em>Farò tutto ciò che è mio potere per ripagare i miei benefattori!</em>


<em>Mi vendicherò 10 volte tanto dei miei nemici!</em>


<em>Se non mi attaccheranno, io non attaccherò. Ma se qualcuno dovesse attaccarmi, quella persona dovrà morire!</em>


Questo era Meng Hao.


Nel confucianesimo il cammino della giustizia consta di due parti. Una parte riguarda l’essere gentili e tollerare gli altri. L’altra riguarda il prendere provvedimenti quando sono necessari. Dopo essere entrato nel mondo della Coltivazione, anche Meng Hao aveva il suo cammino.


Questo cammino non aveva nulla a che fare con la Coltivazione, ma con i suoi principi personali. I suoi principi si basavano sul concetto di giustizia, una giustizia fatta di due parti. Una era la legge del ripagare la gentilezza. La seconda era quella di uccidere per rispondere a un attacco!


La Coltivazione si basa sullo sviluppare la sicurezza.


La Coltivazione porta a imparare come comportarsi!


Meng Hao congiunse le mani e si inchinò a lungo. Al suo fianco, Zhixiang si allontanò volando alla massima velocità, uscendo dalla zona spazzata dal vento freddo e allontanandosi. Sollevò la mano destra, facendo apparire un fiore rosso. Non stava attaccando Meng Hao, ma il fiore si tramutò in un mare di fiori che avvolse… Uno Spirito Demoniaco farfalla che volava nell'aria!


Era successo tutto in un battito di ciglia. Rise mentre catturava lo Spirito Demoniaco farfalla, con sguardo euforico. All'improvviso, non lontano, apparve un altro Spirito Demoniaco farfalla che, non appena capì di essere stato visto, parve spaventarsi. Sbatté le ali e volò via.


Gli occhi di Zhixiang brillavano mentre si lanciava all'inseguimento per un momento, ma poi si fermò. Il motivo era che Meng Hao aveva improvvisamente evocato il Qi della Spada Danzante. La minaccia del Qi della Spada infastidì Zhixiang, che si voltò verso Meng Hao. Non era la prima volta che faceva una cosa del genere.


Si accigliò poi rise e si allontanò dalla farfalla. Mentre lo faceva, emanò la sua voce in direzione di Meng Hao.


“Meng Hao, anche se la nostra collaborazione è terminata, considerando quello che sai, se sei interessato possiamo ritornare in questo luogo tra 200 anni per accedere al Piano Primordiale del Demone Immortale!


Mentre sei qui, magari puoi anche scoprire un modo per salvare l’anziano Han Shan. Per quanto riguarda quello Spirito Demoniaco, se lo vuoi, non combatterò per averlo“. Il suo corpo tremolò e poi si trasformò in un fascio di luce che scomparve nel nulla.


Gli occhi di Meng Hao lampeggiarono mentre guardava Zhixiang che se ne andava. Non fece nulla per fermarla, nemmeno le rispose. Invece anche lui scomparve nel nulla per inseguire lo Spirito Demoniaco.


Piuttosto distante, Zhixiang si teletrasportò, riapparendo nel vuoto molto lontano dalla posizione di Meng Hao. All'improvviso tossì sangue. Il suo corpo iniziò a tremare leggermente e all'improvviso apparve un’immagine spettrale della sua stessa faccia. Incredibilmente, era l’immagine dell’anima di Zhao Youlan, che lottava per liberarsi!


“Non ho intenzione di fondermi con la tua anima, mia cara. Però devi rispettare il nostro accordo. Prenderò in prestito il tuo corpo solo per 200 anni. Tra 200 anni te lo ridarò.


Oltretutto, ti ripagherò per questo. Ti assicurerò la permanenza nel grande cerchio dell’Anima Nascente“. Detto ciò, le colpì la fronte con il dito.


Questo indebolì l’anima di Zhao Youlan, che, con espressione spaventata, iniziò a sbiadire. Alla fine scomparve, non c’era più alcuna immagine spettrale.


“Sono stata ferita dalla terra del Gelo e il freddo è entrato nel mio corpo per due volte. Adesso ho fatto circolare parte della mia essenza immortale nel tentativo di catturare con lo Spirito Demoniaco. Quel Meng Hao è astuto come una volpe e incredibilmente crudele.


Se non me ne vado, non ho nessuna assicurazione che alla fine non mi attacchi“. I suoi occhi brillarono. Non era sicura di quando fosse successo, ma ad un certo punto aveva iniziato a vedere Meng Hao come un valido avversario.


“Però il fatto che la maledizione non abbia effetto su di lui potrebbe essere un grande aiuto tra 200 anni nel Piano Primordiale del Demone Immortale.
Il mio piano per aggiudicarmi un corpo del Demone Immortale avrà più possibilità di successo“. Detto ciò, colpì la sua borsa da trasporto per evocare la Pietra del Cammino dell’Immortalità della Tribù dei Cinque Veleni. La distrusse e, subito, il suo corpo si fece sfocato. Dopo poco era completamente scomparsa.


Nel vuoto, Meng Hao procedeva da solo. Il vento gelido era completamente scomparso, il freddo del vuoto lo aggredì. Però, quel freddo in realtà gli sembrava tiepido.


Il suo totem di tipo Terra era l’impareggiabile terra del gelo. Al suo confronto, il freddo intorno a lui si poteva considerare bollente.


Dopo aver avuto successo nell'aggiudicarsi il tatuaggio totemico di tipo Terra, la base di Coltivazione di Meng Hao era aumentata in maniera esponenziale. Ora era molto più veloce di prima e oltretutto, il vuoto non poteva fare nulla per fermarlo. Ormai ci era piuttosto abituato.


Insegui la farfalla per circa un’ora prima di catturarla e riporla nella sua borsa da trasporto. Detto ciò si fermò e iniziò a pensare.


“Due Spiriti Demoniaci. Uno può essere usato per garantire l’accesso delle Tribù della Divinità del Corvo alle Terre Nere. Il secondo… Deciderò cosa farne tra 200 anni quando si aprirà il Piano Primordiale del Demone Immortale!“ Dopo, con lo sguardo carico di determinazione, continuò ad avanzare.


Mentre proseguiva, estrasse la spada di Han Shan. Pareva un oggetto comune, completamente ordinario, ma Meng Hao l’aveva vista tagliare il cielo e la terra, penetrare nel vuoto e rilasciare l’aura scioccante dello spirito di una montagna.


“Questa è una spada immortale!“ Fece scorrere la mano sinistra sulla lama affilata, facendola risuonare. Era un suono che conteneva dolore, separazione e la speranza di ritrovarsi.


All’udire quel suono, Meng Hao ripensò a Han Shan. Sospirò.


“In confronto all'anziano Han Shan, Io sono piccolo e debole. Al momento non posso brandirti. Però mi sei stata donata, quindi da questo momento… Sei la mia spada!


Ho promesso all'anziano Han Shan che l’avrei salvato. Ora ti prometto che quando quel giorno verrà, ti porterò con me. Il giorno in cui lo salverò, potrai ritornare all'anziano Han Shan”.


Il suono svanì. La spada azzurra tacque. Poi si tramutò in un fascio di luce azzurra che volò nell'aria verso Meng Hao, che non fece nulla per fermarlo. Il bagliore azzurro lo colpì, facendo uscire una goccia di sangue dalla sua fronte.


La goccia toccò la spada e subito Meng Hao avvertì il formarsi di una connessione. I suoi occhi brillavano mentre stendeva la mano destra. Subito l'Aura della spada azzurra si levò fino ai cieli mentre si dirigeva in lontananza.


Si mosse così velocemente che Meng Hao non poté vederla chiaramente. Si scagliò direttamente contro un masso di 300 metri che si stava avvicinando e, in un battito di ciglia, lo disintegrò. Risuonò un boato e, prima che i frammenti potessero esplodere, la spada era già ritornata a fluttuare davanti a Meng Hao.


Meng Hao la fissò scioccato mentre la teneva con la mano destra. La spada iniziò a rimpicciolirsi finché divenne piccola quanto la metà di un unghia.
Meng Hao la inghiottì, facendo sì che si fondesse con lui. Era ora l’asso nella manica di Meng Hao, qualcosa che, se avesse tenuto nella sua borsa da trasporto, avrebbero minato l’elemento sorpresa nel momento dell'utilizzo.


Mentre i resti del masso si scagliavano contro di lui, Meng Hao estrasse il pezzo di Pietra del Cammino dell’Immortalità, quello che l’aveva trasportato alla Sfera delle Rovine del Cammino. Lo distrusse e subito svanì.


La regione nord del Deserto Occidentale stava venendo rapidamente sommersa dalle acque. Nelle aree più basse si potevano vedere dei laghi viola.
La pioggia viola continuava a cadere abbondante. Diventava sempre più forte.


Il cielo era scuro e non si vedeva alcuna luce, come se fosse il crepuscolo. Era uno spettacolo opprimente. Ovunque si gelava, un gelo che sterminava la vita.


Nelle montagne regnava un silenzio mortale e da nessuna parte si vedeva segno di vita. Tutta la regione nord del Deserto Occidentale era ora priva di energia spirituale. I corpi in decomposizione di diverse bestie venivano colpiti dalla pioggia battente.


In lontananza si poteva vedere un gruppo di persone muoversi rapidamente nell'aria. Erano circa quattro o cinquemila persone, che stavano migrando. Erano in silenzio, i loro volti erano cupi. Negli ultimi giorni i gruppi che migravano erano una vista comune nella regione nord del Deserto Occidentale.


Però in quel momento si poté vedere un fascio di luce brillante, accompagnato da un’aura opprimente. Si muoveva velocemente nell'aria, seguito dal rumore di un tuono. Sembrava molto aggressivo.


Il fascio si mosse a incredibile velocità verso il gruppo che migrava, attirando subito la loro attenzione. Tutti sollevarono lo sguardo verso la figura nel fascio di luce. Subito i cinque coltivatori allo stadio dell’Anima Nascente della Tribù parvero scioccati.


“Yi Chenzi!”


“Recentemente ha sterminato sette od otto tribù in quest’aria! Usa le persone che uccide come sacrifici di sangue per aumentare la sua Coltivazione!“


“Se i Cieli vogliono distruggere la nostra tribù, tutto quello che possiamo fare è essere prudenti. Com'è possibile che ci siamo imbattuti in questo maledetto Yi Chenzi?!”


Il fascio di luce che si avvicinava altri non era che Yi Chenzi, che Meng Hao aveva inseguito nella Sfera delle Rovine del Cammino. Nel mezzo della caccia, erano comparsi gli schiavi del ponte, che avevano creato una potente tempesta. Altrimenti Meng Hao l’avrebbe ucciso.


La sua testa era molto piccola, era piuttosto alto e assomigliava un topo. L'aspetto era tale da essere immediatamente riconoscibile. Volò nell'aria, con un’espressione crudele sul volto.


Due settimane prima era ritornato dalla Sfera delle Rovine del Cammino e, quando era ricomparso, si era ritrovato nello stesso punto da cui se ne era andato, sul confine della regione nord del Deserto Occidentale. Non era rimasto contento del suo viaggio nella Sfera delle Rovine del Cammino e ora temeva Meng Hao.


Questo è il motivo per cui era tornato così presto. Poteva solo sospirare di fronte alla sfortuna che l’aveva condotto di fronte a Meng Hao. Di ritorno nel Deserto Occidentale, stava tentando di capire da dove venisse Meng Hao, terrorizzato di incontrarlo un’altra volta.


Dopo averci riflettuto a lungo, aveva raggiunto la conclusione che non era possibile che Meng Hao provenisse dalla regione nord. Dopo tutto, la base di Coltivazione delle tribù nel Nord era la più debole di tutte. Erano passati anni da quando era apparso qualcuno considerato un Prescelto dei cieli. Yi Chenzi aveva anche capito che la regione nord sarebbe stata la più colpita dall'Apocalisse e avrebbe quindi visto il maggior numero di tribù in migrazione. Era il posto adatto a lui.


Quindi si era diretto a nord.




Il Patreon di I Shall Seal The Heavens è ufficialmente aperto!
Sostenete la novel e il gruppo di traduzione con una donazione.
Vantaggi esclusivi vi attendono: https://www.patreon.com/madotter


Grazie!


-MadOtter
                                


                                



