---
title: Capitolo 477 – Luna...
pubDate: 2025-03-17T11:17:34.920Z
tags:
    - issth
---


Nell'istante in cui Meng Hao apparve, tutti sulla montagna lo videro. Il Grande Padre della Tribù del Corvo Guerriero iniziò a tremare immediatamente e nei suoi occhi brillò uno sguardo di eccitazione.


Per gli altri potenti esperti al suo fianco era lo stesso. La comparsa di Meng Hao dava loro, finalmente, un po' di speranza.


Se costoro agivano in tale maniera, non c'era bisogno di dire come la disperazione nei cuori degli altri membri della Tribù fosse stata spazzata via dall'eccitazione.


“Sacro Antenato!”


“L'Eminente Sacro Antenato ha fatto ritorno!!”


“Eminente Sacro Antenato, vi offriamo il nostro rispetto per essere tornato sano e salvo!!”


Le voci di più di duemila persone lo chiamarono, come se si fossero liberate della grande pressione che pesava su di loro. Si trasformò in un enorme boato, simile a quello che si potrebbe udire da una folla di diecimila. A loro si unirono Pelosone e tutti gli altri neo-demoni, che dopo averlo visto, alzarono le teste al cielo ululando eccitati. Il suono di tutto ciò, fece tremare il Cielo e la Terra.


Il volto di Yi Chenzi perse immediatamente tutto il colore; fissava vacuamente Meng Hao e la mente ronzava. Poi, arretrando, gridò e non notò neppure il pappagallo che si avvicinava con uno sguardo di sdegno.


Quando quest'ultimo lo colpì sul posteriore, l'aria si riempì di uno strillo raggelante. Sentiva il dolore... un intenso dolore che non aveva mai sperimentato prima in vita sua, innominabile, imperdonabile... E in aggiunta al dolore c'era una sensazione di umiliazione che gli fece alzare il capo e strillare.


Mentre la sua voce echeggiava ancora, il pappagallo tornò indietro, eccitato, per un altro giro. Spaventato a morte, Yi Chenzi si trasformò immediatamente in fumo verde, preparandosi a fuggire alla massima velocità.


Era impossibile descrivere quanto rimpiangesse essere venuto in questo posto; era un rimpianto profondo e assoluto. Come avrebbe mai potuto immaginare che una Tribù piccola come questa, fosse in realtà... piena di tigri in agguato e draghi nascosti!?


“Dannazione, dannazione... questo luogo ha un malvagio rampicante, tonnellate di neo-demoni, un pappagallo pervertito, quella sconcertante Fiera Estranea e, cosa più ridicola di tutte, quel Patriarca Volto di Sangue!” Il suo cuore era così pieno di rimpianto, al punto di star per piangere. Aveva già deciso che sarebbe fuggito da qua e mai più in vita sua avrebbe fatto anche solo mezzo passo nella regione Nord del Deserto Occidentale.


Tuttavia, mentre il suo corpo si tramutava in fumo verde, proprio quando stava per fuggire, Meng Hao alzò la mano destra. Soffiò all'istante un vento raggelante che conteneva il potere della terra del Gelo. In un istante, il fumo verde di Yi Chenzi venne congelato sul posto a mezz'aria.


Poi il suo corpo venne tirato fuori a forza dal fumo. Lo stupore e l'incredulità sul suo volto erano apparenti mentre si domandava come il suo avversario fosse riuscito a diventare così tanto più forte in un tempo così breve. Poteva perfino annullare gli effetti della sua arte di fuga.


Quando il suo corpo venne estratto dal fumo, il volto di Meng Hao irradiava un gelido intento omicida. Scattò in avanti, strinse la mano a pugno e colpì Yi Chenzi dritto sul petto.
Quest'ultimo non aveva modo di schivare il colpo. Il sangue spruzzò dalla bocca e dal petto, si sentì il suono delle ossa che si rompevano. Con uno strillo miserabile fu spedito a rotolare all'indietro.


“Come può essere così potente!?!?” Yi Chenzi era spaventato a morte e quando la fredda voce di Meng Hao risuonò all'improvviso, un ronzio riempì il suo corpo.


“Prima, hai osato rubare qualcosa che mi appartiene. Ti ho lasciato andare una volta, come potrei mai farlo di nuovo oggi?” Caricò immediatamente Yi Chenzi e lo colpì con il pugno una seconda volta.


Si udì un boato. Yi Chenzi tossì ancora più sangue e il volto divenne pallido. Prima che potesse dire alcunché, il pugno di Meng Hao si abbatté di nuovo su di lui, ferendo non solo il corpo fisico, ma anche la sua Anima Nascente. Persino i suoi tatuaggi totemici sembravano sull'orlo del collasso.


In questo momento critico, Yi Chenzi lanciò un penetrante ululato. Il suo Senso Spirituale fuoriuscì improvvisamente e la magia malvagia contenuta nel suo corpo iniziò a circolare. All'improvviso, una luna nera comparve sulla sua fronte. Non appena ciò avvenne, tutto il Senso Spirituale si radunò su di essa, facendo sì che iniziasse a ruotare. Sorprendentemente, un riflesso della luna nera apparve anche sulla fronte di Meng Hao.


Yi Chenzi tossì un po' di sangue dalla bocca e gridò: “Distruzione del Senso!”


Nel momento in cui le parole lasciarono la sua bocca, l'immagine invertita della luna sulla fronte di Meng Hao andò in frantumi e un potere intenso si gonfiò dentro la sua mente. In risposta, Meng Hao si lasciò scappare uno sbuffo privo di emozione. Il potere era feroce ed era ovviamente la carta vincente di Yi Chenzi. Se Meng Hao non avesse già formato il tatuaggio totemico di tipo Terra, allora la sua mente sarebbe stata sconvolta.


Invece si riprese in fretta; il suo Senso Spirituale era molto superiore a quello di Yi Chenzi. Sostenuto dal potere di quattro dei cinque elementi, disperse facilmente l'effetto dell'attacco.


Al che, discese un altro pugno e il corpo di Yi Chenzi esplose in modo raccapricciante. La sua sconcertata Anima Nascente volò fuori, circondata dalla protezione della luna nera.


“Come riesce a essere così forte! Perché? Perché?! Dannazione, deve aver ottenuto qualche benedizione nella Sfera delle Rovine del Cammino.” Mentre la sua terrorizzata Anima Nascente cercava di ritirarsi alla massima velocità, Meng Hao prese il suo corpo e lo mise nella borsa da trasporto.


Mentre l'Anima Nascente cercava di fuggire, arrivò all'improvviso la Fiera Estranea e quando colpì, l'aria si colmò del boato. L'Anima di Yi Chenzi gridò e sputò una boccata di Qi vitale. L'Anima Nascente stessa divenne sfocata ed estremamente debole. Lo scudo a luna nera collassò e anche gli altri tesori protettivi che aveva appena estratto vennero distrutti.


“Spregevole!” strillo Yi Chenzi. “Siete delle persone spregevoli! Richiedo un duello uno contro uno!!” Il suo viso si contorse dalla paura quando venne circondato su tre lati dalla Fiera, il pappagallo e Meng Hao.


“Un uno contro uno? Certo, p*ttana! Il Quinto Signore vince sempre il nemico coi numeri. Chi mai duellerebbe con te, p*ttana! Come puoi essere così ingenuo?” Il pappagallo starnazzò mentre andava all'attacco ancora una volta. La Fiera ruggì e colpì. Per quanto riguardava Meng Hao, lui non fece niente, a parte sigillare la via di fuga di Yi Chenzi con il vento congelante ogni volta che questo cercava di scappare.


Fu a questo punto che la gelatina lanciò improvvisamente un grido eccitato. “Non uccidetelo! Devo convertirlo! Ho cercato qualcuno di così malvagio per anni! Ho sempre voluto una sfida del genere!” Gli occhi della gelatina brillarono e si riempirono di eccitazione.


“Qual è il tuo nome? Non avere paura! Vieni vieni. Dì il tuo nome al Terzo Signore.”


Un boato riempì l'aria quando la Fiera Estranea colpì di nuovo e l'Anima Nascente di Yi Chenzi venne di nuovo danneggiata. Altro Qi vitale uscì dalla sua bocca. A questo punto la sua Anima era incredibilmente debole e i suoi occhi era colmi di disperazione. Con un grido rabbioso cercò di eseguire un teletrasporto minore, ma mentre lo eseguiva, l'aria attorno si congelò come ghiaccio, bloccandolo. Poi il pappagallo lo caricò.


Un urlo miserabile si levò nel cielo; la scena era tragica oltre ogni paragone. Perfino i membri delle Tribù della Divinità del Corvo erano scioccati.


“Lasciatemi andare, ero nel torto! Lasciatemi andare...”


Boom! L'Estranea lo schiaffeggiò giocosa.


“Datemi un'opportunità, io... aaiiiiii...”


Il pappagallo, forte e virile, lo penetrò.


“Io...”


“Qual è il tuo nome? Eee? Non mi rispondi! Quindi, mi guardi dall'alto in basso, eh? Mi disprezzi? Tu, tu, tu, tu sei semplicemente troppo malvagio! Sei troppo immorale! Io ti devo convertire! Io ti convertirò. Perché non dici niente...?” La gelatina continuava a blaterare in continuazione.


Per lo spazio di dieci respiri, l'Anima Nascente di Yi Chenzi continuò a lanciare miserabili grida di disperazione. Il pappagallo, la sua concubina e la gelatina lo stavano tormentando fino al punto di collasso.


Alla fine lanciò un ruggito furioso e scelse di auto-detonare. Tuttavia, un momento prima di farlo, la Fiera aprì la bocca e lo ingoiò. Si udì una debole esplosione, dopodiché la Fiera Estranea aprì la bocca e ruttò un po' di fumo.


Questo fu il modo in cui Yi Chenzi venne definitivamente ucciso; non abbattuto da Meng Hao, ma gingillato fino alla morte dal pappagallo, la Fiera Estranea e la gelatina.


“Ahh? È morto?” Il pappagallo sembrava pensare che fosse un peccato.


“Ai. Non posso credere che sia morto prima che potessi convertirlo.” Mentre sospirava, la gelatina aveva un'espressione addolorata sul volto.


La Fiera assunse una strana espressione mentre guardava avanti e indietro tra la gelatina e il pappagallo, ma non disse niente.


Meng Hao si era voltato e diretto verso la montagna, circondato dalla sua orda di neo-demoni. Agitò la mano e la forza vitale totemica fluì all'istante in tutte le direzioni, fondendosi coi neo-demoni così come con il tronco del rampicante.


Cominciarono immediatamente a recuperare; e mentre lo facevano, Meng Hao estrasse una grande collezione di elisir medicinali per medicare non solo le ferite dei neo-demoni, ma anche ritemprare gli indeboliti membri delle Tribù, che apparvero subito molto più energetici.


“Saluti Eminente Sacro Antenato!” I più di mille membri iniziarono tutti a inginocchiarsi e prostrarsi a lui. Anche il Grande Padre della Tribù del Corvo Guerriero cadde prostrato in ginocchio. Quando alzarono di nuovo la testa, i loro volti erano pieni di anticipazione. Erano consci di quale fosse l'obbiettivo di Meng Hao nell'andare nella Sfera delle Rovine del Cammino e, ora, lo guardarono tutti con ansia.


“Ho portato la speranza” disse, guardandosi attorno. “Noi migreremo... nelle Terre Nere!” I membri circostanti delle Tribù ansimarono e iniziarono a tremare. Le lacrime scivolarono lungo i loro volti e piansero di gioia dal profondo dei loro cuori.


Pochi giorni dopo, la migrazione per la salvezza della Tribù della Divinità del Corvo ebbe inizio.


Con la caduta della pioggia viola, la forza vitale veniva distrutta e i portali di teletrasporto avevano smesso di funzionare. L'energia Spirituale era scarsa, il che obbligò la Tribù a viaggiare a piedi; non c'era modo per loro di volare attraverso l'aria.


Per di più, c'erano ancora dei membri ordinari privi di una base di Coltivazione. Il che rendeva impossibile viaggiare a velocità sostenuta.


Per un Coltivatore volare dalla regione Nord del Deserto Occidentale fino alle Terre Nere a Sud occorrevano molti anni. Camminando... ne sarebbero serviti un migliaio. Non c'era tempo per quello. L'unico modo per migrare con successo... sarebbe stato ottenere una macchina volante che potesse trasportare un migliaio di persone.


Gli serviva una macchina che potesse essere alimentata con Pietre dello Spirito, non con il potere spirituale di Cielo e Terra. Solo una macchina volante di quel tipo e di grandi dimensioni poteva facilitare la loro migrazione e renderla possibile.


Prima di partire, Meng Hao guardò indietro verso la montagna. Dopo il suo ritorno non aveva visto il Pipistrello Nero; e da quello che gli aveva detto Gu La, era scomparso soltanto pochi giorni dopo la sua partenza per la Sfera. E su dove fosse andato, nessuno lo sapeva.


“Sei fuggito senza il mio permesso. Bene, posso trovarti se lo desidero.” Guardò le montagne con gli occhi che brillavano. Poi si voltò e camminò via in lontananza assieme alle Tribù della Divinità del Corvo.




Il Patreon di I Shall Seal The Heavens è ufficialmente aperto!
Sostenete la novel e il gruppo di traduzione con una donazione.
Vantaggi esclusivi vi attendono: https://www.patreon.com/madotter


Grazie!


-MadOtter
                                


                                



