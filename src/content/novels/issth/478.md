---
title: Capitolo 478 – Ricerca dell'Anima
pubDate: 2025-03-17T11:17:34.920Z
tags:
    - issth
---


Molti Coltivatori Solitari non possedevano grosse riserve di Pietre dello Spirito. Ma per le cinque Tribù che una volta componevano quella della Divinità del Corvo, una Tribù che aveva trasmesso eredità per molti anni, le Pietre dello Spirito...


Erano qualcosa che possedevano in abbondanza!


Potevano non essere abbastanza per far funzionare una macchina volante per molti anni di seguito, ma li avrebbe portati almeno a metà strada. Dopo l'arrivo della pioggia viola, l'energia spirituale era diventata sempre più scarsa, al punto che virtualmente non esisteva più. Perciò, le Pietre dello Spirito, che erano una risorsa consumabile, divennero il solo modo per rimpinguare l'energia spirituale. Quindi, in parte venivano consumate in questo modo.


Per fortuna, il fatto che non ci fossero molti Coltivatori nelle Tribù significava che il loro consumo fosse molto ridotto e al momento ne rimanevano a sufficienza. Per ora, il principale problema era su come acquisire una grande macchina volante che non fosse alimentata dall'energia spirituale dei Coltivatori.


Meng Hao guardò pensieroso i membri delle Tribù attorno a lui mentre arrancavano. “Proprio ora, molte Tribù stanno migrando attraverso la regione Nord del Deserto Occidentale. Un tesoro come quello... sarebbe davvero molto costoso se comprato!”


Era già il loro decimo giorno di migrazione. Queste montagne erano dove le Tribù avevano vissuto generazione dopo generazione; e a parte qualche occasionale membro della Tribù che si era avventurato nelle grandi terre del Deserto Occidentale senza più fare ritorno, o pochi altri membri, la maggior parte non aveva mai lasciato le montagne.


La pioggia continuava a cadere pesantemente e tutti, sia Coltivatori che membri ordinari delle Tribù, dovevano fare tutto il possibile per impedirle di toccarli. Altrimenti, la loro forza vitale sarebbe stata lentamente consumata.


Era lo stesso anche per i neo-demoni, sebbene fossero in grado di reggere molto più a lungo. Qualunque cosa fosse viva, però, sarebbe lentamente perita se esposta alla pioggia.


Quando le spine del rampicante venivano spezzate, diventavano simili a corteccia, che poi veniva usata per produrre articoli di vestiario che ricordavano dei mantelli intrecciati di fretta. Questi indumenti divennero un oggetto essenziale per i membri della Tribù.


La migrazione non includeva solo il migliaio di membri delle Tribù della Divinità del Corvo, ma anche l'orda di neo-demoni di Meng Hao. Fortunatamente, i neo-demoni potevano sopravvivere dentro la borsa da trasporto di Meng Hao, il che rese le cose molto più semplici.


Questa era una caratteristica speciale dei neo-demoni. Sfortunatamente, i Coltivatori non potevano sopravvivere nella borsa da trasporto. Perciò, la strada che dovevano percorrere durante la migrazione era colma di frustrazioni.


Il cielo in alto era scuro e ricolmo del suono della pioggia cadente. Loro si muovevano in silenzio lungo una strada che sembrava non avere fine.


Un mese più tardi, giunsero ai limiti delle montagne. Meng Hao conduceva, indossando lo stesso soprabito intrecciato di tutti gli altri. Lo avvolgeva come un mantello, coprendo tutto il corpo. Portava anche un largo cappello conico, il che gli conferiva un aspetto piuttosto squallido.


Il Gigante Selvatico ansimava mentre camminava dietro di lui. La sua enorme stazza era troppo grande per entrare nella borsa da trasporto e così era costretto a camminare assieme agli altri nel mondo esterno. Gu La camminava al suo fianco, tossendo e con il volto pallido; la sua forza vitale stava diminuendo, ma fortunatamente non mostrava segno di voler scomparire.


Tuttavia, in questa pioggia viola, lui, come gli altri Coltivatori, stavano lentamente diventando simili ai mortali.


Uno poteva immaginare, che tra non molto, sarebbero stati dei Coltivatori incapaci di eseguire qualsiasi magia. A quel punto sarebbero stati... veramente dei mortali.


All'improvviso comparve un corvo nero. Volò nell'aria, diminuendo di dimensioni fino a diventare abbastanza piccolo da atterrare sulla spalla di Gu La, il quale guardò per un momento l'uccello e poi disse: “C'è una Tribù che ci sta seguendo da tre giorni...”


Il Grande Padre del Corvo Guerriero si voltò a guardare alle loro spalle. Accigliato, disse: “Molto probabilmente è una Tribù locale chiamata Tribù della Grande Unione. Sono una Tribù di dimensioni medie...”


La Fiera Estranea, il pappagallo e la gelatina si erano fusi di nuovo in un unico corpo; e in quel momento fu la voce del pappagallo a dire: “Vuoi che il Quinto Signore vada a fotterli?”


Meng Hao non rispose, ma continuò a camminare, tirando fuori un contenitore di giada semplice e grezzo; era qualcosa che aveva ottenuto dalla borsa da trasporto di Yi Chenzi, una descrizione della magia del sacrificio di sangue che aveva Coltivato.


Descriveva anche il metodo per Coltivare il totem della luna nera, così come la sua arte per la fuga. In aggiunta, descriveva nel dettaglio una crudele magia conosciuta come Ricerca dell'Anima del Sacrificio di Sangue, una tecnica brutale e spietata che lasciava la vittima in vita, ma menomata.


Meng Hao l'aveva studiata pensosamente durante il viaggio e ora la comprendeva piuttosto bene.


Quando gli altri lo videro agire a quel modo, non dissero nient'altro. I mille continuarono a camminare per sette od otto giorni finché non raggiunsero quello che sembrava un mare.


Con più precisione, era un enorme lago. Questo era il limite estremo delle montagne e, prima della venuta della pioggia, era stato, in realtà, un enorme avvallamento che conduceva fuori dalla catena. In precedenza era pieno di neo-demoni così come di una rigogliosa vegetazione. Ora, non era altro che acqua che si estendeva fin dove l'occhio poteva guardare.


Meng Hao osservò il lago per un momento, poi si voltò. “Sono qui” disse senza emozione. Gli altri si voltarono a fissare con occhi vigili nella direzione da cui erano appena venuti.


I membri delle Tribù della Divinità del Corvo si sparpagliarono, creando un ampio spazio aperto. I loro occhi guizzarono per lo scontento, specialmente i membri della Tribù del Corvo Lottatore. Dopo il ritorno di Meng Hao, questi li aveva marchiati con il totem della terra del Gelo, facendo avanzare le loro basi di Coltivazione e riportandole a come erano state prima.


Non passò molto tempo prima che si potesse udire il rumore dei passi, mischiato a quello dei grugniti e dei ringhi.


Comparve una Tribù di circa tremila persone, molte delle quali montavano bestie feroci che apparivano molto simili a dei leoni. Mentre si avvicinavano, caricarono.


Tra loro c'erano cinque Coltivatori all'Anima Nascente, uno dei quali allo stadio intermedio. Tutti e cinque erano coperti di tatuaggi totemici, sebbene i loro volti fossero alquanto smunti e pallidi. Nondimeno, mentre si avvicinavano emanavano ferocia. I migliaia di Coltivatori si fermarono tutti a circa trecento metri per fissare minacciosamente le Tribù della Divinità del Corvo.
Il Grande Padre del Corvo Guerriero si fece avanti con gli occhi che luccicavano gelidi. Era stato prossimo alla morte in precedenza, ma dopo il suo ritorno, Meng Hao gli aveva dato degli elisir medicinali che avevano ripristinato la sua forza vitale. Mentre parlava, la sua voce era fredda “Voi dovete essere la Tribù della Grande Unione. Noi siamo la Tribù della Divinità del Corvo. Ci avete seguito per un certo tempo, ma se state solo viaggiando nella stessa direzione, allora per favore andate per la vostra strada.”


Dato che la sua base di Coltivazione era nella fase intermedia dell'Anima Nascente, la sua voce echeggiò perfettamente chiara.


Nessuno rispose alle sue parole. Dei cinque Coltivatori all'Anima Nascente, quello allo stadio intermedio era un vecchio che indossava una tunica nera e che trasportava una bussola Feng Shui in mano. Dopo averla guardata, alzò improvvisamente lo sguardo sulla folla che aveva di fronte; alla fine andò a posarsi su Meng Hao, la cui base di Coltivazione era oscura. Secondo la stima dell'uomo, la minaccia più grande per se stesso era il Grande Padre e dopo un momento a pensare, serrò la mascella. Intento omicida e cupidigia brillarono istantaneamente nei suoi occhi.


“Ce l'ha quel tipo! Per quanto riguarda tutti gli altri, non lasciatene nessuno in vita!”


In concomitanza con le sue parole, i membri della Tribù al suo fianco ruggirono mentre tiravano fuori delle Pietre dello Spirito da cui assorbirono velocemente l'energia spirituale. Anche i neo-demoni che cavalcavano ruggirono e poi l'intero gruppo di tremila caricò verso Meng Hao. I cinque Coltivatori all'Anima Nascente volarono in avanti, usando il potere delle loro basi di Coltivazione da cui normalmente erano riluttanti a separarsi.


Gli occhi di Meng Hao ebbero un guizzo mentre emetteva un freddo sbuffo. Agitò la mano destra causando all'istante la magica apparizione del potere della terra del Gelo. Un vento gelido sferzò assieme alla terra del Gelo; istantaneamente si mosse in avanti con un teletrasporto minore, riapparendo direttamente al fianco di uno dei Coltivatori all'iniziale Anima Nascente. Agitò la mano facendo ribollire il potere del suo tatuaggio totemico di tipo Fuoco e attaccando sia con il gelo glaciale che con il calore bruciante, il corpo del Coltivatore esplose all'istante.


Questa vista sconcertò immediatamente l'intera Tribù della Grande Unione, riempiendo di stupore le loro espressioni. Questo era qualcosa che non avrebbero potuto predire. L'attacco di Meng Hao aveva distrutto uno dei loro Sacerdoti!


L'uomo vestito di nero annaspò e il suo cuore iniziò a battere più forte. Tuttavia ebbe poco tempo per pensarci; scattò in azione, dirigendosi direttamente verso Meng Hao.


I Coltivatori della Divinità del Corvo scelsero questo momento per lanciare il loro assalto.


Meng Hao attaccava rapido e con violenza. Si teletrasportò, riapparendo direttamente di fronte al vecchio vestito di nero. Alzò al mano destra e un mare di fuoco avvampò. Poi abbassò la mano e apparve la pioggia dorata del suo tatuaggio di tipo Metallo. Quando si gettò in avanti, il vecchio vestito di nero eseguì un incantesimo a due mani. Incredibilmente, una ligre a nove teste comparve all'improvviso davanti a lui e ruggendo si avventò su Meng Hao.


Meng Hao dette un altro sbuffo e tirò un pugno con la mano destra. L'aria riecheggiò per un boato quando la ligre a nove teste esplose in pezzi. Quando Meng Hao apparve di nuovo davanti al vecchio, un vento freddo sferzò e il volto dell'uomo si incrinò. Estrasse una Pietra dello Spirito per ripristinare la sua energia spirituale e, allo stesso tempo, sfrecciando all'indietro. Gli occhi di Meng Hao ebbero un tremito e puntò con un dito. Il volto dell'uomo vestito di nero si riempì di stupore quando realizzò che il suo corpo e persino la sua base di Coltivazione fossero stati sigillati. Al che Meng Hao si avvicinò con calma e prese la bussola Feng Shui dalla mano dell'uomo. Poi l'osservò e il suo viso si rabbuiò.


Sulla bussola vi era un puntino luminoso, indicante la sua posizione.


“Dove hai preso questa cosa?” chiese con freddezza.


L'uomo vestito di nero aveva ripreso il controllo del suo corpo. Ansimando, ma senza dire una parola, arretrò.


“Non hai intenzione di dirmelo? Bene, allora me la terrò.” Detto quello toccò la sua borsa da trasporto. Immediatamente ne emerse la sua orda di neo-demoni. “A parte i neo-demoni, non lasciate nessuno in vita.”


Migliaia di neo-demoni spuntarono in cielo e si gettarono in avanti, al che l'aria cominciò a riempirsi di grida miserabili.


Questa grande migrazione nel Deserto Occidentale era una situazione del tipo “se non muori tu, allora non vivo io”. Non c'era spazio per la benevolenza; se avessero mostrato misericordia, le Tribù della Divinità del Corvo sarebbero state distrutte.


Nel momento in cui aveva deciso di proteggere le Tribù, il suo cuore era diventato impassibile nei riguardi di qualsiasi nemico li avesse attaccati. E dato che avevano deciso di attaccare, allora sarebbero periti.


Mentre avanzava con calma, quando usò l'arte di fuga di Yi Chenzi il suo corpo divenne all'improvviso fumo verde. Immediatamente riapparve di fronte al vecchio vestito di nero; levò la mano e comparve la Formazione della Spada di Loto.


Dopo aver fatto ritorno dalla Sfera delle Rovine del Cammino, il potere del Tempo era tornato al suo livello normale. Tuttavia, ora il mondo era uno in cui il potere della distruzione e la mancanza di energia spirituale portavano costantemente invisibili attacchi alla forza vitale dei Coltivatori. Il potere della Formazione si propagò, causando all'istante la scomparsa dal vecchio di un ciclo di sessantanni.


“Questo è...” la sua espressione si incrinò e la sua mente iniziò a vorticare. La sua forza vitale era già debole così com'era e la scomparsa di un ciclo di sessantanni lo rese ancora più vecchio di prima. Era anche sconcertato dallo scoprire che la quantità di energia spirituale che consumava utilizzando le abilità divine non potesse essere rimpiazzata abbastanza velocemente con le Pietre dello Spirito, mentre il giovane che stava affrontando non ne aveva usata neppure una.


Fu con incredibile velocità che Meng Hao gli si avvicinò; la sua mano destra si alzò e all'improvviso apparve una luce strana e misteriosa che ricordava una luna nera. Mentre la forza vitale dell'uomo svaniva, la luna andò a posarsi sopra il suo capo.


“Ricerca dell'Anima!”


Un grido raccapricciante provenne dalla bocca del vecchio; il suo corpo tremò violentemente e mentre cercava di opporre resistenza, la Formazione della Spada del Loto roteò di nuovo, risucchiando un altro ciclo di sessantanni di vita. Gli occhi del vecchio si spalancarono quando percepì le sue memorie scivolare via come acqua corrente mentre Meng Hao lo osservava.


Il volto di quest'ultimo divenne improvvisamente scuro e glaciale.




Il Patreon di I Shall Seal The Heavens è ufficialmente aperto!
Sostenete la novel e il gruppo di traduzione con una donazione.
Vantaggi esclusivi vi attendono: https://www.patreon.com/madotter


Grazie!


-MadOtter
                                


                                



