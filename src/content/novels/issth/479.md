---
title: Capitolo 479 – Cercando la Morte
pubDate: 2025-03-17T11:17:34.921Z
tags:
    - issth
---


Dentro le memorie del vecchio vestito di nero, Meng Hao vide molte cose complicate; erano i ricordi della sua vita. Mentre l'uomo gridava e tremava, cominciò lentamente a diffondere un'aura di morte e Meng Hao trovò ciò che stava cercando.


La bussola Feng Shui era una di molte che erano state distribuite per tutto il Deserto Occidentale dall'Alleanza della Corte Celeste. Dato che le Tribù della Divinità del Corvo non avevano lasciato le loro montagne durante l'Apocalisse, non erano aggiornate con tutto ciò che stava succedendo nel mondo esterno ed erano all'oscuro di questa faccenda.


In realtà, più di metà delle Tribù del Deserto Occidentale possedevano una bussola come questa.


E questa serviva a un unico scopo; rivelare la posizione di tutti gli Spiriti Demoniaci nell'area.


Dato che Meng Hao possedeva due Spiriti nella sua borsa da trasporto, la sua posizione era visibile sulla bussola.


E avendo individuato lo Spirito Demoniaco, la Tribù della Grande Unione era arrivata con l'intenzione di uccidere, sperando di massacrarli e prendersi lo Spirito.


Il volto di Meng Hao era tetro; al che agitò la manica, facendo roteare la Formazione della Spada di Loto. Un grido acuto si udì provenire dal vecchio mentre il suo corpo diventava antico. Voleva schivare, ma dopo la Ricerca dell'Anima, la sua mente era pesantemente danneggiata. Perfino la sua Anima Nascente era debole e sull'orlo del collasso.


Mentre Meng Hao si voltava per allontanarsi, si udì il suono di uno scoppio quando il corpo dell'uomo si trasformò direttamente in cenere. Il corpo e l'anima erano stati distrutti sotto la forza del potere del Tempo della Formazione della Spada di Loto.


La battaglia non durò molto a lungo. Con la potente base di Coltivazione di Meng Hao, non importava se la Tribù della Grande Unione possedesse delle Pietre dello Spirito con cui contrastare gli effetti della diminuzione dell'energia spirituale. I loro tremila membri trasformarono velocemente il terreno in un fiume di sangue.


Meng Hao non sentiva nessuna simpatia per loro; sapeva che se la sua base di Coltivazione non fosse stata abbastanza forte, i membri delle Tribù della Divinità del Corvo, incluso se stesso, sarebbero stati quelli a generare un fiume di sangue.


Le borse da trasporto e le altre risorse della Tribù della Grande Unione diventarono il carburante necessario a far proseguire ancora quella della Divinità del Corvo. Per quanto riguardava le migliaia di neo-demoni, grazie al Qi Demoniaco di Meng Hao capitolarono e divennero parte della sua orda.


Dopo averne assegnanti più di un migliaio come cavalcature per i membri della Tribù, attraversarono il lago e ancora una volta continuarono con la loro migrazione.


Tuttavia, il suo cuore era ricolmo di nubi oscure. A causa della faccenda della bussola Feng Shui, sapeva che la loro migrazione sarebbe stata ora ancora più difficile. Non importava quanto provasse a nascondere o sigillare lo Spirito Demoniaco, era incapace di prevenire la bussola dal localizzarlo.


Fortunatamente, le memorie del vecchio nero vestito gli avevano rivelato i vari annunci fatti dall'Alleanza della Corte Celeste delle Terre Nere durante il periodo in cui era stato nella Sfera delle Rovine del Cammino.


Per esempio, sapeva che per quanto riguardava le grandi Tribù con esperti alla Recisione dello Spirito, erano le benvenute senza nessuna condizione.


A causa di ciò, molte grandi Tribù non si curavano troppo degli Spiriti Demoniaci; e anche quelle che lo facevano, non così tanto da non badare a spese per ottenerne uno.


“Le Tribù che più hanno bisogno di uno Spirito Demoniaco sono quelle di medie dimensioni. O Tribù come quella dei Cinque Veleni che non possiedono esperti alla Recisione dello Spirito.” Mentre attraversavano il lago e continuavano ad avanzare, Meng Hao era perso nei suoi pensieri al riguardo di queste faccende.


Il tempo passò veloce. Tre mesi dopo, le Tribù della Divinità del Corvo erano ora molto lontane dalle montagne che erano state la loro casa e l'orda di neo-demoni di Meng Hao ammontava di nuovo a 20.000.


Nelle sue stime, l'orda era uno dei fattori più grandi per la sua capacità di proteggere le Tribù. Al momento, non erano in grado di ingaggiare in battaglia da soli le potenti Tribù di media grandezza; e quando si trattava di occuparsi delle grandi Tribù, il loro più grosso vantaggio era il suo essere un Sigillatore del Demone, uno status che lo poneva al di sopra anche di un Grande Dominatore di Demoni.


Il Qi Demoniaco gli consentiva di attrarre e controllare più neo-demoni; questo spesso rendeva ancora più forte la sua abilità di cambiare il corso di una battaglia.


I tre mesi di viaggio erano stati tutt'altro che pacifici. Dopo la Tribù della Grande Unione, avevano incontrato altre tre Tribù di medie dimensioni. Senza eccezione, tutte e tre erano venute contro di loro con gli occhi iniettati di sangue e il desiderio di uccidere, determinati a prendere uno Spirito Demoniaco.


Dopo tre battaglie, tre Tribù erano state sterminate.


La sua orda di neo-demoni aveva raggiunto il numero di 20.000 e le Tribù della Divinità del Corvo non avevano perso neppure un membro. In ognuna delle tre battaglie, erano stati Meng Hao e i suoi neo-demoni a combattere.


“Diventare più forti attraverso la battaglia” disse, guardando alle lontane montagne alle loro spalle.


Loro ora si trovavano in una vasta pianura.


“Tramite continue battaglie, otteniamo più risorse e più neo-demoni. Se un giorno fossi in grado di costruire un'orda di 100.000, allora saremmo in grado di fare tremare persino le grandi Tribù.” I suoi occhi luccicavano per la determinazione.


Il Grande Padre della Tribù del Corvo Guerriero, il Grande Anziano del Corvo Oscuro, Gu La e tutti gli altri videro la sua risolutezza e questo li fece sospirare di sollievo.


Per loro, Meng Hao non era solo un Sacro Antenato, ma anche la sola speranza per le Tribù.


“Stimato Sacro Antenato” disse il Grande Padre del Corvo Guerriero con un cipiglio ansioso, “se continuiamo su questa strada, occorreranno solo pochi mesi per raggiungere le terre della Tribù di medie dimensioni dell'Eterno Universo. Il loro totem è un Ghoul dal volto blu e i membri della Tribù sono feroci e crudeli. Non c'è modo di sapere se si trovano ancora lì. Se vogliamo evitarli, possiamo fare una deviazione, ma questo ci porterebbe sulle terre della Tribù dei Cinque Veleni.”


“Non servono deviazioni” disse Meng Hao con calma e i suoi occhi brillarono per l'intento omicida. “Se la Tribù dell'Eterno Universo è ancora lì e ha delle intenzioni malvagie, allora, ho ancora bisogno di altri neo-demoni e potrò usare i loro per rinforzare la mia orda.”


Lungo questa strada per la migrazione, Meng Hao era già diventato uso all'uccidere.


“Perciò...” disse il Grande Padre con gli occhi che luccicavano per una luce feroce.


“Procedete in avanti!” replico Meng Hao con calma. Le sue decisioni erano le decisioni della Tribù. In origine c'erano stati più di mille membri delle Tribù della Divinità del Corvo. Tuttavia, durante le recenti battaglie, centinaia di nemici si erano arresi, optando di diventare schiavi per salvare le loro vite. La Tribù, che ora annumerava vicino ai duemila, continuò ad avanzare in formazione.


Il tempo passò e due mesi dopo, si trovarono di fronte un fiume di acqua viola. Più lontano, in quella che era stata una pianura piatta si trovava una città costruita grezzamente.


La città non era larghissima, ma sembrava in grado di ospitare più di 10.000 persone. Era fatto di pietre e terriccio coperte da degli sbiaditi simboli magici. Nel suo centro esatto si trovavano nove statue enormi; queste erano tutte raggruppate assieme e possedevano dei volti dall'aspetto feroce, simili a Ghouls.


Questa non era altri che la Tribù dell'Eterno Universo. Era una Tribù di medie dimensioni, ma questa era la regione Nord del Deserto Occidentale e aveva sperimentato un certo numero di lotte interne mentre cercavano di decidere se migrare o no. Alla fine, avevano scelto di inviare un'avanguardia, lasciando un po' di membri della Tribù indietro per decidere successivamente se migrare.


Al momento, il loro Grande Padre, l'Alto Sacerdote, il Grande Anziano e altri membri importanti erano in piedi sulle mura, fissando in lontananza eccitati.


“Ne siete sicuri?” ringhiò il Grande Padre.


“Assolutamente sicuri” rispose l'Alto Sacerdote, il quale reggeva in mano una bussola Feng Shui. Si poteva vedere un puntino molto luminoso sulla sua superficie. “Sono molto vicini. Questa Tribù in migrazione deve essere molto probabilmente quella della Divinità del Corvo e possiedono uno Spirito Demoniaco!”


“Secondo i nostri esploratori, hanno una forza di circa duemila. Inclusi alcuni membri ordinari. Possiedono all'incirca anche un migliaio di neo-demoni.”


“Hanno un Coltivatore all'Anima Nascente intermedia e due alla fase iniziale. Il resto sono alla Formazione del Nucleo o meno. In accordo con le informazioni radunate riguardanti la loro guerra con la Tribù dei Cinque Veleni, hanno perso tutti i loro Sacri Antenati totemici, il che spiega il perché siano in un tale stato di profondo declino.”


“Considerando che l'energia spirituale è diventata scarsa, la loro strada finirà qui con la morte!”


Gli occhi del Grande Padre splendettero di una luce accesa. “Il Cielo non distruggerà la nostra Tribù! Ci è stato consegnato un così bel dono. Notificate al resto della Tribù; attaccheremo a piena potenza. E dopo aver preso quello Spirito Demoniaco, lasceremo questo luogo a qualunque costo. Poi ci ricongiungeremo con l'avanguardia e andremo nelle Terre Nere!” I Sacerdoti e gli altri attorno apparivano tutti molto eccitati.


I quasi 10.000 membri della Tribù uscirono sulla pianura, colmi del desiderio di uccidere Meng Hao, le Tribù della Divinità del Corvo e prendersi il loro Spirito Demoniaco.


Nel frattempo, dall'altra parte della pianura c'era una squallida area che una volta era stata piena di veleno. Queste erano le terre della Tribù dei Cinque Veleni, un luogo dove gli estranei non entravano mai.


La Tribù aveva da tempo deciso di migrare. Tuttavia, non tutti l'avevano fatto; solo quattro divisioni erano partite, quella dello Scorpione aveva scelto di rimanere indietro.


In questo momento, l'Alto Sacerdote della Divisione dello Scorpione reggeva una bussola Feng Shui in mano. Per un lungo momento, guardò silenzioso il puntino che rappresentava uno Spirito Demoniaco.


“Dobbiamo pensare a un modo per notificare alle divisioni che stanno migrando l'apparizione di uno Spirito Demoniaco. Se saranno in grado di trovare un modo per rubarlo, eccellente. Sfortunatamente, la nostra Divisione dello Scorpione...” Scosse la testa. “E così, le Tribù della Divinità del Corvo hanno lasciato le loro montagne dopo la guerra, e sono persino riusciti a ottenere uno Spirito... Non importa chi abbia scelto di impicciarsi con loro. La nostra Divisione ha già deciso di morire qui nella nostra terra ancestrale. Non c'è bisogno di mettere piede in acque torbide.”


Meng Hao e le Tribù viaggiarono per sette giorni. Improvvisamente, i suoi occhi luccicarono e con un'espressione calma toccò la sua borsa da trasporto. Immediatamente comparve il tronco del rampicante che si rintanò sottoterra. Alcuni momenti più tardi, le spine spuntarono dal suolo, circondando completamente i duemila membri delle Tribù, poi si propagarono connettendosi in alto a formare una cupola.


Era come una ciotola capovolta che proteggeva completamente la Tribù al suo interno.


Tutto ciò prese solo un momento per essere completato mentre, più avanti, si poteva vedere una nera massa di nubi al cui interno si trovavano decine di migliaia di neo-demoni e gli accesi raggi di luce erano migliaia di Coltivatori. Il terreno tremava mentre migliaia di Coltivatori a cavallo di neo-demoni li seguivano.


Ogni cosa tremò e il cielo divenne scuro. Per tutto il tempo, la pioggia viola continuò a cadere!


Nessuna parola venne scambiata. Gli ottomila Coltivatori in avvicinamento fischiavano nell'aria e le decine di migliaia di neo-demoni lanciavano i loro ruggiti, i quali si propagarono in tutte le direzioni.


“Pensa di poter ostacolare la nostra armata di decine di migliaia da solo? Sopravvaluta il suo potere! Coltivatori della Tribù dell'Eterno Universo, ascoltate il mio ordine. Massacrate tutte quelle persone! Non lasciatene in vita una sola!”


I ruggiti riempirono il cielo quando l'armata caricò in battaglia. Quattro Coltivatori all'Anima Nascente sfrecciarono verso Meng Hao alla massima velocità, pieni di intento omicida.




Il Patreon di I Shall Seal The Heavens è ufficialmente aperto!
Sostenete la novel e il gruppo di traduzione con una donazione.
Vantaggi esclusivi vi attendono: https://www.patreon.com/madotter


Grazie!


-MadOtter                                


                                



