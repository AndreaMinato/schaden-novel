---
title: Capitolo 488 - Ingresso nella Regione Centrale
pubDate: 2025-03-17T11:17:34.922Z
tags:
    - issth
---


Dopo lo scontro con il loro arci nemico, si poteva dire che la Tribù della Divinità del Corvo avesse raggiunto una grande vittoria. Avevano sterminato la Tribù dei Cinque Veleni. Sfortunatamente, quella vittoria era giunta a caro prezzo.


Delle loro forze composte da diecimila Coltivatori, adesso ne erano rimaste poco più di tremila, che a quel punto si erano sottoposte a una sorta di battesimo. Che fosse in termini di base di Coltivazione o solo nell'impressione che avevano fatto sugli altri, adesso erano taglienti come spade… spade mortali e sguainate!


Tutti gli scontri a cui avevano preso parte avevano fatto in modo che per loro anche la morte contasse poco. Tra il sangue e le uccisioni, nei loro cuori cambiò anche il significato di cosa volesse dire essere un Coltivatore.


La Tribù della Divinità del Corvo aveva vissuto un cambiamento burrascoso. Questi più di tremila sopravvissuti potevano essere considerati allo stesso livello dei membri più potenti delle cinque Tribù della Divinità del Corvo di molti anni prima.


La guerra può spazzare via una Tribù. Allo stesso tempo, può anche portare una Tribù al potere! Può uccidere delle persone. Al contempo, può far nascere una nuova vita!


In un batter d’occhio la Tribù della Divinità del Corvo era rinata. In questo momento era possibile prevedere che, se avessero continuato in questo modo, giunti nelle Terre Nere sarebbero stati una grande Tribù, salita al potere durante l’Apocalisse del Deserto Occidentale. In base alle loro abilità di combattimento e alla loro determinazione, sarebbero diventati una Tribù temuta anche dalle altre grandi Tribù.


Nello stesso momento, la forza personale di Meng Hao continuò ad aumentare. Ogni volta che superava una crisi estrema, nei cuori dei membri della Tribù della Divinità del Corvo cresceva la fede folle. Questa si trasformava in devozione, un potere della fede che circolava con costanza attorno a Meng Hao e si fondeva con il suo corpo.


Sebbene non potesse assorbirlo, la sua continua presenza dentro di lui fece prosperare la sua forza vitale e incrementare drasticamente il potere delle abilità divine e tecniche magiche.


Meng Hao intuì che la fede dei membri della Tribù della Divinità del Corvo avesse il potenziale per aumentare il suo potere. Allo stesso tempo, la sua potenza faceva aumentare le basi di Coltivazione dei membri della Tribù della Divinità del Corvo.


“L’unione dei cinque elementi darà vita a un potente salto per le Tribù della Divinità del Corvo!” pensò Meng Hao. Al momento, sedeva sul capo della vipera volante. Il vento colpiva il suo volto mentre osservava la terra sotto di lui.


Dopo lo scontro, Meng Hao aveva assorbito i neo demoni rimasti della Tribù dei Cinque Veleni. Sebbene molti fossero morti, ora il suo branco ne conteneva un totale di circa 50.000.


Inoltre, questi avevano acquisito parte delle risorse delle Tribù dei Cinque Veleni. E la cosa più importante… era questo tesoro prezioso, una macchina volante che poteva contenere migliaia di persone!


Questa vipera gigante sibilava nell'aria, trasportando tutti i membri della Tribù della Divinità del Corvo che proseguivano il loro viaggio.


La velocità incredibile con cui si muoveva fece riempire i membri della Tribù della Divinità del Corvo di speranza e permise loro di mettere da parte la brutalità della battaglia che avevano appena combattuto.


Ci erano voluti due anni per emergere dalle profondità della Regione Settentrionale del Deserto Occidentale. Avevano vissuto molte battaglie e, alla fine, se l’erano vista con la Tribù dei Cinque Veleni. Adesso era come se si fosse aperta per loro una porta.


Dopo aver superato questa porta, la gloria della Tribù della Divinità del Corvo sarebbe tornata ad essere conosciuta nelle Terre Occidentali.


La vipera gigante sfrecciò nell'aria per diversi giorni. Superarono molte Tribù che non disponevano di macchine volanti, e presto arrivarono più lontano di quanto avrebbero potuto fare se avessero camminato per diecimila anni.


Più viaggiavano a sud, più vedevano fiumi e meno laghi. Il motivo era che più si andava a sud più aumentava l’altitudine. Al contrario, molte zone nelle terre del nord si stavano trasformando in mari.


Diversi giorni dopo, si poté vedere una catena montuosa in lontananza. Era nera e sembrava stagliarsi senza fine.


Accanto a Meng Hao era seduto il Grande Padre della Tribù della Divinità del Corvo. Il volto era pallido e il corpo segnato dal tempo. Quando guardò all'orizzonte diede un colpo di tosse e poi disse lentamente: “Quella è la vera delimitazione tra la regione Settentrionale e la regione Centrale del Deserto Occidentale, la Catena Montuosa del Qilin dell’Inchiostro…”.


Durante la battaglia, il Grande Padre aveva deciso di bruciare la sua forza vitale per rallentare il Sommo Sacerdote nemico. Nonostante i mesi di trattamento passati a ingerire elisir medicinali creati da Meng Hao, insieme al potere di guarigione del suo totem di tipo Legno, aveva danneggiato la sua base. Sapeva che il momento della sua morte fosse molto vicino. Gli era rimasto solo metà di un ciclo di sessant'anni, all'incirca.


Non aveva rimpianti. La metà di un ciclo di sessant'anni era abbastanza per riuscire a vedere la Tribù della Divinità del Corvo fare il suo ingresso nelle Terre Nere. Probabilmente sarebbe anche riuscito a trascorre del tempo con la Tribù una volta lì.


Per lui era sufficiente. Nei pochi mesi di viaggio non aveva praticato la Coltivazione, ma aveva vissuto invece come una persona comune. Aveva dormito e a volte sognato, cosa che non aveva provato per anni. Nei sogni vedeva le immagini di sé e degli altri Grandi Padri con cui aveva combattuto e contro cui si era schierato per così tanti anni. Nei sogni, sorridevano e lo chiamavano per invitarlo ad andare via insieme.


Avevano combattuto per tutta una vita ma, adesso, lui era l’unico rimasto. Si risvegliava provando una sensazione di solitudine.


“Una volta superate queste montagne”, proseguì con voce bassa, “ci troveremo nella regione Centrale del Deserto Occidentale. In questo momento, potrebbe essere lì che si sono riuniti i gruppi più vasti di Coltivatori”. Dopo queste parole, tossì ancora.


“La nostra scorta di Pietre dello Spirito è sufficiente”, continuò. “Purtroppo, è probabile che il tesoro volante della Tribù dei Cinque Veleni non riesca a proseguire a lungo. Dato che in precedenza è stato sovraccaricato, ora è danneggiato. Temo che non sarà in grado di sostenere il volo per più di metà anno. Dopodiché smetterà di funzionare”. Il Grande Padre aggrottò con ansia la fronte.


Meng Hao annuì ma non rispose. Quando la vipera volante sfrecciò oltre le Montagne del Qilin dell’Inchiostro, davanti agli occhi di Meng Hao si spiegò un’enorme distesa. Si trattava di una grande pianura completamente diversa dalle terre del nord.


Sebbene qui cadesse la pioggia viola, era ancora visibile del verde, nelle zone in cui la pioggia viola non aveva distrutto tutta la vegetazione.


Mentre procedevano verso sud, d’un tratto tornò a splendere un’energia spirituale che si era estinta in precedenza. Questo fece animare all'istante i membri della Tribù della Divinità del Corvo.


Meng Hao aggrottò la fronte. Dato che l’energia spirituale non era stata isolata del tutto nella regione Centrale del Deserto Occidentale, e dato che non era stata sterminata tutta la vita, voleva dire che qui ci sarebbero state più Tribù.


“Ora che siamo qui dobbiamo essere più cauti”, disse. Con quelle parole, fece andare avanti la vipera volante per cercare un luogo in cui la Tribù potesse stanziare e riorganizzarsi nella pianura.


Al contempo, agitò la mano facendo comparire un nutrito gruppo di corvi neri e facendoli volare a ovest, sud ed est. Questi sfrecciarono nell'aria e scomparvero velocemente.


Trascorse del tempo. Due settimane dopo, non si erano ancora imbattuti in nessun Coltivatore locale. Ciononostante, la Tribù della Divinità del Corvo restava all'erta, continuando ad osservare con costanza in ogni direzione.


Un pomeriggio, Meng Hao sedeva a gambe incrociate quando nel cielo comparve un raggio nero di luce. Questo sfrecciò verso il loro tesoro magico e poi comparve di fronte a Meng Hao sotto forma di un corvo nero. Si librò nell'aria davanti a lui, emettendo un segnale silenzioso.


Meng Hao osservò il corpo e i suoi occhi iniziarono a brillare. Un istante dopo, sollevò la mano. Il corvo si posò sul suo palmo e poi scomparve.


Trascorsero altre due settimane. Continuarono ad accadere eventi simili poiché i corvi che Meng Hao aveva mandato in esplorazione tornavano a gran velocità con i resoconti delle aree circostanti.


Meng Hao riuscì anche a vedere le terre circostanti attraverso gli occhi dei corvi. Usando i loro corpi, lui era in grado di aumentare l’estensione del Senso Spirituale.


Qualche giorno più tardi, quando tornarono tutti i corvi, Meng Hao conosceva l’area come fosse il palmo della sua mano.


Agitò la mano facendo comparire davanti a lui uno schermo su cui c’era una mappa disegnata. “Nella zona ci sono sette Tribù, tutte di medie dimensioni. Quella più piccola è composta da un migliaio di persone, quella più grande da 20.000 e più…”.


Il Grande Padre e gli altri Coltivatori all'Anima Nascente della Tribù della Divinità del Corvo erano seduti attorno a Meng Hao. Osservavano la mappa con interesse.


“In questo momento, queste due Tribù sono le più vicine a noi”, proseguì Meng Hao. “senza dubbio sanno già che abbiamo uno Spirito Demoniaco. Tuttavia, le Tribù che sono riuscite a migrare fino a questo punto nella regione Centrale hanno superato diverse difficoltà. Non farebbero alcuna mossa con leggerezza e di sicuro cercheranno di spiarci.


Negli ultimi giorni”, disse con calma, “ho percepito almeno due ondate di Senso Divino che ci sono piombate addosso, le quali provengono di sicuro dai Sacri Antenati totemici di quelle due Tribù”. Nessuno dei Coltivatori attorno a lui aprì bocca.


“Quello che maggiormente mi interessa in questa zona è questo luogo”, disse Meng Hao indicando un punto sulla mappa. Si trattava di un luogo relativamente grande a circa due settimane di volo che Meng Hao aveva cerchiato sulla mappa.


“Questo luogo sembra molto strano ed è occupato da sette o otto Tribù. In base alle osservazioni dei miei neo demoni, sembra che abbiano costruito qualcosa simile a un avamposto commerciale”. Si accigliò.


“Devono aver formato un’alleanza!” disse uno dei Coltivatori all'Anima Nascente. Era un uomo di mezza età, non uno dei membri originali della Tribù della Divinità del Corvo, ma qualcuno aggiunto più di recente.


“A causa dell’Apocalisse”, proseguì, “e la pesantezza in aumento della pioggia viola, di sicuro ci saranno delle Tribù che formeranno delle alleanze anziché combattere tra di loro. I membri di queste alleanze saranno più forti, uniti, e avranno maggiori possibilità di sopravvivere.


Il gruppo a cui fa riferimento l’eminente Sacro Antenato è di sicuro un’alleanza di questo tipo. Riguardo all'avamposto commerciale… sembra abbastanza semplice da spiegare. In passato ho attraversato questa parte della regione Centrale. In questa zona, le Tribù tendono a formare degli avamposti commerciali. Alcune Tribù, infatti, non sono altro che questi avamposti”.


“Anziano Sun ha ragione”, disse il Grande Anziano della Tribù del Corvo Oscuro. “Ne ho sentito parlare. Dopo che queste Tribù in particolare hanno formato la loro alleanza, hanno costruito degli avamposti commerciali per impegnarsi nel commercio delle risorse. Tutti loro hanno necessità e desideri ma, insieme, hanno una sicurezza maggiore di raggiungere le Terre Nere”. Il Grande Anziano della Tribù del Corvo Oscuro aveva già scambiato i tatuaggi di totem. Adesso aveva il totem di tipo Legno di Meng Hao. Questo aveva fatto risalire la sua base di Coltivazione allo stadio iniziale dell’Anima Nascente.


“Per logica”, disse Anziano Sun, “un avamposto commerciale creato da un’alleanza come quella non resterà in quel luogo a lungo. Continueranno ad avanzare, sempre più forti e potenti, intrattenendo attività commerciali con le persone che incontrano.


Questo è proprio il posto in cui dobbiamo andare. Potremmo anche riuscire ad acquistare un’ampia gamma di oggetti magici volanti. Ci potrebbero essere anche altri oggetti che possiamo ottenere e che potrebbero essere utili per il nostro spostamento.


Ho sentito dire che negli avamposti commerciali di alcune delle grandi Tribù si possono acquistare Sacri Antenati dalle Tribù che sono state spazzate via…


La domanda principale è, iniziamo un commercio con questa alleanza? Oppure… li derubiamo!?”. Le sue parole fecero brillare intensamente gli occhi di tutti, i quali poi guardarono verso Meng Hao in attesa della sua decisione.


Meng Hao rimase in silenzio per un momento prima di dire con calma: “Se l’alleanza decide di intrattenere dei rapporti commerciali con noi, accettiamo. Se vogliono entrare in guerra con noi, allora li porteremo in guerra!”.




Il Patreon di I Shall Seal The Heavens è ufficialmente aperto!
Sostenete la novel e il gruppo di traduzione con una donazione.
Vantaggi esclusivi vi attendono: https://www.patreon.com/madotter


Grazie!


-MadOtter
                                



