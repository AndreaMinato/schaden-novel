---
title: Capitolo 489 – L'Alleanza delle Otto Divisioni
pubDate: 2025-03-17T11:17:34.923Z
tags:
    - issth
---


Le parole di Meng Hao fecero sì che i circostanti Coltivatori all'Anima Nascente della Tribù della Divinità del Corvo si sedessero pensosamente per un momento, prima che nei loro occhi apparisse una fredda luce, seguita dal desiderio di uccidere. Questo era particolarmente vero per l'Anziano Sun, che si leccò le labbra con gli occhi che luccicavano feroci.


Meng Hao chiuse i suoi e poi puntò il dito in basso, verso il suolo. Istantaneamente, dalla pianura sprizzò fuori del Qi Demoniaco, il quale turbinò attorno alla sua figura. Questa non era altro che la sua Incarnazione Demoniaca.


La figura illusoria conteneva il suo Senso Spirituale. La figura tremolò quando all'improvviso una cappa nera l'avvolse, trasformandolo in un uomo ammantato di nero.


L'uomo col mantello nero fluttuò lì nell'aria, i tratti del viso indistinguibili. Meng Hao parlò improvvisamente da sotto il cappuccio: “La Tribù nel suo insieme, così come la mia vera forma, non si muoveranno. Invierò a quell'alleanza questo clone.”


I Coltivatori all'Anima Nascente circostanti annuirono. Riguardo alle sue strane abilità divine, vi si erano già abituati. Per loro, era semplicemente come sarebbe dovuto essere.


La figura ammantata di nero si voltò verso l'Anziano Sun. “Tu hai viaggiato in precedenza in quest'area, Anziano Sun. Perché non mi accompagni in questa piccola spedizione?”


L'Anziano prese un profondo respiro mentre si alzava in piedi e poi si inchinava.


Anche il Grande Padre della Divinità del Corvo si alzò. Tirò fuori una borsa da trasporto che consegnò a Meng Hao. Questa borsa conteneva una porzione delle Pietre dello Spirito della Tribù e altre risorse.


La sua Incarnazione Demoniaca si voltò e volò via in cielo, seguita dall'Anziano Sun. In un batter d'occhio, si trasformarono in raggi di luce colorata che sfrecciarono via lontano.


Dopo la partenza dell'Incarnazione Demoniaca, Meng Hao, che era ancora seduto a gambe incrociate, aprì gli occhi.


“Noi ci riposeremo e riorganizzeremo qui per alcuni giorni” disse senza emozione. “Dopodiché, se avremo affari o guerra dipenderà dalla volontà della Tribù.” Considerando la sua posizione all'interno della Tribù, le sue parole, in realtà, contavano come voce della medesima.


I Coltivatori all'Anima Nascente circostanti annuirono e la Tribù della Divinità del Corvo cominciò a stanziarsi nell'area. Questo sarebbe stato il loro primo periodo di riposo prolungato dall'inizio della migrazione.


Nel frattempo, l'Incarnazione Demoniaca di Meng Hao volava attraverso l'aria della regione Centrale del Deserto Occidentale, assieme all'Anziano Sun.


Si muovevano ad alta velocità, usando occasionalmente dei teletrasporti minori mentre si dirigevano verso l'alleanza delle Tribù.


Alcuni giorni dopo, Meng Hao chiese: “Anziano Sun, hai qualche vecchia conoscenza in quest'area?” Aveva scoperto che l'Anziano sembrava molto famigliare con la regione. Occasionalmente l'uomo guardava attorno al panorama con quella che appariva un'espressione assorta.


L'anziano Sun sogghignò. “Per essere onesto con voi, Eminente Sacro Antenato, in realtà mi sono fatto un certo numero di nemici in quest'area qualche anno fa.” L'Anziano era molto magro e rinsecchito e aveva dei baffi dalla forma del carattere 八 e sul lato sinistro del volto c'era una cicatrice che si allungava fino al collo, rendendo il suo aspetto particolarmente sinistro.


Meng Hao annuì ed evitò di fare altre domande. I due continuarono a volare attraverso l'aria come raggi di luce colorata.


Il tempo passò in un lampo. Furono in grado di muoversi con velocità incredibile, percorrendo in dieci giorni quello che avrebbe preso un mese in una macchina volante.


In realtà, servì così tanto per via dell'Anziano Sun. Avesse viaggiato da solo usando l'Incarnazione Demoniaca, gli sarebbero serviti solo cinque giorni.


Un dì, un'area apparve più avanti sulla pianura. Più di diecimila tende erano disposte in cerchi concentrici attorno alla città. Erano densamente raggruppati secondo speciali schemi che lo facevano sembrare una formazione magica con poteri protettivi.


Le diecimila tende e più, erano organizzate in gruppi che formavano otto diversi schemi simili a segni di sigillo, il che ovviamente rappresentava le otto differenti Tribù che formavano l'alleanza.


La città era situata al centro esatto e dalla sua posizione in aria, Meng Hao poteva vedere un certo numero di Coltivatori andare e venire. L'intera scena era molto vivace.


Quando lui e l'Anziano Sun furono a tremila metri di distanza, la voce di un vecchio li chiamò improvvisamente dalla direzione delle Tribù alleate.


“Benvenuti all'Alleanza delle Otto Divisioni. Noi siamo un'alleanza formata da otto Tribù diverse e siamo accampati in quest'area da cinque mesi. Durante questo periodo, volare è proibito per tremila metri in tutte le direzioni. Compagni Daoisti, se siete venuti per affari, allora siete i benvenuti.”


Mentre ancora si udivano le sue parole, un vecchio apparve all'improvviso di fronte ai due. Sul suo viso si vedevano delle chiazze marroni. Osservò Meng Hao e l'Anziano Sun e poi continuò: “Io sono Ou Yunzi. Compagni Daoisti, non mi sembrate famigliari. Sono curioso di sapere da dove potreste essere venuti.” Dopo aver esaminato l'Anziano Sun, i suoi occhi vennero a posarsi su Meng Hao, alche le sue pupille si contrassero.


Ou Yunzi era allo stadio iniziale dell'Anima Nascente, perciò il fatto di non poter vedere la base di Coltivazione di quest'uomo ammantato di nero, riempì il suo cuore di allerta.


Vedendo che Meng Hao non aveva intenzione di parlare, l'Anziano congiunse le mani ridendo e disse: “Io sono Sun Dahai. La nostra Tribù sta migrando dalla regione Settentrionale del Deserto Occidentale e stiamo passando nell'area. Abbiamo udito che l'Alleanza delle Otto Divisioni vi ha costruito una città e perciò abbiamo deciso di venire a commerciare per alcuni oggetti necessari.” [1]


Gli occhi di Ou Yunzi si spostarono alle spalle di Sun Dahai e Meng Hao, dove ovviamente non c'era niente. Con espressione normale, improvvisamente sorrise.


“L'Alleanza delle Otto Divisioni da il benvenuto a tutti i Compagni Daoisti che desiderano fare affari. Un benvenuto a entrambi!” Con una risata si voltò e gesticolò accogliente. Poi i tre scesero a terra e iniziarono a camminare verso l'Alleanza.


“Il fatto che siate riusciti a migrare fino a qui dalla regione Settentrionale del Deserto Occidentale, indica che la vostra Tribù è sicuramente straordinaria, Compagno Daoista Sun.”


“Ci sono state molte peripezie lungo la via, e abbiamo sperimentato molte cose. Ma, non parliamo di questo. Compagno Daoista Ou, da come appare, la vostra Alleanza delle Otto Divisioni sembra molto probabilmente in grado di entrare nelle Terre Nere. Ti offro le mie congratulazioni.”


“Grazie per le vostre parole parole di buon augurio, Compagno Daoista Sun. Posso chiedere, che genere di oggetti state cercando di acquistare?”


“Oh, niente di speciale. Solo piccole cianfrusaglie, sebbene se ci fosse qualche orda di neo-demoni in vendita, sarebbe eccellente.”


Ridendo e sorridendo, Sun Dahai continuò a chiacchierare in modo vago con Ou Yunzi mentre camminavano assieme.


Per tutto il tempo, Meng Hao rimase in silenzio, permettendo a Sun Dahai e Ou Yunzi di inquadrarsi a vicenda.


Quando raggiunsero i confini delle Tribù alleate, Ou Yunzi sorrise, congiungendo le mani e guardando mentre i due entravano in città. Dopodiché, uno sguardo tetro apparve sul suo viso.


Improvvisamente, si udì la voce di un uomo: “Fratello Ou, c'è qualcosa di sospetto riguardo quei due?”


L'aria si increspò al suo fianco quando comparvero un uomo e una donna. Entrambi di mezza età. L'uomo indossava una lungo tunica da studioso mentre la donna era vestita con un abito da nobildonna. [2]


Ou Yunzi gettò uno sguardo ai due e poi disse lentamente: “Hanno detto di venire dalla regione Settentrionale. Non ho notato nulla al di fuori dell'ordinario da quel Coltivatore chiamato Sun; ma per quanto riguarda l'uomo con il mantello nero al suo fianco, non sono riuscito a vedere il livello della sua base di Coltivazione. Per di più, la sua aura era fredda e oscura.”


“Per prevenire qualsiasi sbaglio, suggerisco di lasciarli andare per la loro strada spontaneamente e...” Prima che potesse finire, venne interrotto piuttosto bruscamente.


“Non c'è bisogno di preoccuparsi al riguardo” disse la donna con l'abito da nobildonna. “Non è possibile che sia un Patriarca alla Recisione dello Spirito. E se anche fosse alla fase avanzata dell'Anima Nascente, è solo una persona. La rete è già stata lanciata e quando verrà il tempo di issarla, non ci saranno sbagli. Compagno Daoista Ou, non c'è bisogno di preoccuparsi.”


L'uomo che sembrava uno studioso rise e i suoi occhi guizzarono gelidi. “È solo una persona irrilevante. Fratello Ou, non c'è bisogno di prendersela a cuore. Lasceremo la rete tesa per qualche altro giorno, e poi, secondo gli accordi raggiunti dagli Anziani, la chiuderemo. Se quei due provengono davvero dalla regione Settentrionale, insieme alla loro Tribù, allora potremo catturare un pesce piuttosto grosso!”


L'uomo rise e la donna continuò: “Quando verrà il tempo di recuperare la rete, la loro Tribù sarà rivelata e diverrà risorse per la nostra Alleanza delle Otto Divisioni. Allora, i nostri mesi di riposo qui non saranno stati vani.”


“Tutto ciò conterà solo come cattiva fortuna per loro! Non saranno in grado di biasimare nessuno se non loro stessi!” Con quello, l'uomo e la donna se ne andarono.


Ou Yunzi si accigliò, ma dopo un lungo momento scosse la testa. “Magari sto davvero pensandoci troppo.” Con quello si voltò e scomparve.


Dopo essere entrati in città, Meng Hao e Sun Dahai si divisero. Sun Dahai aveva praticato la Coltivazione per molti anni ed era esperto e astuto. Era abile nel fare domande discrete e raccogliere notizie, perciò Meng Hao decise di fare una passeggiata per la città da solo. Quando vide tutta la gente e la proliferazione di vari negozi e botteghe, ne rimase sorpreso.


Questo luogo era piuttosto grande e si poteva dire che avesse ogni cosa, c'era una discreta varietà di cose da comprare; da orde neo-demoni, a potenti neo-demoni solitari e anche un certo numero di scadenti elisir medicinali. C'erano persino oggetti magici volanti.


Sfortunatamente, non c'erano prezzi in vista, solo le indicazioni che questi oggetti potevano essere comprati tramite asta. Anche così, Meng Hao fu in grado di percepire la maestosità della città. C'erano molti Coltivatori; sembrava che la città potesse contenere quasi diecimila persone, rendendo il posto piuttosto movimentato.


Mentre camminava le sue pupille si contrassero improvvisamente quando notò quella che a prima vista appariva come una semplice struttura, ma che in realtà è un negozio di lusso. Questo negozio era specializzato in totem!


Differenti Tribù avevano differenti metodi per imprimere i totem, e quel posto vendeva una varietà di questi metodi per molti prezzi diversi. Il negozio catturò istantaneamente l'attenzione di Meng Hao.


Dopo un attento esame, scoprì che la maggior parte fossero relativamente economici e designati solo per la funzionalità, non per fornire una svolta nelle basi di Coltivazione.


Dopo essersi guardato attorno per un po', sentì di aver compreso molto meglio la città. Circa due ore più tardi, era riuscito a camminare per quasi mezza città, quando all'improvviso, si fermò di botto.


Aveva appena percepito un briciolo di Qi Demoniaco provenire da un negozio vicino e dopo essersi osservato attorno, era riuscito a identificarlo. Era un luogo che vendeva Sacri Antenati totemici!


O per meglio dire, questi erano neo-demoni incredibilmente potenti che potevano essere trasformati in totem!


Gli occhi di Meng Hao brillarono e stava per entrare quando all'improvviso apparve un uomo di fronte a lui. Era vestito come uno studioso, e non era altri che l'uomo che aveva parlato in precedenza con Ou Yunzi.


L'uomo rise e bloccò il passo a Meng Hao.


“Compagno Daoista, le cose in questo negozio saranno all'asta tra sette giorni. Se le desideri, le potrai comprare allora.”


Meng Hao guardò l'uomo con freddi occhi scintillanti e senza una parola, si voltò e camminò via.


Le pupille dello studioso di mezz'età si restrinsero. Quando Meng Hao l'aveva guardato, l'uomo aveva usato il Senso Divino per cercare di sondarlo. Tuttavia, non riuscì a cavarne fuori qualcosa. Non era riuscito a penetrarci, neppure un pochino.


“Quell'uomo è davvero strano...” disse lo studioso, socchiudendo gli occhi.


L'espressione di Meng Hao non cambiò mentre camminava attraverso la città. Tuttavia, in profondità dentro al mantello, i suoi occhi splendevano gelidi.


“Questo posto è piuttosto interessante. Sembra che quasi ogni cosa sia acquistabile solo all'asta... ogni cosa sembra normale, ma se ci pensi attentamente...”


NOTE:


1. Il nome di Sun Dahai in Cinese è 孙大海 – sūn dà hǎi. Sun è un cognome. Dahai significa “oceano.”
2. Nello specifico, viene descritta come se indossasse un abito tipico da principessa o da concubina reale.




Il Patreon di I Shall Seal The Heavens è ufficialmente aperto!
Sostenete la novel e il gruppo di traduzione con una donazione.
Vantaggi esclusivi vi attendono: https://www.patreon.com/madotter


Grazie!


-MadOtter        
                                



