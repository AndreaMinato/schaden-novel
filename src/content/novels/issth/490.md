---
title: Capitolo 490 – Sottoterra!
pubDate: 2025-03-17T11:17:34.923Z
tags:
    - issth
---


Mentre calava la sera, la pioggia viola cadeva sulle tende nell'area adibita specificatamente per i Coltivatori in visita.


Dopo aver speso alcune Pietre dello Spirito, Meng Hao e Sun Dahai erano stati in grado di acquistare una tenda, al cui interno sedevano ora a gambe incrociate.


“Eminente Sacro Antenato” disse Sun Dahai a bassa voce, quando riportò le sue scoperte a Meng Hao. “Ho fatto un sacco di domande quest'oggi. L'Alleanza delle Otto Divisioni si trova in questo posto da quattro mesi ormai. Durante gli ultimi giorni di ognuno di questi mesi, hanno tenuto un'asta.”


Ne hanno già tenute quattro di queste aste e qualche volta sono avvenute delle morti quando sono apparsi degli oggetti popolari. Tuttavia, nessuna di queste è connessa con l'Alleanza.


Tali morti sono di solito causate da dispute personali e furti. Generalmente parlando, sembra che l'Alleanza sia davvero interessata solo agli affari e che non abbia cattive intenzioni.


L'asta finale sarà tenuta tra dieci giorni a partire da oggi. Quando sarà conclusa, l'Alleanza dello Otto Divisioni si sposterà. Perciò, molte Tribù locali presenzieranno all'asta finale e molti tesori di valore saranno acquistabili.”


Meng Hao sedeva lì a gambe conserte e con il volto nascosto dentro al mantello nero. Dopo aver ascoltato il rapporto di Sun Dahai, disse: “Non pensi ci sia qualcosa di insolito in questo posto?”


Gli occhi dell'altro ebbero un guizzò. “Non sembra esserci nulla di particolarmente strano. Tuttavia, dobbiamo stare in guardia. È possibile che l'Alleanza stia spargendo esche per attirare un grosso pesce, che poi potranno raccogliere in un colpo solo.


Le Tribù circostanti non possono avere una guardia così abbassata” continuò. “Se l'Alleanza delle Otto Divisioni volesse papparsele, sarebbe difficile da compiere. In più, per sopravvivere in questa Apocalisse, le Tribù devono sperimentare guerra e battaglie. Tribù di quel tipo non potrebbero cadere per qualcosa di così stupido; anche se inviassero delle persone qui a commerciare, non porterebbero con loro troppe Pietre dello Spirito o altre risorse. Se io fossi un Grande Padre locale, invierei un grosso gruppo così da avere la sicurezza del numero. Per quanto riguarda le Pietre, sarebbero secondarie.


Per di più, se l'Alleanza avesse davvero il potere per inghiottire una Tribù intera, che senso avrebbe questa città? Perché non spazzare via le Tribù circostanti e depredarle? Risparmierebbero molta fatica.” Sun Dahai appariva interdetto.


“Per questo penso ci sia un settanta percento di probabilità che siano davvero concentrati sul fare affari e non derubare la gente sistematicamente.” Guardò verso Meng Hao.


Meng Hao rimase silenzioso per un breve momento, prima di fare una rauca risata.


“Se sei giunto a questa conclusione, è molto probabile che lo faranno anche le altre Tribù. È per via di questa comprensione che questa città ospita più di diecimila estranei. Molti sono membri delle altre sette Tribù che esistono in questa regione, così come alcuni Coltivatori da regioni ancora più distanti.


Tuttavia, ti è mai venuto in mente che il vero obiettivo dell'Alleanza delle Otto Divisioni, non siano gli affari e neppure rubare le Pietre dello Spirito e le altre risorse?” Degli occhi freddi e scintillanti osservarono Sun Dahai dall'interno del mantello nero.


Quest'ultimo fu preso in contropiede e sedette lì, perso nei suoi pensieri.


Nello stesso momento, a molte dozzine di giorni di viaggio, dove la Tribù della Divinità del Corvo si stava riposando, il vero Meng Hao sedeva a gambe incrociate. All'improvviso, i suoi occhi si aprirono a rivelare una luce brillante e lui si alzò in piedi.


“Membri della Tribù della Divinità del Corvo, quando sarà passato abbastanza tempo per bruciare un bastoncino di incenso, saliremo sul nostro tesoro volante e ci muoveremo alla massima velocità verso l'Alleanza delle Otto Divisioni!” Immediatamente, tutti i membri della Tribù emersero dalle loro trance meditative e senza chiedere alcunché, si alzarono in piedi. Nel breve tempo concesso, le migliaia di membri salirono sulla vipera gigante. Quando il tesoro volante sfrecciò nell'aria, sorse un grido penetrante; le Pietre dello Spirito vennero usate senza esitazione, lanciando la vipera verso l'Alleanza alla massima velocità possibile.


Mentre la Tribù si faceva strada verso l'Alleanza, il tempo passava lentamente per Meng Hao e Sun Dahai. Mettendo da parte la prudenza precedente, si fecero strada attraverso la città e iniziarono a fare compere.


Nello spazio di alcuni giorni, avevano speso un certo quantitativo di Pietre dello Spirito per acquistare vari rifornimenti che sarebbero stati utili per la migrazione. L'Alleanza delle Otto Divisioni annunciava costantemente che l'asta si sarebbe tenuta da lì a pochi giorni. In effetti, ogni giorno, vari negozi e botteghe mettevano in mostra alcuni oggetti che sarebbero poi stati banditi.


Meng Hao vide tre macchine volanti, una delle quali era un tesoro di 25.000 metri con la forma di una vera nave, che poteva ospitare quasi diecimila persone.


Era protetta da uno scudo scintillante e capace di una velocità sorprendente. Sebbene richiedesse una terrificante quantità di Pietre dello Spirito per operare, era essenzialmente il solo tipo di oggetto che le Tribù del Deserto Occidentale potessero usare al momento. Tutto ciò che normalmente funzionava con formazioni incantate che assorbivano l'energia spirituale di Cielo e Terra, era ora inutilizzabile.


C'erano alcune speciali tecniche per imprimere totem che erano argomento di accese discussioni all'interno della città. Tuttavia, ciò che catturò di più gli occhi di Meng Hao erano i neo-demoni.


L'Alleanza delle Otto Divisioni possedeva più di centomila neo-demoni e di tutte le varietà. La loro semplice vista era scioccante.


In effetti... c'erano tre Sacri Antenati totemici che l'Alleanza aveva in mostra. Uno era una tartaruga Xuanwu a tre teste. Un altro era un'aquila dorata lunga trecento metri. L'ultimo era un corvo cieco. Questo era molto simile agli altri suoi corvi neri; tuttavia, la sua aura era molto, molto, molto più potente.


Sfortunatamente, questi tre Sacri Antenati totemici apparivano estremamente deboli e apatici. Chiaramente, le Tribù e i loro membri che avevano esercitato la fede in loro erano stati massacrati. Perciò, il potere della fede che avevano accumulato si era pressoché esaurito e non era stato rifornito.


In più, erano legati da fini catene d'argento che penetravano nei loro corpi. La loro precedente indifferenza e superbia era cambiata; ora erano oggetti in vendita che chiunque poteva osservare.


Ogni giorno, una voce risuonava per tutta la città, colma di sincerità. Non conteneva neppure un briciolo di ipocrisia e suonava completamente credibile.


“Benvenuti, Compagni Daoisti. L'Alleanza delle Otto Divisioni terrà la nostra asta finale tra sei giorni. Dopo l'asta, lasceremo quest'area. Durante l'asta finale, venderemo tutti gli oggetti che avete avuto l'occasione di osservare recentemente. Alcuni degli oggetti appartengono all'Alleanza, ma la maggior parte ci sono stati affidati per la vendita da terze parti.


In alcuni casi, questi oggetti non saranno venduti in cambio di Pietre dello Spirito, ma piuttosto con altri oggetti speciali che noi desideriamo. Dopotutto, saranno questi oggetti ad essere banditi nel prossimo luogo in cui sosteremo.”


Considerando la reputazione costruita dall'Alleanza, così come gli oggetti estremamente attraenti che sarebbero stati messi all'asta, sempre più Coltivatori arrivavano ogni giorno.


Costoro non venivano solo dalle sette Tribù vicine, ma anche da Tribù più a sud. Ovviamente, per ragioni di sicurezza, erano stati inviati grandi gruppi di Coltivatori, tutti figure di spicco. I capi di ognuno di questi gruppi era alla fase dell'Anima Nascente.


Tre giorni prima della data fissata per l'inizio dell'asta, la popolazione forestiera della città si era già gonfiata a ventimila. La città era gremita e l'atmosfera era estremamente vivace e fuori dall'ordinario. In effetti, alcune Tribù avevano già iniziato a fare affari in segreto.


Sun Dahai era felice come un pesce nell'acqua; aveva cominciato immediatamente a interagire con le altre Tribù nel tentativo di radunare tutti i rifornimenti necessari. Per il giorno prima dell'asta, Meng Hao aveva già speso tutte le Pietre dello Spirito che aveva portato per acquistare i vari oggetti di cui necessitavano.


Più gente arrivava, più Sun Dahai sembrava pensare che la zona fosse sicura. Per quanto riguardava Meng Hao, provava esattamente l'opposto; durante i sette od otto giorni trascorsi, non si era in realtà impegnato in nessuna compera. Invece, aveva camminato per la città, osservandola e studiandola. Alla fine, si era convinto che sotto la superficie dell'intera area si trovasse un'enorme formazione magica!


La formazione era davvero complessa e anche con molte persone a lavorarci, avrebbe preso mesi per essere allestita. Considerando quanto a lungo l'Alleanza era rimasta nell'area, Meng Hao era certo che la formazione incantata... era stata assemblata proprio da loro!


La cosa più curiosa di tutte era che questa formazione fosse apparentemente in grado di agitare e condensare il Qi Demoniaco!!


La formazione era così ben nascosta che persino i Coltivatori all'Anima Nascente non sarebbero stati in grado di notarla. La sola ragione per cui Meng Hao poteva percepirla era per via del Qi Demoniaco al suo interno. Ovviamente, il corpo che stava usando era illusorio, materializzato dal Qi Demoniaco, ed estremamente sensibile a questo tipo di Qi.


Questo Qi era privo di forma, cosa che Meng Hao sapeva bene; nessuno poteva vederlo o sentirlo. Solo i neo-demoni o i Sacri Antenati ne sarebbero stati capaci. Tuttavia, considerando il debole livello di Qi Demoniaco nella formazione, probabilmente sarebbe stato difficile anche per loro.


Sfortunatamente, non poteva sfuggire all'individuazione di Meng Hao, un Sigillatore del Demone.


“Una formazione magica che attrae il Qi Demoniaco non è il tipo di formazione che un normale Coltivatore potrebbe allestire. L'abilità usata per crearla è secondaria al semplice fatto che contenga del Qi Demoniaco. Chiunque l'abbia fatta, possiede un certo livello di comprensione sull'argomento.” Meng Hao ci pensò per otto giorni mentre camminava in giro osservando la città. Sembrava come se stesse esaminando gli oggetti in vendita, ma in realtà, stava osservando attentamente la formazione incantata.


Più la osservava, più interessato diventava.


Al momento mancava un giorno all'asta e Meng Hao era in piedi al centro della città, dove non c'erano negozi, ma piuttosto un altare, che appariva del tutto ordinario; posto in cima all'altare vi era un'enorme statua che rappresentava un Coltivatore con delle ali spiegate sulla sua schiena.


Questa era la statua totem di una delle otto Tribù che componevano l'Alleanza delle Otto Divisioni. Statue simili si potevano vedere per tutta la città, ognuna delle quali rappresentava una delle otto Tribù.


Come si avvicinò all'altare, Meng Hao riuscì a percepire almeno dieci correnti di Senso Divino passare sul suo corpo. Era impossibile dire che tipo di Coltivazione fosse praticata dai loro proprietari; era nascosta troppo in profondità. Anche il loro livello era impossibile da determinare. Era presente anche un filo di Qi Demoniaco, particolarmente notabile per Meng Hao. Dentro di se rise gelido; sapeva che se avesse fatto alcunché fuori dall'ordinario, questo posto si sarebbe riempito all'istante di almeno dieci Coltivatori all'Anima Nascente.
Mentre passava oltre con noncuranza, con occhi che brillavano alzò lo sguardo verso la statua. Non si fermò. Tuttavia, ciò che fece, fu fondere segretamente il suo Senso Spirituale con il Qi Demoniaco al di sotto. Questo lentamente si propagò sottoterra, impercettibile. Basandosi sui molti giorni di studio e osservazione, Meng Hao era certo che questo altare fosse il centro della formazione incantata.


Mentre il Senso Spirituale di espandeva, poté vedere la maestosità di questa formazione. Per di più, al centro dell'incantesimo vi era una pulsante nebbia nera: qualunque cosa vi fosse all'interno era impossibile da vedere.


Fu in quel momento che un tremore percorse la sua mente, la fonte si trovava nella sua borsa da trasporto. Era una voce arcaica che non udiva da molto tempo. Questa echeggiò riempiendogli la mente.


“Raffinazione del sangue del Sigillatore del Demone di Terza Generazione, l'Arma Demoniaca Tombasolitaria!


La Lega dei Sigillatori del Demone! La Prima Generazione è l'Antenato. La Seconda è l'Erede. La Terza Generazione è la più forte. Dopo la Quarta, le generazioni successive divennero più deboli... Ma la Nona Generazione è quella definitiva! Se non sarà uccisa, diverrà l'apice!”




Il Patreon di I Shall Seal The Heavens è ufficialmente aperto!
Sostenete la novel e il gruppo di traduzione con una donazione.
Vantaggi esclusivi vi attendono: https://www.patreon.com/madotter


Grazie!


-MadOtter
                                



