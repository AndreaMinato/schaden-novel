---
title: Capitolo 495 - Antiche Sacre Scritture che Sigillano un Demone!
pubDate: 2025-03-17T11:17:34.924Z
tags:
    - issth
---


Le parole oscure e sinistre dell'uomo in nero riecheggiarono, cariche di uno strano potere demoniaco che sembrava in grado di far tremare interiormente chiunque lo ascoltasse. Tutti i Coltivatori della zona avevano delle espressioni assenti sul volto. D'un tratto parve che le loro menti fossero pervase da un vortice; i loro ricordi sprofondarono nel caos. Era come se avessero sentito ciò che aveva detto l'uomo vestito di nero, ma non riuscivano a ricordarlo.


Furono pervasi da una sensazione di contraddizione, come se realtà e fantasia fossero state confuse. I volti di tutti i Coltivatori circostanti divennero pallidi.


Gli occhi di Meng Hao splendettero quando percepì quanto temibile fosse il suo avversario. Sapeva che questo era un potere contro cui non poteva combattere. Indietreggiò. La forza delle parole del suo avversario non lo aveva colpito a fondo, ma la sua mente era ancora scossa. Il motivo era che la voce dell'uomo era rafforzata dal Qi Demoniaco, e si era trasformata in complessi simboli magici che si erano diffusi in ogni direzione.


"Il mio modo di usare il Qi Demoniaco è fin troppo semplicistico..." pensò Meng Hao, ansimando. "Non ho mai pensato di poterlo usare così!". Con gli occhi che splendevano intensamente scattò all'indietro, proprio quando l'uomo in nero volò verso di lui come un fulmine.


D'un tratto l'uomo sollevò la mano e puntò il dito contro Meng Hao.


All'istante, il Qi Demoniaco circostante si precipitò attorno al suo dito per addensarsi. In un batter d'occhio, questo si trasformò in una lancia che stridette nell'aria in direzione di Meng Hao.


Nessun altro poteva vedere questo. Quello che videro fu l'uomo in nero che indicava Meng Hao. Tuttavia, Meng Hao poté vedere tutto chiaramente. Una sensazione improvvisa e intensa di pericolo lo travolse. Ciononostante, nel momento in cui accadde, Meng Hao guardò l'uomo in nero e d'un tratto pensò a Patriarca Affidabilità.


"L'Arma Demoniaca Tombasolitaria, raffinata dal sangue del Sigillatore del Demone della Terza Generazione... Patriarca Affidabilità, un Demone sigillato dalle generazioni passate per me, per essere il mio Protettore del Dao... Io sono la Nona Generazione...


Le cose non sono andate molto bene con Patriarca Affidabilità, ma comunque non mi avrebbe ucciso. Tutto quello che ha potuto fare è stato fuggire. Questa Arma Demoniaca raffinata dal Sigillatore del Demone della Terza Generazione vuole consumarmi così che possa vivere per sempre. Questa situazione sembra diversa da quella di Patriarca Affidabilità, ma in realtà è molto simile!".


Meng Hao fece un respiro profondo e poi iniziò a parlare.


"Antico Dao; Desiderio Ostinato di Sigillare i Cieli; Opere di Carità per Tutti sulle Montagne; la Tribolazione del Dao deve Arrivare alle Nove Montagne e i Nove Mari; il Mio Destino è l'Eternità!". Pronunciò le parole delle sacre scritture con una strana cadenza Demoniaca che generò delle curiose increspature. Ogni parola sembrava un simbolo magico per sigillare che si connetteva ai Cieli e al cielo stellato!


Quando pronunciò le parole, sul volto dell'uomo in nero comparvero uno sguardo di stupore e incredulità. Il suo corpo tremò e da questo svanirono delle enormi quantità di nebbia nera. Dalla sua bocca si sprigionò un grido disperato.


"Le Sacre Scritture del Sigillo del Demone!?" gridò l'uomo in nero. "Impossibile! Non avevi perso la tua eredità?! Com'è possibile che tu conosca quelle maledette Sacre Scritture del Sigillo del Demone!!". Distese un braccio verso il vortice nel cielo e fece per afferrare qualcosa. D'un tratto, sull'altare nel vortice i volti iniziarono ad urlare e premere contro la nebbia. Per qualche strana ragione, il corpo dell'uomo in nero non era più in uno stato di deformazione, ma era invece stabile.


Nonostante questo, la sua aura era più debole di prima, di più della metà.


"Sei morto!!" disse, rivolgendo a Meng Hao uno sguardo assassino, consapevole che il suo tempo ormai si stesse esaurendo. Adesso poteva reprimere solo temporaneamente il potere delle Sacre Scritture del Sigillo del Demone. La sua mano destra si sollevò all'improvviso e indicò ancora una volta Meng Hao.


Gli occhi di Meng Hao tremolarono quando il suo avversario represse il potere delle sacre scritture. Questi emise una risatina fredda. In precedenza, l'uomo si trovava al culmine del suo potere ed era in grado di mandare in frantumi la Fiera Estranea con un solo colpo. In quel momento, Meng Hao non era paragonabile a lui. Ma adesso si era indebolito. Questa Arma Demoniaca Tombasolitaria... adesso era qualcuno contro cui Meng Hao poteva combattere!


"Io sono un Sigillatore del Demone", pensò Meng Hao, "Sensibile al Qi Demoniaco e in grado di usarlo. Dovrei riuscire a superare questa cosiddetta Arma Demoniaca Tombasolitaria. Se lui può usare il Qi Demoniaco in quel modo, allora posso farlo anche io!". Fece un respiro profondo e sollevò la mano. Ripensò alla scena in cui la Fiera Estranea era stata sconfitta, e quella porta grande che d'un tratto si era aperta nella sua mente. All'istante, il Qi Demoniaco nell'aria si precipitò verso di lui e iniziò a rapprendersi. Si poté udire un boato quando d'un tratto andò a scontrarsi contro la lancia di Qi Demoniaco che lo stava raggiungendo.


Quando l'esplosione risuonò, Meng Hao barcollò all'indietro, con il sangue che fuoriusciva dalla bocca. Dopo essersi fermato, sputò tre grumi di sangue. Il suo volto era pallido, ma lui rideva.


Sebbene la sua capacità di controllare il Qi Demoniaco non fosse raffinata come quella del suo avversario, ora aveva ottenuto una nuova conoscenza.


"Fatti sotto!" disse, con gli occhi che brillavano intensamente. Mentre si librava a mezz'aria, sollevò la mano destra portando ancora più Qi Demoniaco a precipitarsi verso di lui. Questo lo circondò, trasformandosi in un vortice gigante di Qi Demoniaco.


Gli occhi dell'uomo vestito di nero tremolarono, dentro di sé questi era scioccato. Non avrebbe mai immaginato che il suo avversario sarebbe riuscito ad apprendere una cosa nuova e poi a fare così tanti progressi in un periodo di tempo tanto ristretto. La differenza nelle conoscenze elementari del Qi Demoniaco e la capacità di usarlo come era appena stato fatto non era limitata ad uno solo stadio, ma era più come un divario enorme tra Cielo e Terra.


"Con dei simili poteri di intuizione, meriti di essere chiamato Sigillatore del Demone. Ma se vuoi imparare a controllare il Qi Demoniaco da me... Che peccato! Non te ne darò la possibilità! Non devo usare il Qi Demoniaco per ucciderti. Posso annientarti con solo tre forme della mia abilità divina!". L'uomo vestito di nero si mosse come a voler afferrare qualcosa, e nella sua mano comparve magicamente una lunga lancia nera.


"Prima Forma, Massacrare l'Immortale Scioccato!". Quando l'uomo pronunciò queste parole, improvvisamente agitò la lancia. Questo si trasformò magicamente in un drago nero che ruggì, mostrando le zanne e gli artigli mentre si contorceva con fare maestoso nell'aria. Sprigionò Qi Demoniaco quando sfrecciò verso Meng Hao. Proprio mentre questo attraversava l'aria balenò, moltiplicandosi in nove draghi diversi!


Nove draghi letali fecero tremare Cielo e Terra quando sfrecciarono verso Meng Hao.


Il cielo divenne cupo e la nube fremette quando i nove draghi neri stridettero nell'aria. Nei loro artigli erano visibili dei cadaveri, i quali emisero dei gemiti malinconici e delle urla di agonia.


Questo suono perforò la testa di Meng Hao, e lo portò a pensare al massacro di un campo di battaglia. I suoi occhi brillarono intensamente quando fu travolto da una sensazione di disagio. Agitò la mano destra e dalla Formazione della Spada di Loto emersero all'istante delle Spade del Tempo di Legno. Si poté udire un ronzio quando queste ruotarono, emanando il potere esplosivo del Tempo.


Meng Hao aveva usato per molto tempo questa Formazione di Spade del Tempo, e la conosceva molto bene. Nel momento in cui comparve, l'aria si deformò e si contorse. Il tempo cambiò. Mentre i nove draghi lo stavano raggiungendo, Meng Hao recitò un incantesimo con entrambe le mani e poi puntò il dito in avanti.


La Formazione del Tempo di Loto si trasformò nell'immagine di un fiore di loto che sfrecciò verso i nove draghi.


Si poté udire una forte esplosione!


"Fine del Tempo!" gridò, mordendosi la lingua e sputando del sangue. Agitò la mano, facendo trasformare il sangue in una nebbia di sangue che sfrecciò verso la Formazione del Tempo di Loto. Questo cuore di sangue fece esplodere all'istante il potere del Tempo della formazione di spade. Al contempo, Meng Hao indossò la maschera color sangue, generando così in un baleno un bagliore rosso. Poi emersero quattro spade di legno.


Queste erano le spade che Ji Diciannovesimo aveva definito come Spade dell'Assassinio Immortale!


Le quattro spade di legno scattarono in avanti, unendosi alla Formazione della Spada di Loto; subito si sprigionò un potente istinto omicida... Questi draghi devono morire!


Un boato pervase tutto il cielo e il corpo di Meng Hao tremò quando indietreggiò. La Formazione della Spada di Loto si contorse e le quattro spade di legno furono fatte roteare. Tuttavia, anche i nove draghi esplosero, frantumandosi in mille pezzi.


"Seconda Forma, Sterminio della Reincarnazione!". Un bagliore misterioso comparve negli occhi dell'uomo in nero. Il suo corpo scattò all'indietro quando agitò la mano destra. La lancia nera si trasformò all'istante in un raggio nero di luce che sfrecciò ad una velocità incredibile verso Meng Hao.


Mentre si avvicinava, sembrava che stesse distruggendo i diversi strati di aria attraverso cui sfrecciava. La lancia letale si avvicinava, apparentemente in grado di distruggere qualsiasi cosa.


Se questo fosse stato tutto, non sarebbe poi stato un problema. Tuttavia, mentre la lancia si avvicinava frantumando i successivi strati di aria, cominciarono a comparire delle immagini. Ciascuna di queste immagini sembrava appartenere ad un’epoca diversa. Nonostante questo, in tutte le immagini era visibile Meng Hao! Diverse versioni di Meng Hao da diversi periodi, come se si trattasse di varie reincarnazioni di lui durante i secoli!


La sua vita passata, la vita prima di quella, tutte le vite passate! Era impossibile comprendere se le immagini fossero reali o un falso, ma di sicuro sembravano incredibilmente realistiche!


La mente di Meng Hao tremò quando guardò quelle che sembravano essere migliaia di vite passate. Al contempo, ebbe la sensazione che non stesse guardando nulla. Emerse in lui una profonda sensazione di crisi mortale, come se qualsiasi capacità di schivare o fuggire fosse stata sigillata. Era come se questa lancia stesse per distruggere tutte le sue migliaia di vite passate!


Osservò la lancia nera che si avvicinava e su di lui pesò una pressione enorme, che andò ad indebolire la sua base di Coltivazione.


D'un tratto, la sua fronte iniziò a brillare. Comparvero tutti i grandi tatuaggi di totem sul suo corpo. Metallo, Legno, Fuoco, Terra. Comparve un mare di fuoco, seguito da un albero enorme, una pioggia d'oro e della terra del Gelo arcaica.


Mentre l'attacco della lancia dello Sterminio della Reincarnazione si avvicinava, Meng Hao aprì la bocca; da questa partì una macchia azzurra che si trasformò in una Spada dell'Immortale, la quale fu lanciata nell'aria, sprigionando dell'impressionante Qi della Spada. Questo non era il Qi della Spada Danzante, ma la forza di volontà della spada che era inclusa nella spada stessa.


"Invece di te che recidi la mia incarnazione", disse Meng Hao, "Cosa ne dici se lo faccio io stesso!". Agitò la mano e nei suoi occhi comparve un bagliore di determinazione.


La forza di volontà della spada si unì al potere dei suoi quattro grandi totem, poi iniziò ad emettere una luce azzurra impressionante. La spada sfrecciò in avanti in un batter d'occhio, più veloce della lancia nera, per fendere le reincarnazioni!


Dallo Sterminio della Reincarnazione si levò un'esplosione enorme, che fece tremare ogni cosa.


La Spada dell'Immortale azzurra venne lanciata all'indietro in volo. Questa si trasformò in un bagliore azzurro che tornò nella bocca di Meng Hao. Il suo corpo tremò e lui cadde all'indietro, sputando un grumo di sangue enorme. Quando tornò a guardare in alto, il suo sguardo era freddo nel fissare l'uomo in nero.


Il cuore e la mente dell'uomo vestito di nero tremarono quando questi ricambiò lo sguardo di Meng Hao. Anche lui indietreggiò, con la lunga lancia nera nella sua mano che si frantumava in mille pezzi.


"Maledetto, prima ha usato quella sacra scrittura per indebolirmi. Poi, i miei attacchi del Qi Demoniaco che hanno un potere di sterminio spaventoso praticamente per chiunque, risultano del tutto inutili contro di lui perché è un Sigillatore del Demone. Se non fosse stato per quello, questo scontro non sarebbe stato così difficile!". L'uomo distese subito il braccio per premere la mano sulla sua fronte. Il suo corpo divenne offuscato, quasi un'illusione. Al contempo, comparve magicamente un'altra lancia nera nella sua mano.


La lancia era nera come prima, e sembrava essere legata alla nebbia che formava il suo corpo, come se fossero la stessa cosa.


"Terza Forma...". Prima che l'uomo in nero potesse finire di parlare, l'istinto omicida d'un tratto divampò negli occhi di Meng Hao.


"Quale terza forma, bastardo!?". Meng Hao aveva già notato che sia nel linguaggio che nell'agire era stato influenzato molto dal pappagallo. Ad esempio, le parole che aveva appena pronunciato erano venute fuori in modo piuttosto naturale.


Proprio quando le pronunciò, si spostò in avanti premendo sulla maschera color sangue. Poi distese il braccio e ogni cosa divenne nera. Era come se una bandiera enorme stesse comprendo il cielo e la terra!


Questo era l'oggetto magico più potente di Meng Hao, la bandiera a tre strisce!




Il Patreon di I Shall Seal The Heavens è ufficialmente aperto!


Sostenete la novel e il gruppo di traduzione con una donazione.


Vantaggi esclusivi vi attendono: https://www.patreon.com/madotter


Grazie!


-MadOtter
                                


                                



