---
title: Capitolo 497 - Arma Demoniaca!
pubDate: 2025-03-17T11:17:34.924Z
tags:
    - issth
---


La lancia conficcata nell'altare era lunga circa dieci metri!


Il suo nome era Tombasolitaria!


Arma Demoniaca Tombasolitaria!


Raffinata dal sangue del Sigillatore del Demone della Terza Generazione, era impossibile definire quanti Coltivatori e quanti antichi Demoni fossero stati trasformati in un mare di sangue da questa lancia!


La lunghezza delle lance comuni non poteva essere paragonata alla lunghezza di questa lancia. Aveva un colore bianco pallido, come se fosse stata costruita con le ossa. Non c'erano dei motivi decorativi sulla superficie, nessun simbolo magico. L'unica cosa visibile erano dei marchi tenui che sembravano dei vasi sanguigni, che rendevano il suo aspetto molto curioso.


Dalla lunga lancia si sprigionò un'aura indescrivibile, che fece tremare Cielo e Terra. Questa scosse la nebbia del mondo nel vortice. L'aura si espanse dal vortice verso il Deserto Occidentale.


Nel pieno del ronzio, la lancia non si mosse. Sembrava che non potesse lasciare il mondo del vortice. Tuttavia, da questa sfrecciò un raggio di luce bianca, veloce come un fulmine. In un batter d'occhio, emerse dal quel mondo.


In quel momento, l'uomo in nero rimase basito. Il suo corpo tremò con violenza quando da lui emersero innumerevoli volti. Tutti questi volti mostravano espressioni di stupore e terrore senza precedenti.


Si poterono udire innumerevoli grida levarsi al cielo.


La luce pallida si avvicinò ad una velocità indescrivibile, perforando la mano nera che stava sfrecciando verso Meng Hao. In quel momento, la mano di nebbia nera potente ed impressionante si mosse come se fosse stata colpita dal fuoco. Si disperse in un attimo, facendo gridare gli innumerevoli volti al suo interno, i quali avevano espressioni di terrore e disperazione mai vista.


In vita erano stati uccisi da questa lancia. Dopo la morte, si erano coagulati in un Concetto Demoniaco, ma provavano ancora un gran timore nei confronti della lancia.


Poiché erano stati uccisi da essa, non si sarebbero mai reincarnati. Tutte le generazioni erano imprigionate al suo interno. Non era possibile infliggere loro una punizione più spaventosa!


Riecheggiò un'esplosione quando l'enorme mano di nebbia fu perforata e distrutta dal raggio di pallida luce bianca. Poi, la pallida luce bianca sfrecciò verso Meng Hao.


La sua mente fu pervasa dai boati. Qualche istante prima, il suo corpo si trovava sul punto di esplodere per il Qi Alcolico. L'ultimo rimasuglio di Qi della Spada Danzante aveva fermentato per un po' di tempo, un’arma vincente che superava il potere salva vita dell'Agarwood!


Tuttavia, non aveva alcun bisogno di fare qualcosa. La pallida luce bianca comparve, la personificazione dell'Arma Demoniaca Tombasolitaria. Cielo e Terra tremarono con forti boati!


Meng Hao guardò il raggio di luce bianca davanti a lui e percepì una chiamata potente. La chiamata sembrò familiare quando pervase la sua testa. Stava chiamando questa lancia, e la lancia stava chiamando lui!


Con questa improvvisa comparsa della buona sorte, Meng Hao adesso rifletteva in modo chiaro. Sollevò la mano e afferrò la pallida luce bianca. Questa si trasformò all'istante in una illusoria seppur estremamente realistica... lancia di colore bianco pallido!


Quando afferrò la Tombasolitaria di color bianco pallido, la sua mente fu subito pervasa da un boato.


"A prescindere da quale generazione di Sigillatore del Demone tu sia", disse una voce arcaica. "Io sono l’Arma Demoniaca Tombasolitaria, raffinata dal sangue del Sigillatore del Demone della Terza Generazione, sigillata nel Piano Primordiale del Demone immortale. La mia forza di volontà è assopita, e perciò è nato il Concetto Demoniaco...


Anche il Concetto Demoniaco, sono io. Riguardo alla mia vita, dal momento in cui sono stato forgiato, è stato definito che avrei avuto un totale di nove Maestri. Dal Sigillatore del Demone della Prima Generazione alla Nona, questi dovevano essere i miei Maestri!


A qualsiasi generazione tu appartenga, vieni nel Piano Primordiale del Demone Immortale. Ti aspetto qui... Il Sigillatore del Demone della Terza Generazione ha completato il suo antico Dao e ha superato le Nove Montagne e Mari. Tuttavia, in quel momento, è stato sepolto nel cielo stellato. Riguardo alla sua morte... sono stati lasciati degli indizi che hanno a che fare con un segreto scioccante. La sua eredità è qui con me... Io non riuscirò a resistere ancora lungo. Tu... devi venire qui!


In questo momento, io riesco ad emettere questa quantità ridotta della mia volontà vitale. A breve, tornerò nel mio torpore e conserverò la mia volontà. Resterò in attesa che tu o altri Sigillatori del Demone veniate. Eminente Sigillatore del Demone, afferra la mia volontà vitale, recita le antiche Sacre Scritture del Sigillo del Demone e sottometti questo Concetto Demoniaco.


Questo sarà... il tuo modo di comunicare con me nel Piano Primordiale del Demone Immortale! Se non riuscirai a raggiungere il Piano Primordiale del Demone Immortale in questa vita, allora lascia in eredità questa lancia, fino al Sigillatore del Demone della Nona Generazione!


Prima che il Sigillatore del Demone della Terza Generazione morisse, affermò... che il Sigillatore del Demone della Nona Generazione, se non fosse stato ucciso, sarebbe stato il culmine! Questi avrebbe avuto la possibilità di sfidare i Cieli e cambiare il fato, sarebbe stato l'ultimo barlume di speranza delle grandi Nove Montagne e Mari!". La voce sembrava debole quando riecheggiò nella sua mente. Nella borsa da trasporto, la Giada del Sigillo del Demone iniziò a tremare, come se potesse percepire la morte del Sigillatore del Demone della Terza Generazione. Da questa si sprigionò d'un tratto una sensazione di dolore.


Mentre il suono svaniva dalla mente di Meng Hao, questi alzò lentamente lo sguardo.


"Io... sono la Nona Generazione".


Quando pronunciò queste parole, i suoi occhi brillarono con una strana luce mentre guardava l'uomo vestito di nero che stava indietreggiando stupefatto.


"Antico Dao; Desiderio Ostinato di Sigillare i Cieli; Opere di Carità per Tutti sulle Montagne; la Tribolazione del Dao deve Arrivare alle Nove Montagne e i Nove Mari...". Pronunciò lentamente queste parole, e quando lo fece sollevò la pallida lancia bianca. Da questa emerse un bagliore che trafisse l'uomo in nero.


La voce di Meng Hao era pervasa da uno strano potere. Gli altri non potevano percepirlo né sentirlo, ma per l'uomo vestito di nero, o anche Patriarca Affidabilità, era come una maledizione magica!


L'uomo in nero lanciò un grido disperato quando il suo corpo iniziò a crollare. La nebbia nera si diffuse in tutte le direzioni.


Sollevò la testa e lanciò un grido furioso al cielo.


“Taci! Taci! Smettila di recitarle!!" gridò. I suoi occhi erano di un rosso intenso quando scattò verso Meng Hao nel tentativo di ucciderlo. Tuttavia, prima ancora che riuscisse ad arrivare a trecento metri da lui, lanciò un urlo terribile e il suo corpo iniziò velocemente a disperdersi.


Era completamente bloccato dalla paura e dallo stupore. All'improvviso si voltò per fuggire all'orizzonte, senza nutrire più alcun pensiero di uccidere Meng Hao. L'unico pensiero nella sua testa era lo stesso pensiero che emerse nella mente di Patriarca Affidabilità quell'anno. Doveva fuggire, e non posare mai più gli occhi su Meng Hao.


“…. Il Mio Destino è l'Eternità!". Meng Hao portò a termine le antiche Sacre Scritture del Sigillo del Demone quasi nello stesso momento in cui l'uomo stava fuggendo. Quando pronunciò le ultime parole, l'uomo in nero liberò un grido disperato, pervaso dalla malinconia più totale. Il suo corpo continuò a crollare. Era così debole che adesso non poteva scappare. Nei suoi occhi si diffusero lo shock e la disperazione, e perse il totale controllo su sé stesso. Era come se un'immane forza gravitazionale irresistibile fosse esplosa dalla lunga lancia nella mano di Meng Hao. L'uomo in nero non riuscì a impedire di essere spinto inesorabilmente verso Meng Hao.


"Dannata Lega dei Sigillatori del Demone! Le Nove Montagna e Mari non riescono a tollerarvi! Meritate tutti di andare incontro ad una morte orribile!"


Mentre l'uomo gridava, Meng Hao lo osservò con gli occhi freddi come il ghiaccio. Poi iniziò a recitare lentamente il secondo verso delle Sacre Scritture del Sigillo del Demone."


"Antico Dao; Studiare le Miriadi di Variazioni nei Demoni; Non Percorrere il Cammino degli Immortali; Fronteggiare la Tribolazione delle Nove Montagne e Mari...".


Dal corpo dell'uomo in nero si riversò dell'altra nebbia nera. Le sue grida disperate risuonarono quando cadde in direzione di Meng Hao, del tutto incapace di controllare i suoi movimenti. Adesso tra loro due c'erano 3000 metri.


2500. 2000. 1500….


L'uomo in nero gridava mentre il suo corpo crollava sempre più. D'un tratto, enormi quantità di volti divennero visibili nel suo corpo. Ciascun volto era pervaso dalla ferocia e anche dalla paura mentre si sprigionava e tentava di spingere via il corpo dell'uomo.


"...il Mio Dao è Eterno; Le Masse Hanno Errato Ma il Mio Dao è La Verità...".


Le parole riecheggiarono come fossero parole provenienti dai Cieli. Quando raggiunsero l'uomo in nero, i volti attorno a lui gridarono e si contorsero, come se fossero sul punto di essere eliminati. L'uomo in nero venne spinto più vicino.


1200 metri. 1000 metri…. 300 metri!!


L'uomo vestito di nero era nel pieno della furia, pervaso da una sensazione di crisi mortale. Gridò, portando le decine di migliaia di Coltivatori dell'Alleanza delle Otto Divisioni a tremare. D'un tratto, i totem sui corpi di oltre mille di loro iniziarono a risucchiare la loro forza vitale. In un batter d'occhio, furono trasformati in cadaveri avvizziti ed essiccati. I loro totem volarono via, trasformandosi in volti color sangue che sfrecciarono verso l'uomo in nero.


Sempre più Coltivatori dell'Alleanza delle Otto Divisioni subirono questo trattamento. L'aria fu pervasa da crepitii seguiti da urla agghiaccianti. In un batter d'occhio, più di diecimila Coltivatori perirono per una morte miserabile.


La loro forza vitale, le loro stesse vite furono risucchiate dai totem, che volarono poi verso l'uomo vestito di nero. Ruotarono attorno a lui, trasformandosi in un potere che opponeva resistenza alla forza che lo stava spingendo verso Meng Hao.


"Eminente Sacro Antenato...". Sui volti dei restanti cinque Coltivatori all'Anima Nascente dell'Alleanza delle Otto Divisioni erano comparse espressioni di dolore. Potevano sentire che i totem nei loro corpi stessero risucchiando la loro forza vitale. Avevano visto i loro compagni della Tribù morire. Nello spazio di qualche respiro, più di diecimila membri della Tribù si erano trasformati in cadaveri essiccati.


Questa sensazione di tristezza, sensazione provocata dal Sacro Antenato che aveva sterminato la sua stessa tribù, fece crollare le fondamenta di tutta l'Alleanza delle Otto Divisioni.


Quello che stava avvenendo superava di gran lunga l'immaginazione degli altri Coltivatori che stavano osservando. Questo valeva in particolare per l'uomo in nero. La sua potente esistenza li fece sentire come se stessero soffocando. Tuttavia, nonostante la sua forza incredibile, era stato costretto ad arrivare alla situazione attuale. D'un tratto, queste tribù provarono assoluto stupore riguardo al padrone dello Spirito Demoniaco, Meng Hao.


L'aria fu pervasa da un rombo. A questo punto, più del novanta percento dei Coltivatori dell'Alleanza delle Otto Divisioni erano morti. Delle enormi quantità di totem appartenenti a loro ruotarono attorno all'uomo in nero, portando il suo corpo ad avere improvvisamente la forza di resistere e di fermarsi.


Proprio quando l'uomo in nero stava tirando un sospiro di sollievo e stava radunando il potere per un ultimo tentativo di fuga, gli occhi di Meng Hao brillarono con l'intento omicida ed egli pronunciò la parte finale della seconda strofa delle Sacre Scritture del Sigillo del Demone.


"... Il Mio Destino è L'Eternità!"


Qualcosa simile ad un tuono esplose all'interno dell'uomo in nero. Questo si trasformò in un urlo agghiacciante. I volti che lo circondavano iniziarono a crollare. Il suo corpo volò in aria come una stella cadente.


300 metri. 150 metri. 30 metri…. In un batter d’occhio, il Concetto Demoniaco vestito di nero liberò un grido disperato quando il suo corpo si scontrò con la lancia color bianco pallido. Questo fu trasformato in una nebbia nera che venne poi assorbita dalla lancia.


Il colore della pallida lancia bianca iniziò a cambiare. Presto, divenne completamente nera. Inoltre, non era più illusoria ma reale!


Adesso non era più l'Arma Demoniaca Tombasolitaria, ma piuttosto l'Arma Demoniaca!


Dei simboli di sigilli con il potere di annientare la volontà si propagarono nella lancia. La forza di volontà dell'uomo in nero venne eliminata. Il Concetto Demoniaco adesso non era un concetto. Era rimasto solo un Demone!


Quando Meng Hao sollevò la lancia, l'aria fu pervasa da boati. Si sollevò all'improvviso un vento nero, che fece sollevare i suoi capelli. Il suo abito verde ora sembrava del tutto nero a causa del vento nero.


Con la Lancia Demoniaca in mano, il vento nero si trasformò in una nebbia nera che si diffuse in tutte le direzioni. Nella nebbia erano visibili migliaia di migliaia di volti contorti per il dolore, che gridavano. Erano spaventosi, ma anche pervasi da un'ammirazione nei confronti di Meng Hao mai vista prima.


Chiunque avesse posseduto la lancia avrebbe avuto il controllo di innumerevoli fantasmi vendicativi uccisi da Tombasolitaria!




Il Patreon di I Shall Seal The Heavens è ufficialmente aperto!
Sostenete la novel e il gruppo di traduzione con una donazione.
Vantaggi esclusivi vi attendono: https://www.patreon.com/madotter


Grazie!


-MadOtter
                                


                                



