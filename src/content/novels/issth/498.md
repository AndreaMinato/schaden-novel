---
title: Capitolo 498 - L’Assorbimento Dell’Ottava Divisione
pubDate: 2025-03-17T11:17:34.925Z
tags:
    - issth
---


Migliaia e migliaia di volti schizzarono in ogni direzione. Non avevano altra scelta che sottomettersi a Meng Hao, il quale forzò il resto dei membri dell’Alleanza dell’Ottava Divisione a inchinarsi, obbligati dai loro totem.


I cinque Coltivatori allo stadio dell’Anima Nascente, inclusi i due allo stadio avanzato, tremavano, incapaci di controllarsi mentre si prostravano di fronte a Meng Hao.


I totem erano un’incredibile fonte di potere per i Coltivatori del Deserto Occidentale ed erano anche la ragione per cui c’erano molti più Coltivatori di livello superiore rispetto al Dominio Meridionale. Allo stesso tempo, però… Erano anche una debolezza mortale!


Con la morte di un totem, ogni Coltivatore che vi riponeva le proprie speranze, avrebbe notato un calo nella propria base di Coltivazione. Quando un totem si arrendeva, lo stesso succedeva ai membri della Tribù adesso collegati. Si poteva dire che fosse addirittura un limite.


In un certo modo, i Coltivatori del Deserto Occidentale erano schiavi dei propri totem!


Se non fosse stato per questo, soprattutto grazie ai suoi numerosi abitanti, il Deserto Occidentale si sarebbe da tempo espanso al di fuori dei propri confini, superando il Dominio Meridionale.


La situazione attuale ne era un esempio perfetto. Ora che Meng Hao aveva la Lancia Demoniaca, poteva controllare i volti totemici. Si poteva dire che, in un certo senso, Meng Hao fosse ora il Sacro Antenato dell’Alleanza dell'Ottava Divisione!


“Sacro Antenato!“ Gridavano i membri della Tribù della Divinità del Corvo. I loro volti erano palesemente euforici mentre si inchinavano di fronte a lui.
Tutto intorno, decine di migliaia di neo-demoni ruggirono, facendo tremare la terra mentre la loro aura brillava intensamente.


Le altre Tribù che erano venute per lo Spirito Demoniaco erano scosse, mentre sui loro volti si leggeva paura e meraviglia. Avevano assistito personalmente alla battaglia di Meng Hao e lo avevano visto sottomettere l’Alleanza dell'Ottava Divisione quindi non si sentivano più superiori.


Meng Hao fluttuava a mezz’aria, tenendo tra le mani la Lancia Demoniaca. Sollevò lo sguardo sul vortice nel cielo che man mano si rimpicciolì per poi scomparire. Nel momento in cui svanì, nella sua mente risuonò una voce arcaica.


“Ti aspetto al Piano Primordiale del Demone Immortale…“


I venti e le nubi nel cielo ribollivano e turbinavano, mentre il vortice era completamente scomparso. Tutto era tornato alla normalità. Il vortice invisibile che nessun altro oltre a Meng Hao aveva potuto vedere, era ora svanito del tutto.


Meng Hao si guardò intorno pensieroso, gli occhi che brillavano intensamente, la Lancia Demoniaca stretta tra le mani.


“Signore e signori che siete giunti qui per gli Spiriti Demoniaci, volete combattere o no?“ La sua voce fredda riecheggiò ovunque, accendendo la furia omicida della Tribù della Divinità del Corvo. L’orda di neo-demoni Ruggie. Erano come una balestra, carica e pronta a colpire!


I cuori degli Anziani delle altre Tribù accelerarono. Il potere di Meng Hao pareva più affilato di un ago e non si azzardavano a tentare di combattere contro di lui. Si scambiarono degli sguardi e poi uno di loro si affretta a dire: “C’è stato un malinteso, in realtà siamo venuti qui per distruggere l’Alleanza dell'Ottava Divisione… Però, sembra che sia stata assorbita da voi, compagno daoista, quindi noi possiamo andarcene“.


Dopo che ebbe finito di parlare, gli altri si affrettarono a supportarlo. I membri della Tribù erano pronti a ritirarsi e sembrava che quel giorno non ci sarebbe stata nessuna altra battaglia, anche se era impossibile determinarlo con certezza.


Meng Hao osservo le Tribù e poi disse lentamente: “Ogni Tribù lascerà qui 10.000 neo-demoni, poi potrete andarvene“. Subito dalla Lancia Demoniaca fuoriuscì una nebbia nera.


All’udire ciò gli Anziani si accigliarono ed esitarono. Alla fine uno di loro sbuffò freddamente.


“State scherzando? Se la mia Tribù del Setaccio Radioso vuole andarsene, nessuno può fermarla!” L’Anziano della Tribù del Setaccio Radioso era una vecchia, quindi un’Anziana. Detto ciò agitò la manica e fece per volare via insieme alle migliaia di membri della Tribù.


Era davvero convinta che se avesse deciso di andarsene con la sua Tribù, nessuno avrebbe potuto fare nulla per fermarli. Anche se Meng Hao aveva la Lancia Demoniaca ed era chiaramente molto potente, aveva appena concluso una battaglia difficile. Era impossibile che ne fosse uscito illeso e ovviamente stava solo mettendosi in mostra.


Dato che era sicura di aver svelato il suo trucco, lasciargli 10.000 neo-demoni sembrava una beffa. Non solo non glieli avrebbe consegnati, ma avrebbe anche diffuso la notizia dello Spirito Demoniaco nelle altre grande Tribù, che, senza dubbio, l’avrebbero ricompensata.


Al vedere la reazione della Tribù del Setaccio Radioso, Meng Hao cominciò ad avanzare, con espressione immutata. Sollevò la Lancia Demoniaca e la lanciò davanti a sé. Subito si udì un sibilo scioccante mentre la lancia sfrecciava nell'aria. Da essa fuoriusciva una nebbia nera che, in un battito di ciglia, si trasformò in una nube nera.


All’interno della nube c’erano innumerevoli volti feroci, che ululavano mentre si scagliavano contro la Tribù. L’espressione dell’Anziana mutò, mentre strabuzzava gli occhi. Però si limitò a sbuffare freddamente mentre, insieme ai cinque Sacerdoti allo stadio dell’Anima Nascente della sua Tribù, si lanciava contro la nebbia nera.


Subito esplose il potere delle basi di Coltivazione dei sei che unirono le loro forze per attaccare la nebbia.


“Distruggi!“ Gridò l’Anziana.


Risuonò un boato che scosse qualunque cosa. La nebbia nera si diffuse ovunque mentre attaccava i sei. L’espressione dei cinque Sacerdoti mutò mentre sputavano sangue. I loro corpi precipitarono all'indietro come aquiloni a cui erano stati tagliati fili, ma prima che potessero essere troppo lontani, la nebbia li circondò. Innumerevoli volti feroci si lanciarono sui loro corpi e il suono dei morsi unito alle urla agghiaccianti creò una scena spettrale.


Nel tempo di pochi respiri i cinque Sacerdoti erano stati completamente consumati. L’Anziana tossì sangue mentre indietreggiava verso gli altri membri della sua Tribù. Quando li raggiunse, sollevò il capo verso il cielo e ululò mentre colpiva la borsa da trasporto per evocare un guscio di tartaruga.


Lo scagliò in avanti per poi sputarci sopra del sangue. Subito questo iniziò a vorticare e ad espandersi, finché non fu ampio diverse migliaia di metri. Emanava un'aura antica e semplice, insieme a innumerevoli fasci di simboli magici luminosi che si allargarono per circondare tutta la Tribù del Setaccio Radioso.


“Vediamo se sarete in grado di superare questo!“ Disse con tono aspro e un’espressione feroce sul volto.


Al vedere il guscio di tartaruga i volti degli Anziani delle altre Tribù si fecero seri. Lo riconobbero subito e ne furono scioccati.


“Ha un’aura totemica… È il corpo di un Sacro Antenato totemico, raffinato fino ad diventare un tesoro. Una volta attivato nulla può attraversarlo.
Usandolo potranno lasciare questo luogo con facilità!“


“Nessun dubbio che la Tribù del Setaccio Radioso si sia azzardata a combattere contro un Coltivatore così terrificante. È perché hanno…“


Mentre gli esperti riconoscevano il guscio di tartaruga, la Lancia Demoniaca si scagliò verso di esso. La nebbia nera arrivò per prima, colpendo il guscio e causando un potente boato che si innalzò nel cielo. Subito il guscio di tartaruga si illuminò di una luce intensa, ma non collassò e la nebbia nera si diffuse per coprirlo interamente.


Al vedere ciò i membri della Tribù del Setaccio Radioso erano scioccati, soprattutto l’Anziano…


“Il nemico della Tribù del Setaccio Radioso…“ Prima ancora che potesse finire di parlare, giunse la Lancia Demoniaca nel bel mezzo della nebbia nera.
In un battito di ciglia raggiunse il guscio di tartaruga.


Un boato s’innalzò verso i Cieli, facendo ribollire il vento e le nubi e oscurando il cielo. Un'incredibile onda d’urto si espanse in ogni direzione, mentre si potevano vedere delle crepe diramarsi dal punto in cui si era conficcata la Lancia. Il tutto durò circa tre respiri, dopo i quali si udì un potente ruggito nel momento in cui il guscio esplose in migliaia di pezzi.


La Lancia Demoniaca continuò la sua corsa, letale mentre da essa fuoriusciva altra nebbia nera. Continuò fino a che… Si piantò direttamente nel corpo dell’incredula Anziana, per poi dirigersi verso i membri della Tribù dietro di lei. Si diffuse altra nebbia nera, che avvolse le migliaia di membri della Tribù del Setaccio Radioso. Apparvero innumerevoli volti che si diffusero in ogni direzione, chiaramente assetati di sangue. Erano sul punto di iniziare a cibarsi quando una qualche forza invisibile parve trattenerli.


Meng Hao guardò il resto del Setaccio Radioso all'interno dell’ormai distrutto guscio di tartaruga. “Vi arrendete?” Chiese lentamente. “O preferite essere sepolti vivi con coloro che sono morti?“


Dopo un breve momento di silenzio, i membri della Tribù del Setaccio Radioso decisero di arrendersi. Eliminarono i loro tatuaggi totemici, ponendo la loro fede in Meng Hao e diventando così un ramo ausiliario della Tribù della Divinità del Corvo.


Gli Anziani delle altre Tribù, temendo che Meng Hao potesse cambiare idea, subito si affrettarono a cedergli orde di neo-demoni, per poi allontanarsi il più velocemente possibile. Dato che avevano soddisfatto le sue richieste, Meng Hao non fece nulla per trattenerli.


Finora la sua strada era stata una strada di sangue. Anche se il suo cuore si era fatto freddo e crudele, era incredibilmente stanco.


Mentre le altre Tribù si allontanavano, i membri dell’Alleanza dell'Ottava Divisione rimasero fermi in silenzio mentre diventavano una sotto Tribù della Tribù della Divinità del Corvo. Al momento la Tribù della Divinità del Corvo aveva più di 10.000 membri.


Allo stesso tempo anche l’orda di neo-demoni di Meng Hao era aumentata esponenzialmente. Ora aveva 150.000 neo-demoni!


Era un’orda enorme, ma in realtà molti di essi erano neo-demoni di basso livello e, anche se avessero assorbito del Qi demoniaco, non sarebbero diventati molto più potenti in un periodo di tempo così corto. 150.000 neo-demoni avevano bisogno di un'enorme quantità di cibo. Il numero di coloro che potevano combattere era 100.000, il resto divenne cibo.


Tutto ciò che era appartenuto all'Alleanza dell'Ottava Divisione ora apparteneva alla Tribù della Divinità del Corvo. Avevano tre enormi oggetti volanti magici e una grande quantità di risorse. Tutto ciò rese la Tribù della Divinità del Corvo ancora più potente.


Parecchi giorni più tardi, tutti i membri della Tribù della Divinità del Corvo salirono su uno degli oggetti volanti a forma di barca che sfrecciò nell'aria, trapassando le nubi mentre si dirigeva velocemente verso sud.


L’attuale potere della Tribù della Divinità del Corvo era di molto superiore a quando erano divisi in cinque Tribù. Anche se non poteva reggere il confronto con le grandi Tribù, si potevano considerare al punto massimo di una Tribù di livello intermedio.


Mentre proseguivano nella loro migrazione, avevano ormai percorso quasi un terzo della strada. Il resto del loro cammino li avrebbe portati nella Regione Centrale del Deserto Occidentale, verso la Regione Meridionale e la meta sarebbe stata le Terre Nere!


Il pappagallo, seguendo le richieste di Meng Hao, iniziò a tramandare alla Tribù della Divinità del Corvo la stessa formazione che aveva insegnato nella Chiesa della Luce Dorata!


Naturalmente il pappagallo era d’accordo. In effetti, dato che Meng Hao non vi stava prestando attenzione, aveva già iniziato insegnare la formazione e, ora che gliene aveva parlato, si era fatto euforico.


“Piccolo Haowie, non ti preoccupare - disse, con gli occhi che brillavano - il mio sogno è che, dopo aver raggiunto le Terre Nere, la gente invochi il nome del Quinto Signore. Poi i miei eserciti si uniranno per diventare le mie ali!“




Il Patreon di I Shall Seal The Heavens è ufficialmente aperto!
Sostenete la novel e il gruppo di traduzione con una donazione.
Vantaggi esclusivi vi attendono: https://www.patreon.com/madotter


Grazie!


-MadOtter
                                


                                



