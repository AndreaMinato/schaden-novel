---
title: Capitolo 500 - Il Cielo è Oscuro!
pubDate: 2025-03-17T11:17:34.925Z
tags:
    - issth
---


Le tre spade nere si muovevano ad una velocità incredibile, usando una tecnica che andava oltre ciò che la Tribù della Divinità del Corvo poteva comprendere. Trafiggevano l’aria, all'apparenza in direzione del percorso del dirigibile magico della Tribù della Divinità del Corvo.


L’enorme dirigibile della Tribù della Divinità del Corvo d’un tratto si fermò. Migliaia di sguardi attenti si posarono sulle tre spade nere. Le due fazioni si affrontarono senza muovere un muscolo.


La pioggia viola cadeva attorno a loro e soffiava un vento che portava con sé il potere dello sterminio. Un freddo pungente fece pressione su tutti; tuttavia, questo gelo non reggeva il paragone con l’intento omicida di entrambe le Tribù.


Gli occhi dei membri della Tribù della Divinità del Corvo si spalancarono quando videro le tre spade nere. Circa diecimila persone si erano alzate in piedi contemporaneamente. Avevano superato molte, molte battaglie, per loro la morte era diventata un’abitudine. Si propagò l’istinto omicida, insieme agli innumerevoli sguardi gelidi.


Nessuno aprì bocca. Non ci fu alcuna chiamata. C’era solo un silenzio tombale e l’istinto omicida che sembrava in grado di colpire anche le nuvole e il vento!


Vista la scena impressionante che si stava spiegando, era evidente che nessuna delle due Tribù avesse buone intenzioni!


Nel momento in cui si levò l’istinto omicida della Tribù della Divinità del Corvo, comparvero dei bagliori intensi negli occhi degli otto Coltivatori della Tribù del Cielo Nuvoloso sulle tre spade nere. Questi ricordavano delle spade affilate e sguainate, con il desiderio di uccidere che si levava fino ai Cieli.


Il vento e le nuvole fremettero e l’aria si increspò quando l’intento omicida di queste otto spade affiliate e sguainate esplose. Fu in questo momento che, in modo impressionante, sulla fronte di ciascuna persona comparve una spada nera. Le spade nere tremolarono intensamente; era evidente che possedessero un potere totemico unico nel suo genere.


Riguardo ai modi, queste due Tribù sembravano essere alla pari.


Una era una Tribù da Combattimento proveniente da una grande Tribù del Deserto Occidentale con un Patriarca alla Recisione dello Spirito. Era solo una tribù ausiliaria della grande Tribù del Cielo Nuvoloso. Tuttavia, in termini di abilità di combattimento, anche la Tribù Principale li rispettava.


L’altra Tribù aveva combattuto innumerevoli battaglie e aveva vissuto la vita e la morte. Avevano subito trasformazioni continue, vivendo in uno stato di guerra ininterrotto che aveva trasformato il loro sangue in ferro!


In questo momento, le due Tribù potevano percepire il valore e il potere dell’altra. Gli ottomila membri della Tribù da Combattimento ausiliaria della Cielo Nuvoloso comprendevano all'incirca l’ottanta percento della loro Tribù. Adesso, riuscivano a vedere con chiarezza una volontà di combattimento che proveniva dai corpi dei membri della Tribù della Divinità del Corvo. Non era una cosa a cui erano abituati.


Quando i due uomini di mezza età seduti vicino a Zhou Dekun videro la Tribù della Divinità del Corvo e percepirono il loro valore, sui loro volti comparvero degli sguardi intensi.


“Tutta la Tribù della Divinità del Corvo ha la stessa volontà! È un istinto omicida che è stato distillato in pura essenza!”


“Solitamente si vedono delle cose simili solo tra i membri elitari delle grandi Tribù! Chi avrebbe mai potuto immaginare che la Tribù della Divinità del Corvo potesse avere un’aura di questo tipo!”.


E non furono gli unici. Il resto dei membri della Tribù ebbero una reazione simile.


Sia la Tribù della Divinità del Corvo che la Tribù da Combattimento potevano essere descritte usando le stesse parole. Taciturne! Crudeli! Spietate!


Al contempo, quando la Tribù da Combattimento comparve davanti alla Tribù della Divinità del Corvo, si poté vedere all'istante che erano completamente diversi da qualsiasi altro nemico che avessero affrontato in passato. La pressione che sprigionavano fece splendere negli occhi dei membri della Tribù della Divinità del Corvo un intenso desiderio di scontro.


Adesso nella Tribù della Divinità del Corvo c’erano tredici Coltivatori all'Anima Nascente. Oltre a Ou Yunzi e gli altri tra i cinque dell’Alleanza delle Otto Divisioni, negli anni di guerra passati la Divinità del Corvo ne aveva acquisiti degli altri.


Dei tredici Coltivatori all’Anima Nascente, due erano allo stadio avanzato dell’Anima Nascente, cinque allo stadio intermedio e sei allo stadio iniziale. Una forza simile poneva la Tribù della Divinità del Corvo sul confine tra una Tribù di medie dimensioni e una grande Tribù a cui mancava un Patriarca alla Recisione dello Spirito.


La Tribù da Combattimento vide tutto ciò. Il potere della Tribù della Divinità del Corvo superava di gran lunga le loro previsioni. Sapevano che questo scontro… sarebbe stato estremamente violento e amaro.


L’aria fu pervasa da un silenzio tombale quando le due fazioni si affrontarono. L’istinto omicida di entrambe le parti si scontrò, facendo andare nel caos più totale l’aura di tutta la zona. In questo momento di crisi imminente tra le due fazioni… d’un tratto sul volto di Meng Hao comparve una strana espressione quando vide Zhou Dekun seduto proprio al centro di tutto sulla spada nera.


Zhou Dekun strabuzzò gli occhi quando vide Meng Hao.


I due erano separati da centinaia di metri, ma i loro sguardi si bloccarono. Ci volle solo un istante prima che sui loro volti comparissero dei sorrisi sardonici.


Il Sommo Sacerdote della Tribù da Combattimento non aveva assolutamente notato che Zhou Dekun e Meng Hao si stessero guardando. L’atmosfera oppressiva aveva raggiunto il culmine. D’un tratto questi aprì la bocca e ruppe il silenzio tombale: “UCCIDETELI!”


Tuttavia, proprio quando i membri della Tribù da Combattimento alle sue spalle, come i membri della Tribù della Divinità del Corvo, stavano per esplodere e attaccare, all'improvviso Zhou Dekun balzò in piedi e tirò uno schiaffo sul capo del Sommo Sacerdote della Tribù da Combattimento.


“Taci!” gridò Zhou Dekun furioso. “Vi ho detto di iniziare a combattere?! Tutti voi, fermatevi! Maledizione! Gli ordini della Tribù Principale erano di fare il possibile per indurli alla resa! Non ho detto una sola parola e state già cercando di ucciderli!?”. I membri della Tribù da Combattimento rimasero a fissarlo con gli occhi gelidi. In questo momento critico in cui il loro intento omicida stava esplodendo con violenza, i loro sguardi sembravano abbastanza taglienti da ridurre tutto a brandelli. All'istante, Zhou Dekun sentì la mente tremare. Tuttavia, ci volle solo un istante prima che i suoi occhi si spalancassero.


“Disobbedire agli ordini?” chiese, con la voce fredda come il ghiaccio.


Il Sommo Sacerdote della Tribù da Combattimento alzò lo sguardo, all'apparenza sul punto di vergognarsi per la rabbia. Sebbene lo schiaffo di qualche istante prima non contenesse alcuna forza, era avvenuto davanti a tutti i membri della Tribù ed era stato una grande umiliazione. Tuttavia, quando pensò allo status di Zhou Dekun, non fece nulla. Il Grande Padre della Tribù da Combattimento fece un passo in avanti e fissò gli altri membri della Tribù. Emise una risatina fredda, facendoli indietreggiare in silenzio.


Sebbene il Grande Padre della Tribù da Combattimento dentro di sé fosse infuriato, non lo lasciò trasparire sul volto. O almeno non troppo. Con un’espressione piuttosto brutta disse: “Gran Maestro Zhou, ti prego, quali sono i tuoi ordini?”


Nello stesso momento in cui la Tribù da Combattimento si era trovata sul punto di attaccare, anche molti membri della Tribù della Divinità del Corvo erano sul punto di esplodere con il potere che avevano accumulato. Tuttavia, a differenza della Tribù da Combattimento, non appena Meng Hao diede l’ordine indietreggiarono all'istante.


Questo attirò l’attenzione del Grande Padre e del Sommo Sacerdote della Tribù da Combattimento e li scosse. Si scambiarono delle occhiate e poterono vedere lo sguardo pensieroso negli occhi dell’altro.


Sapevano che la Tribù da Combattimento, come la Tribù della Divinità del Corvo, avesse raggiunto un livello di forza impressionante.


Meng Hao rimase fermo, poi il suo corpo balenò quando si allontanò. Questo portò la Tribù da Combattimento ad essere pervasa all'istante da una sensazione di attenzione. Zhou Dekun si schiarì la gola con freddezza. Con un’espressione orgogliosa, si spostò dall'enorme spada nera per andare verso Meng Hao.


I due volarono in aria, trasformandosi in poco tempo in due puntini in lontananza.


Le due Tribù al di sotto si fissarono con intento omicida, ma non fecero alcuna mossa.


In alto, Meng Hao e Zhou Dekun erano come delle briciole, e per i membri della Tribù era impossibile sentire quello che si stessero dicendo, Meng Hao fece un sorriso sardonico quando guardò Zhou Dekun. Congiunse le mani e si inchinò.


“Anziano Fratello Zhou”, disse ironicamente, “sono passati molti anni, ma sembri più elegante che mai”.


Zhou Dekun si schiarì la gola con un certo imbarazzo e, con un’emozione ancora più grande, ricambiò lo sguardo verso Meng Hao. “Non avrei mai immaginato che noi due compagni discepoli ci saremmo incontrati qui, dopo aver preso strade separate così tanti anni fa nel Dominio Meridionale”. Sospirò, con un’espressione di reminiscenza.


Meng Hao sospirò appena. Non poté non ricordare gli eventi del passato. Ripensò al viaggio di ritorno dalla Setta del Setaccio Nero, quando lui e Zhou Dekun si imbatterono nei Coltivatori delle Terre Nere e furono costretti a separarsi. Non avrebbe mai immaginato che dopo la separazione si sarebbero incontrati nelle Terre Nere e ancora nel Deserto Occidentale.


“Quindi eri davvero tu l’alchimista nelle Terre Nere?” chiese Zhou Dekun con un sorriso ironico. Dopo quegli avvenimenti, si era reso conto che l’unica persona così tanto forte nella creazione di elisir fosse naturalmente colui che gli stava adesso davanti.


Quando Zhou Dekun ripensò a come Meng Hao si fosse tirato indietro nella Città della Neve Sacra nelle Terre Nere, così da permettergli di mantenere la sua reputazione, fu pervaso dalla gratitudine. Negli anni, quella gratitudine si unì ai sentimenti di amicizia precedenti per formare un calore che durò per anni.


Si poteva dire che in tutto il Deserto Occidentale, Meng Hao fosse in realtà l’unica famiglia di Zhou Dekun.


Quando Meng Hao osservò Zhou Dekun, ripensò al Dominio Meridionale. Ripensò alla sua Maestra, Chu Yuyan, e alle persone della Setta del Fato Viola. Ripensò a tutti i suoi amici più cari nel Dominio Meridionale, a Ciccio e Chen Fan.


E… Xu Qing.


I loro volti fluttuavano nella sua testa, chiari e per nulla sfocati. Quando vide i loro volti nell'occhio della sua mente, si rese conto che… gli mancava casa.


Ad eccezione del fatto che la sua casa era nello Stato di Zhao, che era scomparso da tempo dal Dominio Settentrionale.


Meng Hao e Zhou Dekun sospirarono e iniziarono a parlare. In alcuni momenti ridevano, in altri diventavano eccitati e passionali. Quando si ricordarono degli anni passati, Meng Hao si sentì sommerso di sensazioni che aveva provato di rado. Lo stesso valeva per Zhou Dekun.


Quando Meng Hao raccontò alcune delle difficoltà incontrate, Zhou Dekun ne rimase sconvolto. Per Zhou Dekun, la vita di Meng Hao era come un’avventura esilarante. Per Meng Hao, al sentire le esperienze di Zhou Dekun, queste gli sembravano prodigiose almeno quanto le sue.


Dopo aver ascoltato la storia di Zhou Dekun, Meng Hao sorrise e disse: “Quindi, tu sei l’Anziano del Dao dell’Alchimia della Tribù Principale del Cielo Nuvoloso… una posizione paragonabile al Sommo Sacerdote. Nella Tribù del Cielo Nuvoloso, disponi di sicuro di un potere e un’influenza maggiori… Anziano Fratello Zhou, non posso che ammirarti, davvero”.


Zhou Dekun scoppiò a ridere, piuttosto compiaciuto di sé.


Senza nemmeno accorgersene, avevano trascorso così quattro ore. Mentre i due ricordavano i tempi passati, le due Tribù al di sotto dovevano limitarsi ad aspettare.


La Tribù della Divinità del Corvo sembrava gestire la situazione senza problemi. Meng Hao era il loro Sacro Antenato totemico e loro erano fedeli a lui in modo fanatico. Anche se avessero dovuto aspettare ancora, non sarebbe stato un problema


La Tribù da Combattimento era leggermente diversa. Stavano lì, in silenzio. Il Grande Padre e il Sommo Sacerdote di scambiavano occhiate sospettose. Alzarono gli occhi verso i due puntini neri in alto che erano Zhou Dekun e Meng Hao. Non riuscivano a comprendere perché Zhou Dekun ci stesse mettendo quattro ore a convincere il nemico ad arrendersi. In questo momento, il cielo stava diventando scuro…




Il Patreon di I Shall Seal The Heavens è ufficialmente aperto!
Sostenete la novel e il gruppo di traduzione con una donazione.
Vantaggi esclusivi vi attendono: https://www.patreon.com/madotter


Grazie!


-MadOtter


