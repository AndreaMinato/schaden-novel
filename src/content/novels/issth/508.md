---
title: Capitolo 508 - Una Scommessa
pubDate: 2025-03-17T11:17:34.926Z
tags:
    - issth
---


La distruzione della statua con otto braccia fu come una campana a morto, che risuonava per dichiarare quale sarebbe stato il futuro della Tribù del Demone del Mare. I membri della Tribù della Divinità del Corvo combattevano con violenza. 150.000 neo demoni stridevano nell'aria. Non era una battaglia tra due Tribù; era un massacro.


Delle grida disperate pervasero l'aria, le urla di chi stava morendo. Una strana mescola di pioggia viola e sangue fresco grondò al suolo, riversandosi lungo il Passo Meridionale Diviso, mischiandosi all'apparenza con tutto il sangue dei precedenti scontri nella zona...


Meng Hao fluttuò a mezz'aria con gli occhi chiusi mentre ruotava la base di Coltivazione con tutta la forza, per assorbire il potere degli elisir medicinali e rigenerarsi. La sua mente era ancora pervasa da un dolore che ricordava innumerevoli aghi che si infilzavano. La statua ad otto braccia era stata potente. Se Meng Hao non avesse notato la sua debolezza, e questa non avesse aperto per la quarta volta la bocca, sebbene lui fosse al grande cerchio di quattro di cinque elementi diversi, non avrebbe avuto comunque alcun potere per resistere. La sua anima sarebbe stata ridotta a brandelli, la sua mente sarebbe esplosa. Il suo corpo forse non sarebbe stato distrutto, ma la sua anima sì.


Ripensandoci, Meng Hao si sentì sconvolto. D'un tratto si rese conto che doveva restare all'erta riguardo al Deserto Occidentale e a tutte le cose strane che erano presenti al suo interno. L'arroganza provata per la sua potente base di Coltivazione era sparita.


I suoi occhi erano chiusi mentre continuava a curarsi. Attorno a lui, si stava svolgendo un massacro impressionante. I potenti esperti della Tribù del Demone del Mare stavano tentando di irrompere per interferire con le cure di Meng Hao. Prima ancora che potessero avvicinarsi, furono bloccati e fu impedito loro di avvicinarsi nemmeno di trecento metri.


Riecheggiarono delle urla agghiaccianti quando i membri della Tribù del Demone del Mare furono respinti e poi uccisi senza alcuna pietà. In questo momento, erano rimasti meno di mille membri della Tribù. Furono travolti dalla disperazione quando si resero conto che... si stava avvicinando il momento dello sterminio totale della Tribù.


Non c'era nulla che potessero fare. Il coraggio e la brutalità della Divinità del Corvo continuavano a superare di gran lunga la loro immaginazione. Questa Tribù era posseduta da una follia che li portò ad auto distruggersi piuttosto che morire, qualcosa che pochi membri della Tribù del Demone del Mare avrebbero potuto fare.


Nel complesso, coloro che decisero di auto distruggersi furono fin troppo pochi, e questo portò pochi benefici. Nello spazio di pochi respiri, il campo di battaglia fu pervaso da boati quando tutti i membri della Tribù del Demone del Mare, ad eccezione della dozzina di Coltivatori all'Anima Nascente, furono sterminati!!


I neo demoni della Tribù del Demone del Mare erano stati spazzati via da tempo, poiché erano stati consumati con ferocia dai neo demoni di Meng Hao che non avevano mangiato per mesi. Non vennero lasciate nemmeno le ossa, che furono triturate e ingerite.


Alla vista di ciò, alle decine di migliaia di Coltivatori nel passo girò la testa. Questi ansimarono e continuarono ad osservare confusi, scioccati dalla Tribù della Divinità del Corvo.


Quello a cui stavano assistendo era qualcosa che sarebbe rimasto impresso nelle loro menti per il resto delle loro vite. Era una sensazione che fece comprendere loro che la Tribù della Divinità del Corvo non sarebbe mai e poi mai stata sconfitta.


Mentre queste decine di migliaia di Coltivatori ansimavano, i membri della Tribù della Divinità del Corvo si precipitarono per saccheggiare la Città Meridionale Divisa. Nel frattempo, sul lato opposto del passo, la Tribù del Drago Nero era bloccata nello scontro con le tre Tribù di banditi, a cui stava girando la testa a causa di quello che avevano appena visto. Erano rimasti sorpresi nel vedere che i membri della Tribù della Divinità del Corvo erano come degli dei della guerra. Nelle loro menti tuonò una sensazione intensa di paura e stupore quando iniziarono a battere in ritirata.


Fu in questo momento che Meng Hao aprì gli occhi. In quell'istante, si trasformò in fumo verde, al cui interno era visibile una luna verde. In un batter d'occhio, comparve alle spalle dell'Anziano allo stadio dell'Anima Nascente della Tribù del Demone del Mare, il quale si trovava nel pieno dello scontro con Ou Yunzi.


Non appena Meng Hao comparve, l'Anziano rimase basito. Proprio quando fu sul punto di schivare il colpo di lato, la Lancia Demoniaca nella mano di Meng Hao partì all'attacco. Questa perforò tutte le difese dell'Anziano e trafisse il suo petto, andando a colpire il cuore.


Si propagò una nebbia demoniaca, seguita da innumerevoli volti eccitati e crudeli che circondarono l'uomo come uno sciame. Nello spazio di pochi respiri, Meng Hao ritrasse la lancia demoniaca. Egli scomparve, lasciando solo uno scheletro che cadde al suolo.


Ou Younzi fece un respiro profondo, poi scattò per cercare altri membri della Tribù da aiutare.


Meng Hao ricomparve, si trovava accanto ad un altro Anziano della Tribù del Demone del Mare. L'uomo rimase basito e subito inizio a indietreggiare. Tuttavia, prima di poter andare lontano, davanti a Meng Hao ci fu un bagliore insanguinato quando comparve il Clone di Sangue. Considerata la velocità del Clone di Sangue, l'uomo non riuscì a sfuggire. In un batter d'occhio, il Clone di Sangue piombò su di lui. Questo si allontanò un istante dopo, prendendo con sé tutta la forza vitale dell'uomo.


Meng Hao colpiva come un fulmine. Ovunque andasse, i potenti esperti della Tribù del Demone del Mare morivano urlando. In poco tempo, si poterono udire tre grida sprezzanti. Il Grande Padre della Tribù del Demone del Mare, il Sommo Sacerdote e il Grande Anziano scattarono all'indietro in ritirata, spostandosi in direzioni diverse mentre tentavano di fuggire.


Nel momento in cui iniziarono a fuggire, però, riecheggiò un lamento disperato. Questo proveniva da nient'altri che il Sacro Antenato totemico della Tribù del Demone del Mare!


A causa della morte di tutti i membri della Tribù, la forza del Sacro Antenato d'un tratto si ridusse rapidamente. Inoltre, il Clone di Sangue aveva rivolto da tempo i suoi occhi verso di questo. Approfittando di un altro attacco della Fiera Estranea, il Clone di Sangue alla fine piombò su di lui, risucchiando la sua forza vitale e la sua essenza. In un batter d'occhio, il Sacro Antenato totemico della Tribù del Demone del Mare aveva appena lanciato un grido disperato.


Quando il totem della Tribù del Demone del Mare venne distrutto, schizzò del sangue dalle bocche del Grande Padre e degli altri, i quali si trovavano nel bel mezzo della fuga. I loro volti erano pallidi, e le loro espressioni desolate quando si lasciarono andare a risate amare. Proprio mentre fuggivano, Meng Hao scagliò la Lancia Demoniaca davanti a loro, facendola volare nell'aria con un boato.


Da parte, il Clone di Sangue leccò il sangue dalle sue labbra e poi iniziò l'inseguimento. Inoltre, i due Coltivatori allo stadio avanzato dell'Anima Nascente dell'Alleanza delle Otto Divisioni partirono all'inseguimento, con gli occhi che brillavano.


BOOM! BOOM! BOOM!


Si poterono udire tre colpi forti, e riecheggiarono tre urla da chi stava morendo. La Lancia Demoniaca trafisse il Grande Padre. Il Sommo Sacerdote divenne cibo per il Clone di Sangue. Riguardo al Grande Padre, la sua base di Coltivazione stava precipitando, e venne ucciso all'istante dall'attacco combinato del Grande Padre e del Sommo Sacerdote dell'Alleanza delle Otto Divisioni.


Fu in questo modo che tutta la Tribù del Demone del Mare venne completamente sterminata. Non ne rimase nemmeno una persona!


Le decine di migliaia di Coltivatori nel passo furono lasciati completamente scioccati. I loro sguardi furono pervasi dal timore quando guardarono in direzione della Tribù della Divinità del Corvo.


Nel frattempo, Meng Hao voltò la testa per guardare dall'atra parte del passo, dove le quattro tribù stavano combattendo.


Le tre Tribù di banditi al momento erano in ritirata, e cercavano di lasciare il campo di battaglia. Tuttavia, il potere della grande Tribù del Drago Nero li aveva messi alle strette.


Negli occhi di Meng Hao baluginò l'istinto omicida. Aveva appena sterminato la Tribù del Demone del Mare, quindi non avrebbe mostrato alcuna compassione nei confronti di queste tre Tribù che avevano pianificato di approfittare della situazione.


Meng Hao non ebbe bisogno di dire nulla. Sollevò la mano e la strinse, facendo comparire la Lancia Demoniaca. La puntò in avanti, e tutti i membri della Tribù della Divinità del Corvo partirono all'attacco all'istante sul campo di battaglia esterno al passo, con gli occhi rossi per la morte.


Meng Hao avanzò, prendendo subito velocità quando si trasformò in un raggio di luce che attraversò la Città Meridionale Divisa e il Passo Meridionale Diviso. Mentre si avvicinava al campo di battaglia, vide che la Tribù del Drago Nero stava combattendo prevalentemente contro una delle tre Tribù. Le altre due erano semplicemente bloccate e non potevano andare via.


Lanciò un'occhiata al campo di battaglia, dopo di che il suo sguardo si posò su Xu Bai. Xu Bai lo vide e, subito, gli occhi di entrambi iniziarono a brillare intensamente.


Meng Hao socchiuse gli occhi e poi accennò un sorriso. Il suo corpo si trasformò in un raggio di luce quando scattò verso la Tribù impegnata in uno scontro violento con la Tribù del Drago Nero. Sotto la guida di Meng Hao, anche le migliaia di membri della Tribù della Divinità del Corvo volarono nella stessa decisione.


Xu Bai scoppiò in una fragorosa risata, e il bagliore nei suoi occhi si fece più intenso. Indietreggiò di due passi. Sotto la sua guida, fecero lo stesso gli altri membri della grande Tribù del Drago Nero. Questi si fecero da parte per creare un varco, cosicché Meng Hao e la Tribù della Divinità del Corvo potessero inserirsi tra loro come un lungo drago.


La Tribù del Drago Nero e la Tribù della Divinità del Corvo non avevano bisogno di scambiarsi alcuna parola. Non ci fu nessuna consultazione o discussione precedente. Entrambe le Tribù iniziarono subito a infliggere dei colpi fatali alla Tribù di banditi.


Il rumore del massacro riecheggiò. Dei Draghi Neri vorticarono attorno a Xu Bei quando sferrò degli attacchi altamente violenti. Riguardo a Meng Hao, con la Lancia Demoniaca in mano, ovunque andasse c'erano degli echi di urla agghiaccianti.


Entrambe le Tribù erano incredibilmente forti e valorose. Quando univano le forze, erano come due sciabole affilate che pugnalavano la Tribù di banditi.


In un batter d'occhio, si levarono delle urla di dolore. I volti dei Grandi Padri delle altre due Tribù di banditi furono pervasi dalla paura. Senza esitare, approfittarono di quello che stava accadendo per cercare di battere in ritirata dal campo di battaglia con le loro Tribù.


"Maledizione! Le grandi Tribù del Drago Nero e della Divinità del Corvo si permettono di essere così prepotenti!! Ma non importa; saranno inevitabilmente superati in astuzia dalle altre Tribù!"


"Non dobbiamo fare nulla! Il cammino davanti a loro è disseminato di altre Tribù di banditi che li guarderanno come le tigri che mettono gli occhi sulle prede!".


Le due Tribù di banditi batterono in ritirata il più velocemente possibile. Tuttavia, il momento in cui abbandonarono il campo di battaglia fu lo stesso in cui gli ultimi membri della prima Tribù di banditi furono circondati dalle Tribù della Divinità del Corvo e del Drago Nero e furono uccisi.


Tutta la Tribù di banditi fu eliminata completamente!


Questo sviluppo colpì come un fulmine i cuori dei Grandi Padri e i membri delle altre due Tribù. Iniziarono a fuggire ancora più in fretta.


Nel momento in cui la prima Tribù fu sterminata, Xu Bai scoppiò a ridere e disse: "Fratello Meng, perché non facciamo una piccola gara!?".


"È proprio quello che stavo pensando!" rispose Meng Hao con freddezza.


"Fantastico! Queste due Tribù rimaste si equivalgano per la forza. Vediamo quale delle nostre due Tribù può spazzarne via una per prima!". Gli occhi di Xu Bai brillarono intensamente. Poté capire che Meng Hao nascondesse anche delle idee sul formare un'alleanza. Tuttavia, in un'alleanza del genere una delle due sarebbe stata alla guida, l'altra sarebbe stata in una posizione secondaria.


Questa gara avrebbe deciso chi dei due sarebbe stato il capo, e chi il secondo!


Nel momento in cui le parole lasciarono la bocca di Xu Bai, questi puntò la sua mano destra. In risposta, i membri della grande Tribù del Drago Nero sfrecciarono con istinto omicida verso una delle Tribù di banditi.


Meng Hao sorrise appena. L'intento omicida della Tribù della Divinità del Corvo raggiunse vette mai viste prima quando gridarono verso le altre Tribù di banditi in fuga.


Riguardo a Meng Hao e Xu Bai, i due fluttuarono in mezz'aria astenendosi dall'attaccare.




Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
                                
        



