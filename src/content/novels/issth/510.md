---
title: Capitolo 510 - L’Ultimo Scontro!
pubDate: 2025-03-17T11:17:34.927Z
tags:
    - issth
---


Le Terre Nere erano come una distesa, poste in alto nel cielo all'apparenza da forze geologiche. Molto più in basso, c’era il Deserto Occidentale.


Questa era la prima volta che Meng Hao vedeva il confine tra le Terre Nere e il Deserto Occidentale. Molti anni fa, quando aveva lasciato le Terre Nere, non aveva viaggiato lungo questa zona, ma si era invece teletrasportato attraverso un antico portale verso la regione Settentrionale del Deserto Occidentale.


Vedere per la prima volta la conformazione del terreno fece strabuzzare appena gli occhi di Meng Hao senza volerlo. Adesso, aveva finalmente compreso perché le Terre Nere fossero l’unico luogo in cui si poteva scappare dall'Apocalisse del Deserto Occidentale.


La regione Meridionale del Deserto Occidentale era molto, molto più elevata delle zone al nord. Ecco perché adesso le regioni ad ovest, nord ed est erano state sommerse del tutto e trasformate in un Mare Viola. Quelle zone avevano anche l’odore del mare salato. Qui a sud, però, non si erano nemmeno formati ancora i fiumi.


Tutta la pioggia che cadeva continuava a defluire verso nord.


La regione Meridionale del Deserto Occidentale era già abbastanza elevata, ma le Terre Nere… erano ancora più alte. Queste si protendevano per migliaia di metri nel cielo, come delle scogliere, come se fossero state formate da un terremoto.


Inutile a dirsi, lungo il confine delle Terre Nere vi erano delle infinite catene montuose. Queste montagne sembravo unirsi al cielo, impedendo alla tempesta di colore viola sopra di queste, e a qualsiasi altro essere vivente, di entrare.


Queste montagne facevano arrivare l’elevazione delle Terre Nere ad un’altezza impressionante. Potevano impedire la diffusione del Mare Viola e, inoltre, c’era solo un modo per entrare…


Il Forte del Cancello Nero!


Era largo ottantamila metri, proprio al centro delle montagne. Stava lì, alto, dritto, enorme. Tutti i Coltivatori che lo videro sussultarono.


Il Forte del Cancello Nero era del colore della notte e il suo cancello era ben chiuso. Sul forte grande ottantamila metri si ergeva un bastione, sul quale erano visibili migliaia di Coltivatori divisi in gruppi. Stavano parlando e ridendo mentre guardavano il bastione, indicando di tanto in tanto verso il basso.


Quello che fece restringere le pupille di Meng Hao fu che la pioggia viola a cui si era abituato negli anni non cadeva nel Forte del Cancello Nero. All'esterno continuava a scrosciare, ma nel Forte del Castello nero o nel bastione enorme non cadde nemmeno una goccia.


Fuori dal Forte del Castello Nero la terra era disseminata di nebbia e foschia. Infatti, erano passati anni da quando Meng Hao aveva visto un raggio di sole. Eppure qui, nel Forte del Cancello Nero, era possibile vedere un maestoso cielo azzurro e anche delle soffici nuvole bianche.


Il Forte del Castello Nero era come un divisorio tra due mondi diversi.


Quello che fece diventare le espressioni di Meng Hao e Xu Bai terribili fu che tra il Forte del Castello Nero e le loro due Tribù fossero visibili… più di venti Tribù di banditi in formazione lungo il terreno. Queste Tribù al momento stavano guardando la Tribù della Divinità del Corvo e le grandi Tribù del Drago Nero con avidità, scherno e istinto omicida.


Venti Tribù di banditi, con un totale di 200.000 Coltivatori e 400.000 neo demoni. Si erano posizionate davanti al forte ed era chiaro che avrebbero impedito a chiunque di entrare nelle Terre Nere.


Nei loro occhi, Meng Hao poté vedere l’avidità, la violenza e anche un messaggio.


“Se non riusciamo ad entrare, allora puoi scordati di entrare tu! Se moriremo… allora morirai con noi!”


Meng Hao rimase lì in silenzio. Poi notò qualcosa davanti a queste più di venti Tribù. Decine di migliaia di canne di bambù erano state erette e ondeggiavano appena al vento. Tutte queste canne erano coperte di sangue secco che era già diventato nero.


Su ciascuna canna di bambù c’era una testa. Era una Tribù intera, compresi anziani e bambini. Ancora più in alto era possibile vedere un’enorme testa di un neo demone che naturalmente… era il Sacro Antenato totemico della Tribù.


Tutti morti.


Non c’era nessun altro oltre alla Tribù del Vento Celeste.


Anche in una zona più vicina a Meng Hao e Xu Bai c’erano più di 20.000 canne di bambù piantate nel terreno, completamente spoglie. Il significato di queste canne era ovvio… erano lì per le teste delle Tribù della Divinità del Corvo e del Drago Nero.


Nel campo di battaglia davanti a loro c’era un silenzio tombale. Nessuno parlava. Era possibile udire solo un delicato mugolio del vento. Centinaia di migliaia di Coltivatori iniziarono ad avere il respiro affannato, e il loro istinto omicida si levò al cielo.


Il Forte del Castello Nero… non era semplice da attraversare!


Si udì un altro suono. Proveniva dal grande bastione sulle Terre Nere. Decine di migliaia di Coltivatori stavano lì a guardare la successione di eventi come se fossero una sorta di gioco.
Per le persone in cima al bastione, i membri della Tribù della Divinità del Corvo, della Tribù del Drago Neo e le più di venti Tribù di banditi non erano altro che attori sul palcoscenico, i quali stavano realizzando una performance per il loro divertimento.


Alcuni di loro erano membri dell’Alleanza della Corte Celeste. Altri erano membri delle grandi Sette del Deserto Occidentale con Patriarchi alla Recisione dello Spirito. Naturalmente, potevano stare da parte rispetto alla massa e osservare il gioco di vita o morte che si stava svolgendo davanti a loro.


Zhou Dekun era sul bastione, con i pugni serrati e un’espressione malinconica. Non c’era nulla che potesse fare per cambiare ciò che stava accadendo. Poteva solo osservare Meng Hao in silenzio.


Accanto a Zhou Dekun c’era il giovane della Tribù del Cielo Nuvoloso, che era comparso a Meng Hao come un’illusione per negoziare davanti alla Tribù della Locusta. Questo sospirò quando guardò i terreni in basso, oltre a Meng Hao e la Tribù della Divinità del Corvo.


“Che peccato”, disse scuotendo la testa.


Su di un’altra sezione del bastione c’era una donna circondata da esperti potenti. Era evidente che occupasse una posizione di rilievo. Questa non era altri che… la donna che aveva incontrato Meng Hao per caso nelle Terre Nere e che era stata spaventata a morte da lui. Si trattava di una Prescelta della Tribù del Demone Farfalla, una delle tre forza che avevano costituito l’Alleanza della Corte Celeste. La dea Duo Lan! [1]


Al momento era accigliata mentre guardava le terre in basso. Alla fine, il suo sguardo si posò su Meng Hao.


“Duo Lan, perché sei accigliata? Non dirmi che questa persona ti ha offesa?”. La voce delicata proveniva da un giovane accanto a lei. Era alto e grosso, con dei lineamenti affascinanti e lunghi capelli. Con il suo lungo abito bianco candido e il suo sorriso ammaliante, era l’immagine sputata di un Prescelto.


Era circondato da tre anziani che avevano delle basi di Coltivazione profonde. Era chiaro che questo giovane possedesse uno status illustre.


Era il Prescelto della Tribù della Ricerca Celeste, un altro dei leader dell’Alleanza della Corte Celeste. Zhang Wenzu!


“Oh, niente”, rispose con freddezza Duo Lan. “Mi sembra solo familiare. Penso di averlo visto in passato, ma non riesco a ricordare dove”.


Zhang Wenzu sorrise mentre stava lì accanto a Duo Lan ad osservare Meng Hao.


“Un insetto inutile” disse lui, osservando Duo Lan con un sorriso smagliante. “Se non riesci a ricordare, non è nemmeno necessario pensarci. Non ha senso”


Duo Lan non sembrava essere abituata ad averlo così vicino. Senza nemmeno pensarci, fece qualche passo indietro. Quello che non aveva notato era all'orizzonte tra la folla sul campo di battaglia, lo sguardo di qualcuno che si spostò da lei a Zhang Wenzu. Lo sguardo di quella persona era carico di odio.


L’odio scomparve in fretta senza lasciare traccia. Lo sguardo apparteneva a nient’altri che il precedente Figlio del Dao delle Terre Nere Luo Chong. Stava lì tra la folla, con la stessa espressione di sempre, ma tra sé e sé digrignava i denti. La sua Setta precedente era diventata una divisione ausiliaria dell’Alleanza della Corte Celeste, e lui aveva perso il suo ruolo. Sebbene si trovasse allo stadio della Formazione del Nucleo, una base di Coltivazione simile non era niente di eccezionale. [2]


“Puttana!” pensò tra sé. “E tu, maledetto Zhang Wenzu! Osi toccare la donna di cui mi sono infatuato? Uno di questi giorni ti guarderò morire!!”. Fu a questo punto che, all'improvviso, rimase a fissare stupefatto le terre al di sotto. Si strofinò gli occhi con forza quando guardò Meng Hao. Poi, iniziò ad ansimare.


“È… è lui? Com'è possibile…”.


Nel frattempo, nelle Terre Nere, nell'area controllata dall'Alleanza della Corte Celeste si trovava una Setta del tutto insignificante. Il suo nome era Chiesa della Luce Dorata.


Al momento, la Chiesa della Luce Dorata aveva circa sette o ottomila discepoli. Tutti avevano delle espressioni eccitate sul volto mentre correvano avanti e indietro a mezz'aria. Iniziò a propagarsi poco a poco un bagliore intenso, seguito da un’aura scioccante.


“È arrivato un messaggio dal Quinto Signore! Il Patriarca è tornato!! Andiamo a ricevere il Patriarca e Quinto Signore!”.


“Abbiate fede nel Quinto Signore, guadagnate la vita eterna! Quando il Quinto Signore compare, chi osa provocare discordia!”.


Al confine tra le Terre Nere e il Deserto occidentale, fuori dall'enorme Forte del Castello Nero, Meng Hao e Xu Bai si trovavano in un silenzio tombale.


Meng Hao guardò Xu Bai e disse lentamente: “L’ultimo scontro”.


Xu Bai rimase in silenzio per un momento, poi scoppiò a ridere. Era una risata chiara e luminosa, pervasa da ostinazione. Ricambiò lo sguardo verso Meng Hao e annuì.


“L’ultimo scontro! La vittoria sta a significare che possiamo entrare nelle Terre Nere. È stato fatto un annuncio che prometteva l’ingresso nelle Terre Nere per chiunque avesse portato uno Spirito Demoniaco. Non è necessario alcun rimpianto da parte nostra. Se perdiamo…


Meng Hao, se morirò permetterai alla grande Tribù del Drago Nero di entrare a far parte della tua Tribù della Divinità del Corvo? Che ne pensi?”. L’espressione di Xu Bai mentre guardava Meng Hao era sincera.


Meng Hao guardò Xu Bai e poi fece un profondo cenno con la testa.


“In questo caso, per quale motivo dovremmo temere la morte?! Sarà uno scontro piacevole!”. Con una risata fragorosa, Xu Bai balzò giù dal drago nero. Si poté udire un rombo quando i muscoli si gonfiarono e il corpo crebbe, rivelando il potere scioccante del corpo fisico.


“La Tribù del Drago Nero!!” gridò, guardando i membri della sua Tribù. Tutti questi sollevarono il capo per guardare verso di lui. “Togliete i sigilli. Combattete!!”.


Tutta la Tribù del Drago Nero rispose: “COMBATTETE!!”.


I membri della Tribù del Drago Nero seguirono Xu Bai quando partì all'attacco. Slegarono i cordini neri legati ai loro polsi, facendo esplodere un’enorme aura. Tutti iniziarono all'istante a diventare più grossi. Questo sigillo tratteneva il vero potere della tecnica di allenamento del corpo fisico della Tribù del Drago Nero. Una volta aperto il sigillo, i corpi dei membri della Tribù crescevano di una testa. Sembravano dei draghi neri feroci mentre sfrecciavano in avanti.


Riguardo Meng Hao, questo fece un respiro profondo. Sollevò la mano destra, al cui interno comparve la Lancia Demoniaca. Voltò lo sguardo verso i membri della Tribù della Divinità del Corvo e oltre, verso la regione Settentrionale del Deserto Occidentale. Questa era la casa della Tribù della Divinità del Corvo. Ripensò al Corvo Dorato e al grande albero. Ripensò alla promessa fatta a loro e alla lunga strada su cui aveva condotto la Tribù della Divinità del Corvo, fino a questo punto.


Nella sua mente comparvero molte immagini, che alla fine si trasformarono nel momento attuale. Questo era… l’ultimo scontro!


“COMBATTIAMO!”. Quest’unica parola pronunciata da Meng Hao riecheggiò come un tuono. I membri della Divinità del Corvo sentirono il loro sangue ardere con la giusta indignazione. L’intento omicida crebbe, divampò. La Tribù sapeva… che questo fosse il momento finale che avrebbe deciso la differenza tra la vita e la morte.


Il cielo fu pervaso da 400.000 neo demoni che emanavano urla che facevano tremare i Cieli. Pelosone era lì. In questo momento, era un neo demone di livello 10. Peloso numero 2, numero 3 e gli altri non erano paragonabili a lui, ma erano comunque audaci. C’era anche il Gigante Selvatico. Gu La, come vero Dominatore di Demoni, era stato di grande aiuto per Meng Hao durante il viaggio. In questo momento, i suoi occhi erano di un rosso intenso.


400.000 neo demoni partirono all'attacco ruggendo.


Lo strillo acuto del pappagallo riecheggiò all'improvviso.


“In formazione! Ricordate, in formazione…”




NOTE:


1. Abbiamo incontrato Duo Lan nel capitolo 323. Aveva incontrato Meng Hao e lo aveva chiamato “Signore dei Demoni”.


2. Luo Chong è il ragazzo che Meng Hao, sotto il nome di Fang Mu, aveva colpito con la Spada di Legno del Tempo sul Geyser dell’Antico Dao, nel capitolo 269. In seguito, quando giunse nelle Terre Nere, Meng Hao aka il Signore dei Demoni aveva avvelenato Luo Chong nel capitolo 325. Poi è ricomparso a capo di una forza del Palazzo Neo contro la Città della Neve Sacra, nel capitolo 372. Si è messo in salvo mentre Meng Hao combatteva contro il Coltivatore alla Recisione dello Spirito.
__


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:


https://www.patreon.com/madotter


Grazie!
MadOtter                                


                                



