---
title: Capitolo 514 – I Cinque Elementi si Combinano Temporaneamente!
pubDate: 2025-03-17T11:17:34.927Z
tags:
    - issth
---


I capelli di Meng Hao frustavano attorno alla sua testa nonostante l'assenza di vento. I suoi occhi brillavano di una luce profonda e tutto attorno a lui era di un rosso acceso. Il lago di sangue sotto di lui iniziò a ribollire e a innalzarsi nell'aria.


Se quello fosse stato tutto, il vero terrore del tatuaggio di sangue non sarebbe stato rivelato. Tuttavia, tutti i Coltivatori nell'area sentirono improvvisamente il sangue nei corpi andare fuori controllo, come se stesse per esplodere all'esterno!


I banditi si sentivano a quel modo, così come i Coltivatori in cima al Forte del Cancello Nero!


Tutti rimasero scioccati all'istante da questo sviluppo.


Tutto si fece più buio; in alto, il vento soffiava e le nubi ribollivano. A mezz'aria, in mezzo all'orda di neo-demoni, si poteva vedere una fontana di sangue, incentrata sul dito indice di Meng Hao!


Allo stesso tempo, nel Dominio Meridionale, a qualche distanza dai confini con le Terre Nere...


Sorse nel cielo, dall'Antico Tempio del Destino, un bagliore sanguigno. Questo fece scattare all'istante in azione le grandi Sette e i grandi Clan del Dominio.


Tutte le statue di divinità all'interno del Tempio cominciarono a piangere lacrime di sangue. Era una vista strana che scioccò l'intero Dominio Meridionale.


Sembrava quasi che queste statue commemorassero il ritorno nel mondo del potere dell'Immortale di Sangue!!


Nel frattempo, nelle terre del grande Deserto Occidentale, all'esterno del Forte del Cancello Nero.


Meng Hao alzò lentamente lo sguardo sugli stupefatti esperti dell'alleanza di banditi.


“Con il Clone di Sangue del clan Ji, posso condensare un totem di sangue. Non può essere paragonato alla pioggia viola, perciò non voglio che sia permanente. Tuttavia, per raggiungere temporaneamente il cerchio completo dei cinque elementi andrà benone. O magari... posso usarlo come fondamenta e fonderlo con la pioggia viola. Allora potrò raggiungere il grande cerchio del totem di tipo Acqua!” Gli occhi si riempirono di anticipazione e Meng Hao alzò la mano premendo l'indice sulla sua fronte.


“Cinque elementi... combinazione temporanea!”


Il potere nato dall'anima del Corvo Dorato! Metallo!


La forza vitale senza limiti dell'Albero Legnoverde! Legno!


La terra del Gelo che diede vita all'Imperatore dei Demoni della Terra del Gelo! Terra!


La Fiamma Inestinguibile! Fuoco!


E ora, il potere dell'eredità dell'Immortale di Sangue, trasformato in sangue. Acqua!


In un istante i cinque elementi raggiunsero il loro grande cerchio. Poteva anche essere solo temporaneo, ma fece comunque salire vertiginosamente la base di Coltivazione di Meng Hao. Il suo Nucleo Dorato Perfetto emanava una luce dorata infinita e iniziò una trasformazione durante la quale sembrò... diventare visibile un'Anima Nascente!


Allo stesso tempo, i cinque elementi cominciarono a combinarsi!


Metallo. Legno. Acqua. Terra. Fuoco. Cinque elementi fusi insieme, che si alimentavano e reprimevano l'un l'altro mentre si univano a formare una Caotica volontà primordiale, al cui interno comparve un singolo fascio di luce!


Questa luce era di colore oro, lo stesso oro dell'elemento metallo e lo stesso colore del tatuaggio totemico di tipo Metallo. Era anche dello stesso colore del Nucleo Dorato Perfetto di Meng Hao. Non appena la luce dorata apparve, la sua base di Coltivazione ruggì.


Si innalzò senza sosta e in un battito di ciglia... aveva fatto breccia dallo stadio del Nucleo Dorato in quello dell'Anima Nascente iniziale!


Il suo Nucleo Dorato Perfetto iniziò a fondere e dal suo interno emerse un'Anima Nascente che apparteneva unicamente a lui!!


Ora, Meng Hao poteva massacrare la fase iniziale dell'Anima Nascente, scuotere quella intermedia e combattere ad armi pari contro lo stadio avanzato. Anche se era difficile dire se ne sarebbe uscito vincitore. In ogni caso, questo era un potere che la fase della Formazione del Nucleo semplicemente non poteva avere. Il potere della sua Anima Nascente dei Cinque Colori era stato completato un passo alla volta quando apparivano i vari tatuaggi totemici. E ora possedeva un'abilità in combattimento che era completamente senza precedenti e incredibilmente spaventosa nel mondo della Coltivazione.


Sorprendentemente, al Senso Divino degli estranei, Meng Hao appariva in realtà al grande cerchio della Formazione del Nucleo. Tuttavia, nessuno poteva negare che fosse allo stadio dell'Anima Nascente; in molti diedero per scontato che stesse deliberatamente mettendo su una facciata per sembrare come se fosse allo stadio della Formazione del Nucleo.


Al momento... nell'attimo in cui la sua base di Coltivazione esplose, facendolo entrare nella fase iniziale dell'Anima Nascente, un'Anima si formò dentro al suo Nucleo Dorato. I volti di tutti i Coltivatori che stavano osservando si riempirono all'istante di incredulità e trattennero il fiato.


“Lui... ha avuto un avanzamento nella base di Coltivazione? È nella fase dell'Anima Nascente?”


“Come.. com'è possibile? Ha raggiunto l'Anima Nascente? Non ditemi che prima era davvero solo un Coltivatore della Formazione del Nucleo!?!?”


“Impossibile! Magari era già all'Anima Nascente prima, ma a causa di circostanze ignote, aveva sperimentato un abbassamento della base di Coltivazione e solo ora è riuscito a recuperare leggermente?” Le conversazioni stupite si propagarono sul campo di battaglia così come tra il pubblico sul parapetto del Forte e tra gli esperti delle Tribù bandite che cercavano di aprirsi una strada attraverso l'orda di neo-demoni.


Mentre erano ancora alle prese con lo stupore, un secondo raggio di luce, in aggiunta a quello dorato, sorse da Meng Hao.


Verde!


Una luce verde tremolante si intrecciò con quella dorata. I capelli di Meng Hao gli schioccarono attorno mentre una forza vitale senza confini iniziava a fuoriuscire dal corpo. In quel momento, la sua base di Coltivazione salì ancora più in alto e ora... si trovava al picco della fase iniziale, solo a un passo dallo stadio intermedio dell'Anima Nascente!


Questa esplosione improvvisa scosse immediatamente le menti di tutti coloro che stavano guardando. Quando Meng Hao alzò la testa e ruggì, tre colori apparvero dietro di lui, un cielo di tre colori!


Oro, verde e in più il colore che rappresentava il suo totem di sangue di elemento Acqua, il rosso!!
I tre colori del cielo che erano apparsi dietro di lui erano riflessi in alto nel firmamento mentre la base di Coltivazione di Meng Hao balzava più in alto ancora una volta. Saliva incessantemente, passando dalla fase iniziale a quella intermedia.


In quel momento i volti di tutte le persone che osservavano erano colme di incredulità. Gli occhi di Duo Lan erano spalancati, come se stesse vedendo qualcosa di inimmaginabile. Anche gli occhi di Zhang Wenzu si agitarono con concentrazione sempre maggiore.


Poi, all'improvviso, apparve un quarto colore. Il giallo!


Dietro Meng Hao si vedeva un cielo di quattro colori. La sua base di Coltivazione non smetteva di salire, continuando con incredibile forza. Era come se tutte le metodiche preparazioni che aveva fatto, stessero rilasciando ora dei risultati esplosivi.


La sua energia esplosione e la sua aura crebbe molto di più, mentre dietro di lui, cinque raggi di luce si intrecciavano a formare un Cielo dai Cinque Colori!


Quel quinto colore era... il nero!


Cinque elementi, cinque colori. In quel momento si trasformarono in un Cielo dai Cinque Colori che ruotò attorno a Meng Hao. Le sue vesti si incresparono e i suoi capelli erano nel caos; i suoi occhi brillavano di una bizzarra luce brillante.


Lui fluttuava lì, con il corpo che emanava un'accesa luce di cinque colori e con un Cielo dai Cinque Colori dietro di se. In quel momento non erano visibili tatuaggi totemici sul suo corpo. Tutto ciò che possedeva... era il Cielo e un'aura indescrivibilmente spaventosa!


Questi cinque colori derivavano dai suoi cinque elementi. L'oro dal tatuaggio di tipo Metallo. Il verde da quello di tipo Legno. Quello di sangue del tipo Acqua creava il rosso. La terra del Gelo era il nero!


Infine vi era il fuoco. Che non era rosso, ma giallo, una fiamma furiosa che si innalzava nel cielo.


La sua base di Coltivazione era decollata un'ultima volta. La sua aura esplose con un'intensità incredibile, che influì profondamente su tutti i Coltivatori che stavano guardando; nel profondo dei loro cuori, tutti gli spettatori provarono paura ed ebbero un tremito.


Alla fine raggiunse il picco della fase intermedia dell'Anima Nascente e la distanza da quella avanzata era... solo un briciolo. Infine, l'aumento vertiginoso della base di Coltivazione si fermò. Tutti sul campo di battaglia erano scossi mentre guardavano Meng Hao.


Questa crescita esplosiva era giunta dopo anni a sopprimere il suo Nucleo Dorato. In quell'istante, quando aveva liberato tutto ciò che aveva accumulato in precedenza, aveva sperimentato una crescita astronomica fino al vertice dello stadio intermedio dell'Anima Nascente.


Prima poteva combattere con la fase avanzata dell'Anima Nascente e ora... era abbastanza potente che, nonostante non fosse in grado di far tremare la Recisione dello Spirito, poteva schiacciare qualunque Coltivatore sotto quello stadio come erba secca o legno marcio. Era in grado di tagliare attraverso ognuno di loro come un coltello caldo nel burro!


Nonostante tutto questo, Meng Hao si lasciò scappare un sospiro.


“Se potessi capire questa pioggia viola, allora potrei fonderla con il tatuaggio di sangue e creare un grande cerchio del totem di tipo Acqua. Quando succederà, la mia base di Coltivazione sarà sicuramente in grado di sfondare la fase intermedia dell'Anima Nascente!” Sapeva che la sua attuale base di Coltivazione non fosse veramente al grande cerchio dei cinque elementi e perciò, non poteva lanciarlo oltre questo punto.


Questo non era ciò che voleva davvero; l'acqua di questi cinque elementi conteneva parte del sangue dell'Immortale di Sangue. Ciò che lui voleva, era la pioggia viola dell'Apocalisse del Deserto Occidentale.


Questa era la sua scelta.


Al momento, la sua base di Coltivazione dei cinque elementi era solo una fusione temporanea. Infatti, la sua Anima Nascente era in realtà illusoria e i cinque elementi non erano pienamente combinati. Non aveva creato la sua Anima Nascente dei Cinque Colori; una volta fatto, la sua base di Coltivazione sarebbe stata completamente stabile.


All'improvviso, una strana luce brillò nei suoi occhi. Guardò in lontananza gli innumerevoli neo-demoni e gli increduli esperti e Sacri Antenati delle Tribù di banditi.


“Penso sia ora di verificare l'abilità di combattimento di questa temporanea combinazione dei cinque elementi!” Mentre mormorava ancora tra se, i neo-demoni ruggirono e si avventarono sugli esperti delle Tribù, obbligandoli a difendersi. Improvvisamente, uno di loro venne separato dagli altri; a quel punto si aprì un ampio spazio, una via vuota che forniva una chiara linea di visuale per Meng Hao, che si trovava distante alcune centinaia di metri.


Il vecchio e Meng Hao si guardarono l'un l'altro per un attimo, poi Meng Hao disse senza emozione: “Fatti sotto.”


“Una tale arroganza e presunzione!!” ruggì il vecchio, che per caso era un Alto Sacerdote. I suoi occhi baluginarono freddamente quando usò il teletrasporto minore per lanciarsi contro Meng Hao.


Il resto dei membri della sua Tribù, inclusi gli Anziani e il Grande Padre, erano stati uccisi a causa dell'Esotico Fiore del Cuore Demoniaco; e ora, era il solo esperto rimasto della Tribù. Si lanciò in avanti, con gli occhi che fremevano per l'intento omicida. Mentre si avvicinava, il suo totem apparve magicamente sopra la testa; era un'immensa stella che poi si trasformò in un masso gigantesco largo tremila metri. Mentre questo sfrecciava nell'aria contro Meng Hao, risuonò un rombo.


Meng Hao levitava con espressione tranquilla. Agitò la mano destra facendo scintillare il Cielo dai Cinque Colori. Si udì un fruscio quando una luce di cinque colori si espanse e poi scomparve. Un attimo dopo, il masso in arrivo tremò e si disintegrò.


Questa vista scioccò tutti coloro che la videro, specialmente l'Alto Sacerdote. Il suo volto era pieno di incredulità; fu a questo punto che Meng Hao agitò distrattamente la mano, indicando.


Quando puntò il dito, il Cielo dai Cinque Colori ondeggiò e poi sparì. Quando ricomparve, si era condensato sul suo dito. Poi il dito discese e una luce accecante di cinque colori sfrecciò contro il vecchio.


Era un Alto Sacerdote, ma il suo volto tremò nondimeno. Ruggì quando rilasciò le abilità divine e gli oggetti magici. Indietreggiò in fretta, usando molti teletrasporti minori per sparire all'improvviso e riapparire lontano.


Aveva reagito velocemente e si muoveva con velocità incredibile. Sembrava come se non importasse quanto rapido e feroce fosse il raggio di luce, non sarebbe stato in grado di toccarlo. Tuttavia... all'improvviso scoprì che tutto il suo corpo stava tremando. Tossì una boccata di sangue quando la luce dai cinque colori comparve sul suo petto; fissò in basso incredulo, incapace di fare alcunché eccetto boccheggiare.


“Com'è possibile...?”


“Come puoi vedere” disse Meng Hao con gli occhi che splendevano per l'illuminazione, “non puoi sfuggire al potere dei cinque elementi.”


Il vecchio non disse niente, ma un sorriso amaro comparve sul suo volto. Improvvisamente, il suo corpo divenne rosso mentre tutto il sangue al suo interno esplodeva. Si udì il suono dello scoppiettio quando divenne una nebbiolina sanguinolenta. Allo stesso tempo, una luce dorata fuoriuscì da lui, trasformando il suo corpo, dall'interno verso l'esterno, in una statua d'oro. Tuttavia, non era ancora morto. Il fatto che teoricamente avesse una possibilità di sopravvivere era come un tormento amaro, mentre cadeva al suolo. Ma poi, un mare di fiamme eruttò, bruciando corpo e anima.




Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!


                                



