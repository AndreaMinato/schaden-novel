---
title: Capitolo 515 – Una Iniziale Comprensione del Karma
pubDate: 2025-03-17T11:17:34.928Z
tags:
    - issth
---


“Combinazioni differenti dei cinque elementi avranno manifestazioni differenti...” pensò Meng Hao, avendo ottenuto una nuova illuminazione. Alzò lo sguardo sui volti pallidi degli esperti delle Tribù bandite e sui Sacri Antenati. Volevano ucciderlo, ma ora erano circondati e isolati da innumerevoli neo-demoni, ed erano terribilmente indeboliti.


Erano stati circondati da centinaia di migliaia di neo-demoni e non potevano neppure raggiungerlo, figurarsi... ucciderlo.


“Siamo sconfitti...” disse amaramente uno dei vecchi esperti. A questo punto sapevano di aver perso e sapevano che fondamentalmente Meng Hao non poteva essere ucciso.


Lui non era una persona impulsiva e, nonostante l'improvviso incremento della sua abilità marziale, avrebbe comunque agito con cautela. Sapeva che avrebbe permesso loro di attaccarlo solo uno alla volta e non avrebbe presuntuosamente provato ad affrontarli tutti assieme.


Fronteggiare un nemico del genere aveva riempito questi esperti con una sensazione di impotenza.


Non appena le parole del vecchio echeggiarono, gli sparpagliati membri delle Tribù a terra cominciarono lentamente a rinunciare. Smisero di combattere e rimasero lì in silenzio.


Dei 200.000 membri originali, non rimaneva neppure un venti percento. Questa battaglia non era stata vinta solo da Meng Hao; ma l'inarrestabile potere di 800.000 neo-demoni che brandiva, era una forza capace di piegare qualsiasi forza nemica.


Ora che aveva sconfitto l'alleanza, Meng Hao non continuò a trattenerli o a massacrarli; permise ai rimasugli delle Tribù di abbandonare il campo. Mentre queste scomparivano nelle pianure circostanti, lui guidò la Tribù della Divinità del Corvo, la Chiesa della Luce Dorata, la grande Tribù del Drago Nero e gli 800.000 neo-demoni di fronte al Forte del Cancello Nero. Poi alzò il capo per guardare il parapetto in alto.


“La Tribù della Divinità del Corvo è giunta con uno Spirito Demoniaco!” disse lentamente, la sua voce echeggiava nelle Terre Nere!


Xu Bai si erse al suo fianco; guardò l'enorme cancello che conduceva nelle Terre Nere, prese un profondo respiro e disse: “La grande Tribù del Drago Nero è arrivata con uno Spirito Demoniaco!”


Ci fu un breve momento di silenzio, dopodiché...


Si udì un rombo quando l'enorme cancello del Forte... iniziò lentamente ad aprirsi!


Mentre le porte si aprivano, la folla in cima al parapetto guardò in basso. Virtualmente, tutti gli sguardi passarono sulle persone in basso e andarono a posarsi su Meng Hao.


Le conversazioni cominciarono subito a diffondersi.


“Sembra che d'ora in poi, le Terre Nere diverranno un pochino più vivaci.”


“Questo Meng Hao possiede una base di Coltivazione straordinaria e delle strane abilità divine. I suoi totem sono ancora più sconcertanti e può persino uccidere dei Coltivatori alla Fase avanzata dell'Anima Nascente. In futuro salirà sicuramente ancora di più alla ribalta qui nelle Terre Nere!”


“L'Apocalisse del Deserto Occidentale ha raggiunto il suo culmine. Non ci vorrà molto prima che si sia in grado di vedere il mare dal Forte del Cancello Nero... Le Tribù della Divinità del Corvo e quella del Drago Nero si sono aperte la strada fino a qui. Sono le sole due ad aver guadagnato l'accesso alle Terre Nere in questo modo. Davvero insolito...”


Udire le loro conversazioni fece roteare gli occhi a Luo Chong. Guardava occasionalmente la folla in basso e Meng Hao e per quello che stava pensando, era impossibile da dire.


L'espressione di Zhou Dekun era di eccitazione mentre osservava Meng Hao e un largo sorriso gli comparve in volto.


Duo Lan in prima istanza si accigliò, ma rilassò velocemente il viso; continuando a guardare profondamente Meng Hao.


Al suo fianco, Zhang Wenzu stava sorridendo. Scuotendo la testa, disse: “Totem dei cinque elementi, combinati insieme... Un'idea interessante. Sfortunatamente è solo temporanea. Non ci vorrà molto prima che avvizzisca come una foglia di ninfea priva di radici. Decisamente non è un Prescelto.


Quando lo incontrerò in futuro, qui nelle Terre Nere, lo aiuterò a comprendere perché combinare i cinque elementi non è altro che uno scherzo.” Sorrise.


Al momento, il gigantesco rombo continuava a risuonare, mentre il cancello finiva di aprirsi completamente per rivelare un'apertura che assomigliava a una porta larga pressapoco trecento metri. La luce del sole vi passava attraverso e dall'altro lato c'erano le Terre Nere. Era come se la porta fosse un punto di demarcazione fra due mondi.


Xu Bai prese un profondo respiro e poi si voltò verso Meng Hao. Congiungendo le mani, si inchino profondamente. “Fratello Meng” disse, “le parole non possono esprimere la mia profonda gratitudine per la tua gentilezza. L'alleanza tra noi non cambierà mai! Per ora, io, Xu Bai, condurrò la mia Tribù nelle Terre Nere. Dopo avere avuto il tempo di riorganizzarci, potremo trovare il tempo di chiacchierare!”


Meng Hao rise e annuì in risposta, ma non disse nulla.


Con questo, Xu Bai guidò le migliaia di membri della sua grande Tribù verso il Forte. Scomparvero velocemente al suo interno e entrarono nelle Terre Nere.


Mentre la Tribù del Drago Nero andava per la sua strada, Meng Hao riportò lo sguardo sui membri della Divinità del Corvo dietro di lui.


Dopo un lungo momento, il suo sguardo andò, finalmente, a posarsi sui membri che una volta erano parte delle Cinque Tribù. Ne rimanevano solo poche centinaia; Wu Chen e Wu Ling erano tra loro.


C'era anche il Grande Padre che aveva consumato la sua forza vitale tutti quegli anni addietro. Ora era molto vecchio e non gli era rimasta molta longevità.


Meng Hao li guardò e loro fecero lo stesso. Nessuna parola venne scambiata; dopo tutti gli anni spesi assieme, lo conoscevano piuttosto bene. All'interno del loro silenzio vi era una profonda malinconia.


Dopo un lungo momento, Meng Hao sorrise.


Guardò le poche centinaia di membri delle precedenti Cinque Tribù e gli altri che erano stati raccolti lungo il loro viaggio. Con voce calma e amabile, disse: “Infine vi ho condotti qui. Ora, consegno la vostra speranza a voi.”


Aveva viaggiato con queste persone per molti anni e aveva combattuto al loro fianco per raggiungere questo momento. Alla fine, avevano raggiunto la loro destinazione, il grande cancello che conduceva nelle Terre Nere.


La via era stata aperta e aspettava soltanto che vi camminassero attraverso.


“Potete continuare a praticare la Coltivazione con i miei totem” continuò. “In più, ho marchiato gli altri Sacri Antenati totemici che abbiamo ottenuto cosicché la Tribù della Divinità del Corvo possa formare totem da loro.


I miei rampicanti... sono guariti. Li darò a voi come protettore e guardie.” Agitò la mano facendo apparire un seme del Rampicante della Fortezza di Spine. Velocemente lo marchiò con una missione.


Proteggi la Tribù della Divinità del Corvo!


Dopodiché, dette il seme al Grande Padre della Tribù. Il vecchio guardò silenzioso Meng Hao e ripensò a tutte le scene degli anni passati e a cosa aveva detto sul dare una speranza alla Tribù.


Tutte le cose successe passarono in un lampo nella sua mente, offuscando la sua vista mentre guardava Meng Hao.


“A partire da oggi” disse piano Meng Hao, “la Chiesa della Luce Dorata sarà parte della Tribù della Divinità del Corvo. D'ora in poi... la Tribù non sarà chiamata Divinità del Corvo, ma invece, Clan del Corvo Dorato!” I membri della Tribù iniziarono a tremare. Era difficile chi fu il primo, ma tutti loro cominciarono a cadere in ginocchio e prostrarsi a lui.


Nessuno parlò. Tuttavia, le lacrime nei loro occhi e gli sguardi sui loro volti famigliari rendevano palese il loro profondo rispetto, fanatismo e gratitudine verso Meng Hao.


Lui li guardò e sorrise. Era un sorriso che diceva: “Il tempo di separarci è giunto.”


Si voltò a guardare Gu La. “Gu La... D'ora in avanti sei libero. Prima di rilasciarti, però, devo dire che spero davvero tu rimanga come membro del Clan del Corvo Dorato, per essere il loro Dominatore di Demoni.”


Gu La tremava quando cadde in ginocchio e lo fissò confuso. Durante il lungo viaggio, le sue passate lamentele erano svanite da tempo. Assunse una strana espressione, una colma di riluttanza per la separazione. Dopo un attimo abbassò il capo e si disse d'accordo.


“Ti do il Gigante Selvatico” continuò Meng Hao. “Trattalo bene.” Meng Hao spostò lo sguardo sul gigante. Nel corso degli anni era rimasto ferito molte volte e il suo corpo era ora coperto di cicatrici. Nonostante ciò, era imponente; guardò Meng Hao con un'espressione vacua, come se non capisse molto di ciò che stava avvenendo.


“Per quanto riguarda gli 800.000 neo-demoni, non ne porterò nessuno con me. Li do tutti a voi, per formare il nucleo di combattimento del Clan. Li marchierò tutti personalmente cosicché non dobbiate controllarli. Saranno lì per proteggere il Clan del Corvo Dorato.” Con quello, agitò la mano destra e, immediatamente, gli 800.000 neo-demoni ruggirono in modo sconcertante. Ognuno di loro lo guardò, come se stessero comunicando con lui...


Guaiti di dolore si udirono da Pelosone e gli altri, come se fossero restii a separarsi.


Meng Hao guardo i Lupi Legnoverde con un debole sorriso. Ripensò all'anno in cui si era unito alla Tribù e a quando aveva posato gli occhi per la prima volta sui cinque cuccioli.


Poteva ancora ricordare i loro lamentosi uggiolii dopo un'intera notte di digiuno.


Pensò a quando era corso nelle foreste montane per trovargli del cibo.


“Siete cresciuti ora” disse piano. “Non avete più bisogno di seguirmi... Dove sto andando... voi cinque non potete venire.”


I loro ululati di pena sembrarono destare dalla loro prostrazione i membri circostanti del Clan; i quali alzarono i capo per guardare Meng Hao con espressioni di dolore.


“Eminente Sacro Antenato, vi preghiamo, non lasciate il Clan del Corvo Dorato...”
“Eminente Sacro Antenato, non potete rimanere con noi nelle Terre Nere?”


“Senza di voi, Eminente Sacro Antenato, saremmo periti molto fa. Sacro Antenato, il Clan del Corvo Dorato ricorderà per sempre la vostra gentilezza!”


Udire tutte le loro parole lo fece rimane silenzioso per un lungo momento. Alla fine scosse la testa e li guardò con calore.


“Non c'è bisogno che mi ringraziate” disse con calma. “Tutto ciò che ho fatto era per pagare un debito di gratitudine con il Corvo Dorato e il grande albero. Era anche il mio modo di porre delle scuse. Magari... questo è il Karma.” Agitò la mano facendo volare uno degli Spiriti Demoniaci che aveva sigillato nelle mani del Grande Padre.


“Prendetelo e entrate nelle Terre Nere!” Diede un profondo sguardo al Clan, poi fissò le Terre Nere. Sapeva che lo Spirito Demoniaco rimanente avrebbe presto portato a degli scontri. Decidendo di non rimanere oltre, girò la schiena alle Terre Nere e si incamminò. Avvantaggiandosi della temporanea combinazione dei cinque elementi, sfrecciò via velocemente scomparendo in lontananza.


“Amata concubina” disse il pappagallo, in una chiara imitazione di Meng Hao. “Rimani qui a curare le tue ferite. Per favore prenditi cura della Chiesa della Luce Dorata per me. Il Quinto Signore... tornerà per te.” Apparendo sia triste che arrogante, sbatté le ali sfrecciando via per seguire Meng Hao.


“Haha! Libertà, puttane! La mia amata concubina è troppo protettiva. Non posso farcela. Finalmente sono libero... Ah, l'odore della libertà! Quant'è piacevole!”


“Eminente Sacro Antenato!” Mentre Meng Hao andava via, tutti i membri del Clan del Corvo Dorato si voltarono e si prostrarono verso di lui ancora una volta. Quando fu passato molto tempo, si alzarono lentamente in piedi. Pieni di malinconia, insicuri sul futuro, presero gli 800.000 neo-demoni ed entrarono nelle Terre Nere.


La sua partenza riempì di sconcerto i volti della folla sul parapetto. Le pupille di Zhang Wenzu si restrinsero e realizzò improvvisamente che il suo giudizio su Meng Hao fosse completamente sbagliato.


“Dove sta andando...?”


Duo Lan era incredula e Zhou Dekun fissava con gli occhi spalancati.


Molto lontano, Meng Hao procedeva. La sua espressione era calma, il suo intero portamento era completamente diverso da prima.


“Se quell'anno non avessi scelto di andare nelle cinque Tribù della Divinità del Corvo, il Corvo Dorato avrebbe potuto vivere per altri mille anni. Il mio arrivo è stato la semina del Karma. La sua raccolta, la morte del Corvo. Tuttavia, quella mietitura fu un'altra semina. Questo per via della morte del Corvo Dorato, il declino della Tribù e l'aver evitato per un pelo lo sterminio. Sono quasi stati spazzati via dall'Apocalisse. Questo è stato una raccolta del Karma.


La semina contiene la raccolta, la raccolta contiene la semina. Tutto ciò che è accaduto in precedenza era la semina. Il Karma è stato raccolto dopo che ho condotto la Tribù fuori dalla regione Nord fino alle Terre Nere.


È simile al ripagare le gentilezze. La gentilezza è la semina del Karma e il ripagarla, la sua raccolta!


Il Karma riguarda le cause e gli effetti. Io... ora comprendo.” Mentre viaggiava, i suoi occhi iniziarono a brillare per l'illuminazione. Era come se potesse vedere i flebili fili del Karma attaccati a tutte le cose viventi!


Ridendo, Meng Hao colpì la borsa da trasporto per estrarne la canna da pesca del Clan Ji. Mentre la tirava fuori, all'interno del suo cuore fluttuò la sensazione del Karma di tutti gli esseri viventi.




Novelleleggere apre una piccola raccolta fondi! Per tutti i dettagli e i vantaggi (e se vi andasse di aiutarci) potete cliccare il seguente link:
https://novelleleggere.com/news/raccolta-di-fondi-per-novelle-leggere/#comment-99706


__


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
                                


                                



