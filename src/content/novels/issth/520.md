---
title: Capitolo 520 - Il Freddo Infinito Non Conosce gli Anni
pubDate: 2025-03-17T11:17:34.928Z
tags:
    - issth
---


40 anni trascorsero in un lampo. C’erano ancora persone che si ricordavano di Meng Hao, ma la maggior parte ricordava solo una scena in cui qualcuno aveva fatto passare 800.000 neo demoni nel Forte del Cancello Nero.


Per quanto riguardava l’aspetto di Meng Hao, la maggior parte delle persone lo ricordava a malapena.


Con il passare del tempo, Meng Hao veniva lentamente dimenticato.


A dire il vero, dentro di sé avveniva la stessa cosa. Sul Mare Viola del Deserto Occidentale non si vide neppure la sua ombra. Adesso erano trascorsi anni da quando si era immerso sul fondo del mare.


Sedeva a gambe incrociate su quella che una volta era la terra del Deserto Occidentale. Questa volta, ci rimase per molto tempo.


Non si mosse e non respirò. Sembrava non emettere alcun segnale di vita. Sedeva nell'ombra del fondo del mare, isolato a meditare.


La volontà di sterminio circostante si stava riducendo sempre più. Anche cercandola attentamente, era difficile accorgersi della sua presenza. Nello stesso momento, l’esigua forza vitale rimasta nel corpo di Meng Hao diminuiva poco a poco. C’era solo un piccolo frammento ad evitare che la sua vita si spegnesse.


Fu proprio in questo modo che trascorsero altri vent'anni.


Dal momento in cui Meng Hao aveva iniziato il suo tentativo di comprendere il Mare Viola, era trascorso un ciclo completo di sessant'anni. Nel mondo esterno, sempre più persone si stavano dimenticando di lui. Anche nel Clan del Corvo Dorato e del Drago Nero, molte delle persone che erano entrate a far parte del Clan o erano nate in quel periodo presero le storie su Meng Hao solo come leggende esagerate. L’eccezione erano coloro che in effetti avevano collaborato con Meng Hao molti anni prima.


Lentamente, tra i membri della Tribù del Drago Nero e quelli della Tribù della Divinità del Corvo iniziò a crescere dell’attrito. Tuttavia, Xu Bai riuscì a reprimere con forza questa tendenza e placare i conflitti.


Era comprensibile, considerato che le due Tribù non avevano un’origine comune. Erano stati costretti a stare insieme a causa delle pressioni del mondo esterno. La Tribù del Corvo Dorato occupava una posizione di comando al di sopra della Tribù del Drago Nero. Sebbene le cose sembrassero calme come le acque di un mare senza vento, in realtà i cuori feroci della Tribù del Drago Nero si stavano risvegliando.


Trascorsero altri anni. Un giorno, Meng Hao sedeva immobile a gambe incrociate nelle profondità dei mari. D’un tratto, aprì gli occhi.


Non appena ciò accadde, questi splendettero di una luce brillante. Dopo molto tempo, la sua espressione iniziò a indebolirsi.


“Così tanti anni…” mormorò tra sé, guardando il mondo del fondo del mare di un nero intenso attorno a lui.


“Purtroppo, io… non ho ancora afferrato a pieno il significato della volontà mortale del Mare Viola. La volontà di sterminio è debole ma è ancora presente. Fino a quando non scomparirà del tutto, io sarò separato dal Mare Viola, incapace di fondermi a questo.


“Sebbene in me sia rimasta solo una piccolissima quantità di forza vitale, c’è ancora. Per questo, il potere di sterminio non sparirà.


Non dirmi che davvero… devo morire?!”. Scosse la testa quando osservò a fondo l’oscurità attorno a lui. Di tanto in tanto, comparivano degli spettri. Nei più di sessant'anni che erano trascorsi, avevano iniziato a svegliarsi sempre più spettri e a vagare nelle acque del mare.


Fluttuavano oltre Meng Hao senza il mimino cenno di attacco nei suoi confronti. Era come se non lo potessero vedere, o forse, secondo loro, Meng Hao era come loro, privo di qualsiasi tipo di forza vitale.


Quando Meng Hao osservò le acque nere del mare, nella sua testa comparve un’immagine. Era l’immagine sbiadita di suo padre e sua madre, quando era bambino. Vide sé stesso da piccolo, mentre leggeva un libro davanti alla finestra. Sentì la delusione dei continui fallimenti delle prime fasi degli esami imperiali. Poi ci fu il momento sul Monte Daqing, in cui la sua vita cambiò.


La Setta dell’Affidabilità. L’Eredità dell’Immortale di Sangue. La Setta del Fato Viola. Le Terre Nere… fino alle grandi terre del Deserto Occidentale. Tutte queste cose balenarono nella mente di Meng Hao. Erano infiniti. Infiniti ricordi indimenticabili. Erano passati quasi cento anni da quando aveva incontrato Xu Qing sul Monte Daqing.


Erano trascorsi cent’anni. Erano trascorsi così velocemente che Meng Hao ebbe a malapena il tempo di far riemergere i ricordi. Così, tutta la vita di un mortale era andata via.


Poco a poco, la vita di Meng Hao parve rapprendersi davanti a lui. Vide molte sagome, non aveva importanza che fossero nemici o amici, i filamenti di Karma che lo collegavano a tutte queste persone iniziarono a diventare visibili.


Dopo un po’, Meng Hao sorrise. Nel sorriso, splendette all'improvviso l’ostinazione.


Aveva scelto questo percorso e avrebbe continuato a percorrerlo fino alla fine, irremovibilmente. Quando si assumono dei rischi, i risultati possono portare alla morte o a ricompense incredibili!


Meng Hao chiuse gli occhi. In quel momento, distrusse senza esitare l’ultimo filamento di forza vitale.


Non può esserci crescita senza distruzione! Senza la morte, come può esserci una nuova vita?!


Quando il filamento di forza vitale svanì, parve che il corpo di Meng Hao venisse pervaso da boati silenziosi. La sua forza vitale era scomparsa, sparita completamente. La fiamma della vita dentro di lui era stata spenta. In questo momento era completamente… morto!


Si trattava di vera morte, uno stato di esistenza senza alcuna forza vitale, senza coscienza, senza alcuna aura o abilità di percepire qualcosa. Era come se fosse stato sotterrato in profondità sul fondo del Mare Viola.


Nel momento in cui giunse la morte, la volontà di sterminio che gli aveva impedito di fondersi al Mare Viola scomparve all'improvviso. Scomparve del tutto senza lasciare tracce.


La rimozione di questo blocco sembrava indicare che aveva ricevuto l’approvazione. Lui… era proprio come il Mare Viola, una volontà di morte.


Senza lo sterminio che lo escludeva, il corpo di Meng Hao venne avvolto dalla fitta aura mortale del Mare Viola del Deserto Occidentale. Questa si riversò in lui, vorticando dentro di lui, penetrando in lui. Iniziò a circolare, muovendosi in modo ciclico.


Meng Hao non aveva alcuna coscienza. Era come se fosse stato tagliato di netto fuori dal mondo, come se non avesse più nulla a che fare con il mondo. Lo aveva dimenticato; e il mondo aveva dimenticato lui.


L’unica cosa che Meng Hao ricordava era la fitta aura di morte del Mare Viola. Continuava a rapprendersi attorno a lui, per riversarsi nel suo corpo. Alla fine, un giorno, la sua carne pallida divenne completamente grigia e fu pervasa da un’aura di morte. Adesso era… un tutt'uno con il Mare Viola.


I suoi organi interni, le parti del suo corpo, tutto era fuso con il Mare Viola.


Era diventato il Mare Viola.


Tuttavia, il Mare Nero non era ancora diventato lui.


Trascorse del tempo.


Un anno. Cinque anni. Dieci anni… alla fine trascorsero trent'anni. In questo momento, erano passati circa novant'anni da quando Meng Hao aveva iniziato a cercare l’illuminazione della pioggia viola.


Di recente, nei cieli sopra il Deserto Occidentale, la pioggia viola che era caduta incessantemente per circa cento anni sembrava essere sul punto di cessare. I segnali divennero sempre più apparenti. Trascorse un anno e la Pioggia Nera… finalmente cessò.


Il cielo era ancora coperto, ma la pioggia aveva smesso di cadere. Non era una fine completa; di tanto in tanto cadeva della pioggia qui e là. In generale, però, l’acquazzone viola era passato.


Quando la pioggia viola smise di cadere, nel Mare Viola del Deserto Occidentale c’era qualcosa di diverso. In quel momento, tutti gli spettri che avevano fluttuato sopra e sotto il mare d’un tratto si fermarono. Tutto tacque. I loro volti divennero ancora più assenti, come se stessero ascoltando qualcosa con rispetto.


Questo periodo di ascolto durò tre mesi.


Dopo tre mesi, tutto tornò alla normalità. Tuttavia, c’era qualcosa… di diverso in questo Mare Viola, qualcosa che nessuno poteva percepire.


Era come se nel mare, ogni rigonfiamento delle onde contenesse una volontà.


Quella volontà apparteneva a Meng Hao!


Meng Hao, però, non lo sapeva. Non sapeva bene che cosa avesse risvegliato. Non si ricordava chi fosse, e non aveva nemmeno alcun ricordo di sé. Tutto quello che ricordava era che si era risvegliato ed era diventato il Mare Viola.


Lui era il Mare Viola.


E il Mare Viola… era lui.


Confuso, si guardò attorno. Non ricordava che fosse trascorso del tempo. Vide che la pioggia smise di cadere, fino a quando non fu più visibile nemmeno una goccia. Vide anche un giovane in nero seduto a gambe incrociate nelle profondità del mare.


Nel momento in cui vide il giovane, questo percepì a sua volta Meng Hao, e sul suo volto si fece largo uno sguardo incredulo e stupito. Il suo corpo iniziò a tremare come se facesse freddo. Sebbene Meng Hao non capisse perché, il giovane si trasformò all'improvviso in un pipistrello nero e poi iniziò a fuggire terrorizzato.


Ogni volta che Meng Hao spostava l’attenzione su di lui, questo tremava per la paura indescrivibile e fuggiva alla massima velocità.


Meng Hao non capiva proprio il perché. Distolse lo sguardo e iniziò ad analizzare ancora il mondo attorno a lui, quasi confuso. Presto, iniziarono a comparire dei Coltivatori sul mare, che arrivarono per andare a caccia di spettri.


Meng Hao vide chiaramente tutto questo. Vide anche che alcuni Coltivatori caddero nel mare, dopodiché persero la vita.


Meng Hao osservò tutto confuso. Arrivarono sempre più Coltivatori. Questi stavano attenti a non toccare le acque del mare. Usando le loro abilità divine e le tecniche magiche, riuscirono a trovare delle isole/montagne che non erano state sommerse del tutto. Iniziarono a costruire città attorno alle cime di queste, sulle acque del mare.


Le definirono città, ma in realtà erano più degli avamposti.


In breve tempo, furono costruiti dieci di questi avamposti sul Mare Viola del Deserto Occidentale.


Meng Hao li osservò. Ad un certo punto, si levò un frammento di volontà e sulla superficie del mare si mossero delle onde enormi che, all'improvviso, sommersero uno degli avamposti che erano stati costruiti.


La nascita di avamposti fece arrivare ancora più Coltivatori sul grande Mare del Deserto Occidentale per andare a caccia di spetti facendo attenzione…


Dopo aver osservato, Meng Hao iniziò a sentirsi annoiato. Divenne silenzioso e iniziò ancora a trascorrere del tempo… sebbene non sapesse quanto.


Con nessuno che lo disturbava, e nessun imprevisto, Meng Hao poteva stare così per diecimila anni. Poi il Mare Viola sarebbe scomparso, e la sua coscienza sarebbe tornata nel suo corpo. Sarebbe finalmente rinato.


Meng Hao non sapeva cosa stesse vivendo, sebbene sembrasse illuminazione, in realtà era qualcosa che nell'antichità era definito… Trasmigrazione Demoniaca!


Il corpo di carne era stato abbandonato, come anche la base di Coltivazione. La coscienza era frantumata e si era risvegliata in una nuova forma di vita. Tutto era stato dimenticato, come per colui che diventa il Demone Più Grande di Cielo e Terra.


Tutto ciò che riguardava il passato era stato spazzato via.


Nel mare, il tempo viene dimenticato. Il freddo infinito non conosce gli anni.


Meng Hao vide molte persone. Una di loro era un anziano con un lungo abito bianco. Il suo corpo emanava un aroma medicinale, e aveva le sembianze di un essere trascendentale. Un giorno di un anno in particolare, comparve sul Mare Viola.


Fissava con lo sguardo assente le acque, e Meng Hao fissava con lo sguardo assente lui. C’era qualcosa di familiare in quest’uomo…


Fluttuò a mezz'aria silenzioso, osservando il mare. Trascorsero tre mesi. Alla fine, l’uomo si lasciò andare a un sospiro delicato.


“Apprendista, tu… sei nel mezzo della Trasmigrazione Demoniaca…”. Scosse la testa, poi si voltò e andò via, evidentemente pervaso da emozioni complesse.


Il cadavere di Meng Hao sedeva sul fondo del mare a gambe incrociate. In quel momento, tremò appena. Adesso si sentiva ancora più confuso.




Novelleleggere apre una piccola raccolta fondi! Per tutti i dettagli e i vantaggi (e se vi andasse di aiutarci) potete cliccare il seguente link:
https://novelleleggere.com/news/raccolta-di-fondi-per-novelle-leggere/#comment-99706


__


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
                                


                                



