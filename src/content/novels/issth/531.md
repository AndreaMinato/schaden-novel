---
title: Capitolo 531 - I Fili del Karma!
pubDate: 2025-03-17T11:17:34.930Z
tags:
    - issth
---


In questo momento, i tre anziani di lato stavano tremando, e i loro volti vennero pervasi da una disperazione silenziosa. La paura sommerse i loro cuori; quest’ombra di morte che persisteva su di loro superava di gran lunga la missione che era stata affidata loro da Patriarca Huyan.


Senza la minima esitazione, i tre Coltivatori all'Anima Nascente si voltarono e usarono la loro arte di fuga più potente per scappare alla massima velocità. Fecero del loro meglio. Uno di questi, allo stadio intermedio dell’Anima Nascente, frantumò un contenitore di giada viola tra le dita, provocando un bagliore viola che circondò il suo corpo e poi lo spinse lontano ad una velocità esplosiva.


Un altro Coltivatore allo stadio intermedio dell’Anima Nascente, il quale aveva assistito al fallimento dell’arte di fuga del sangue di Wu e si era addirittura ferito nell'usarla, non osò usare la stessa tecnica. Attinse invece alla forza vitale della sua Anima Nascente, ignorando che come risultato avrebbe iniziato ad avvizzire. Scattò verso l’orizzonte a gran velocità.


L’ultimo Coltivatore aveva la base di Coltivazione maggiore, lo stadio avanzato dell’Anima Nascente. Quando fuggì, produsse una bussola grezza del Feng Shui dalla sua borsa da trasporto e la lanciò davanti a sé. Questa emanò subito tre strisce di luce brillanti che trafissero l’aria e poi… provocarono un’apertura!


Senza guardarsi alle spalle entrò nell'apertura con in mente solo la fuga.


Era già stato abbastanza scosso e pervaso dalla massima paura a causa di Meng Hao.


Riguardo a Huyan Qing, era stupito da tutto ciò che era appena accaduto. Il suo corpo stava tremando e il suo respiro era affannoso. Aveva la mente intorpidita e il suo cuore era carico di un intenso rimpianto.


Veder esplodere Sir Wu lo aveva fatto sbiancare in volto e aveva fatto comparire lungo tutto il suo corpo del sudore freddo.


Meng Hao agitò la manica, spazzando via il sangue di Sir Wu rimasto. Al contempo, puntò l’indice della sua mano destra. Subito volarono verso di lui diverse gocce di sangue dalla massa che stava volando nella direzione opposta. Questo si rapprese sulla punta del suo dito, sotto forma di una goccia di sangue brillante.


Questo era il sangue del cuore prodotto dalla morte del Coltivatore al grande cerchio dell’Anima Nascente. Meng Hao osservò il sangue per un istante, poi scagliò la sua mano facendolo dividere in tre parti che sfrecciarono verso il Coltivatore in fuga circondato da Qi Viola.


La goccia di sangue si trasformò in una striscia rossa quando sfrecciò nell'aria.


Nello stesso momento, Meng Hao fece per afferrare con la mano. Comparve la Lancia Demoniaca con delle grida eccitate. Subito emerse della nebbia nera torbida, pervasa da volti feroci. Stranamente, quando i volti videro lì Meng Hao, iniziarono a tremare e d’un tratto rimasero in silenzio.


Meng Hao sollevò la lancia e poi la tirò in aria. I volti feroci nella nebbia ricominciarono subito a gridare quando sfrecciarono verso il coltivatore che stava bruciando la sua Anima Nascente per scappare.


Dopo aver fatto ciò, Meng Hao guardò il Coltivatore all'Anima Nascente che ora si trovava a metà strada nell'apertura in aria. L’apertura stessa sembrava sul punto di chiudersi. Meng Hao colpì la sua borsa da trasporto, facendo comparire un bagliore color smeraldo. Ad un tratto, nelle sue mani comparve una canna da pesca dall'aspetto molto comune.


Non appena strinse la canna da pesca, tutta l’aura di Meng Hao mutò. Divenne più sfocata, come se il suo corpo si stesse fondendo in qualche modo nell'aria attorno a lui. Quando Huyuan Qing lo guardò, provò una sensazione di freddo, come se stesse guardando una sorta di predatore incapace di resistere.


Solo che non si trattava di un predatore. Era un potere distruttivo proveniente da una forza vitale che era di molti livelli superiore alla sua, qualcosa che poteva strappare da un momento all'altro la sua vita.


Era impossibile descrivere alla perfezione la sensazione provata nel cuore di Huyan Qing. Ansimava e il suo corpo stava tremando. La paura che stava provando adesso era notevolmente superiore a qualsiasi paura che avesse mai provato prima in vita sua.


Non era l’unico a provare una paura simile. Anche i due anziani in fuga allo stadio dell’Anima Nascente stavano tremando e potevano sentire una pressione su di loro che superava di molto il loro stesso livello. Questa avvolse in fretta i loro cuori e le loro menti.


I loro corpi tremarono e le loro anime furono scosse. Il loro Karma… divenne visibile all'improvviso!


“Che cos'è questo…?”


Il più spaventato di tutti era il Coltivatore allo stadio avanzato dell’Anima Nascente che aveva appena attraversato l’apertura. Sebbene si trovasse sul lato opposto dell’apertura rispetto al terrificante Meng Hao.


“Che cos'è questo…?”


L’espressione di Meng Hao era calma quando afferrò la canna da pesca. D’un tratto, il mondo parve diverso, privo di colori. Tuttavia, erano visibili delle luci intense e colorate sopra le teste delle persone davanti a lui.


Meng Hao guardò Huyan Qing. Sulla cima della testa dell’uomo c’era una massa di fili luminosi e colorati, tutti raccolti. Sorprendentemente, uno di questi fili era di un rosso intenso e incredibilmente spesso. Era evidente che fosse diverso dagli altri fili.


In questo momento, il corpo di Huyan Qing stava tremando in modo violento. Lo sguardo e l’aura di Meng Hao erano migliaia di volte più terrificanti di quanto non lo fossero stati in precedenza. Il suo sguardo di qualche istante prima era stato a malapena una minaccia, ma adesso Huyan Qing si sentiva come se la sua anima stesse diventando fredda. Era come se tutta la sua vita, tutti i suoi segreti fossero chiaramente visibili a Meng Hao.


Gli sembrava che a Meng Hao sarebbe bastato desiderarlo, e sarebbe morto all'istante. Poté anche capire che una morte simile non sarebbe stata una morte comune, il che fece diffondere in lui una paura indescrivibile.


Era come se… la morte fosse già spaventosa di suo, ma morire per mano di Meng Hao sarebbe stato infinitamente più miserabile e orribile.


Quando Meng Hao guardò gli altri due Coltivatori allo stadio intermedio dell’Anima Nascente in fuga, questi provarono la stessa sensazione di Huyan Qing.


Meng Hao poté vedere chiaramente gli intensi filamenti colorati legati sui loro capi. Anche questi avevano un filo rosso incredibilmente spesso che era diverso dagli altri.


Questi fili spessi fecero tremolare il volto di Meng Hao in modo quasi impercettibile.


“Quindi questi sono i fili del karma” mormorò Meng Hao. Guardò l’anziano che tremava dall'altro lato della fessura che spariva.


Lui aveva ancora più fili legati alla sua testa.


“Che peccato”, disse Meng Hao scuotendo la testa. “In base alla mia comprensione del Karma, non posso fare quello che ha fatto Ji Diciannovesimo e recidere il Karma… tuttavia…”. Con gli occhi che luccicavano per la ferocia, agitò la canna da pesca davanti a lui.


All'istante, una canna da pesca volò. Si mosse così velocemente che non sembrava muoversi affatto. Comparve davanti all'anziano Coltivatore che tremava allo stadio avanzato dell’Anima Nascente. D’un tratto, l’anziano percepì qualcosa di infinitamente spaventoso. Gli altri non poterono udire l’urlo agghiacciante che provenne dalla sua bocca, ma Meng Hao lo sentì.


Meng Hao vide che la lenza avvolse l’anziano. Quando tirò indietro la lenza, l’anima dell’uomo fu strappata dal suo corpo. La sua Anima Nascente avvizzì velocemente e il corpo divenne bianco pallido, poi morì.


Quando la lenza tornò a Meng Hao, questi distese le braccia e afferrò l’anima, poi la distrusse!


Quando l’anima si disperse, la mente di Meng Hao fu pervasa da un boato. D’un tratto, si rese conto di avere una comprensione più approfondita del Karma adesso, sebbene non fosse sicuro di saper spiegare come.


Quando Huyan Qing vide ciò che stava accadendo, riuscì solo a gridare con un terrore intenso. Gli altri due Coltivatori allo stadio intermedio dell’Anima Nascente stavano tremando mentre scappavano in modo frenetico.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
                                                


                                



