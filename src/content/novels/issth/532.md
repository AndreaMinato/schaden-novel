---
title: Capitolo 532 - La Morte di Huyan Qing!
pubDate: 2025-03-17T11:17:34.930Z
tags:
    - issth
---


In seguito, però, le gocce di sangue partite all'inseguimento raggiunsero il loro obiettivo. Trafissero il Coltivatore, poi esplosero insieme al corpo dell’uomo.


Riguardo all'altro Coltivatore, nonostante la velocità incredibile con cui si muoveva, non poteva andare più velocemente della Lancia Demoniaca. Questa sibilò nell'aria e poi lo colpì. Fu avvolto all'istante da una nebbia nera. Piombarono su di lui dei volti eccitati e feroci, e delle urla agghiaccianti pervasero l’aria. Quando finalmente svanirono, rimase solo uno scheletro.


Per descrivere tutto questo ci vuole del tempo ma, in realtà, dal momento in cui i tre uomini iniziarono la loro fuga al momento in cui morirono, passarono solo dieci respiri circa.


Meng Hao ripose la canna da pesca e poi si voltò per guardare Huyan Qing.


Quando lo sguardo di Meng Hao si posò su di lui, Huyan Qing indietreggiò tremando. Sbatté velocemente contro lo schienale della portantina.


“Base di Coltivazione allo stadio iniziale dell’Anima Nascente”, disse Meng Hao con freddezza. “Che peccato”. A dire il vero, questa era la base di Coltivazione allo stadio iniziale dell’Anima Nascente più strana che avesse mai visto. “Molto bene, chi è tuo padre?” proseguì, con la stessa espressione di sempre. Era diventato un uomo così maturo da non agire in modo impulsivo. Naturalmente, poté comprendere che se quest’uomo aveva delle guardie così audaci, allora doveva avere delle origini fuori dal comune.


Inoltre, i fili spessi e rossi attaccati alle teste di queste persone portavano a molte domande. In precedenza, l’uomo aveva fatto un commento che indicava che suo padre aveva elogiato la formazione di incantesimi di questo Coltivatore al grande cerchio dell’Anima Nascente. Aveva rivelato questa informazione involontariamente mentre si vantava con arroganza. Tuttavia, Meng Hao aveva messo insieme le varie informazioni con facilità. Come avrebbe potuto non capire il significato sottinteso?


Huyan Qin rimase a fissare scioccato. All'inizio aveva pianificato di tirare fuori le informazioni riguardo suo padre per sconvolgere Meng Hao. Chi avrebbe mai immaginato che in realtà Meng Hao avrebbe chiesto queste informazioni di sua iniziativa?


“Mio…” Huyan Qin era turbato e tremava. Tuttavia, gridò lo stesso: “Mio padre è Huyan Yunming, Patriarca alla Recisione dello Spirito della Tribù della Ricerca Celeste, dell’Alleanza della Corte Celeste nelle Terre Nere! Se oserai uccidermi, mio padre non ti farà scappare! Non importa da dove tu venga o chi tu sia, se oserai farmi del male, sarai morto senza ombra di dubbio!!”. Mentre continuava a blaterare, le parole venivano fuori senza alcun problema. Questo era ciò che aveva pianificato di dire a Meng Hao all'inizio. Il fatto che Meng Hao avesse chiesto informazioni di sua stessa iniziativa, aveva mandato il suo ritmo un po’ nel caos.


“Non ho in mente di ucciderti”, disse Meng Hao con un sorriso. “Potresti andare via”. Uccidere i Coltivatori all'Anima Nascente era una cosa da poco e, riguardo a quest’uomo, Meng Hao non era coinvolto in alcuna faida con lui. Non sarebbe valsa la pena di ucciderlo.


Inoltre, era l’erede di un Patriarca alla Recisione dello Spirito. Di sicuro avrebbe avuto a disposizione degli oggetti magici in grado di salvargli la vita. Se Meng Hao avesse davvero cercato di ucciderlo, non solo avrebbe creato dei problemi, ma sarebbe stata sicuramente rivelata la sua identità. Meng Hao non era appena entrato nel mondo della Coltivazione. Sapeva bene che se Huyan Qing fosse morto, allora il Patriarca Huyan lo avrebbe scovato per ucciderlo. Sebbene avesse le capacità di sfuggire a Patriarca Huyan, non avrebbe potuto tenere segreta la sua identità.


Quando ciò sarebbe accaduto, la sicurezza di tutto il Clan della Divinità del Corvo sarebbe stata in pericolo, e Meng Hao non poteva permettere che ciò accadesse.


Questo era il motivo iniziale per cui aveva scelto di permettere a Sir Wu e gli altri di andare via. Sfortunatamente, Huyan Qing non sapeva quale fosse la cosa migliore per il suo bene e aveva approfittato delle sue guardie del corpo possenti per attaccare Meng Hao. Meng Hao le aveva massacrate in poco tempo e ora che Huyan Qing era rimasto da solo probabilmente sarebbe stato più razionale.


Anche lui sapeva che alcune persone non andavano provocate.


Meng Hao giunse alla conclusione che, poiché non aveva ucciso quell'uomo, non avrebbe nutrito altro risentimento. Huyan Qing era rimasto ovviamente scosso dalla scena di qualche istante prima.


Inoltre, Meng Hao aveva lasciato un frammento di Senso Divino su Huyan Qing. Una volta tornato da suo padre, Patriarca Huyan, il senso divino sarebbe stato scoperto e avrebbe fornito una spiegazione completa.


Solo le persone con un’intelligenza straordinaria possono arrivare al punto di diventare Patriarchi alla Recisione dello Spirito. Meng Hao era sicuro che l’uomo avrebbe accettato in silenzio la questione e non si sarebbe adirato.


“Non mi ucciderai?” chiese Huyan Qing, fissandolo scioccato. Ad un tratto, ebbe la sensazione che il motivo per cui questa persona non lo avrebbe ucciso non avesse a che fare con la paura nei confronti di suo padre, sebbene non avesse la minima idea di qualche fosse la ragione reale. Senza esitare, strinse i denti e sfrecciò via alla massima velocità. Quando lo fece, produsse un contenitore di giada che usò in fretta per inviare un’invocazione agli altri membri della Tribù della Ricerca Celeste nella zona.


Meng Hao non diede peso alla partenza di Huyan Qing. Incrociò ancora una volta le gambe e iniziò a meditare con calma. Aveva già deciso di attendere qui in silenzio prima dell’incontro con Zhixiang per andare al Piano Primordiale del Demone immortale.


Mentre meditava ed esaminava le sue sette Anime Nascente, nella sua mente iniziò a formarsi d’un tratto un’idea audace.


“In questo momento ho sette Anime Nascenti e un Senso Divino con un raggio di 29.999 metri. 30.000 metri è il raggio della Recisione dello Spirito… mi domando se c’è la possibilità di formare un’ottava Anima Nascente… e riguardo a una nona… se dovesse accadere, e io riuscissi ad avere una svolta nel Senso Divino, sarei paragonabile allo stadio della Recisione dello Spirito… Sarebbe possibile, facendo così, andare a supportare la mia comprensione della Recisione dello Spirito?”. Arrivato a questo punto nel suo flusso di pensieri, Meng Hao iniziò ad ansimare appena. D’un tratto i suoi occhi iniziarono a splendere. Dopo un istante, però, si rese conto che una possibilità di questo tipo non era molto realistica.


“Devo davvero pensare a ciò in modo più attento. Dopo che avrò provato una volta, avrò un’idea più chiara di quanto sia fattibile. L’Elisir dell’Acquisizione dell’Anima di Un Solo Colore è molto interessante. Secondo la mia comprensione delle leggende, dovrebbe essere efficace solo una volta. Tuttavia, è evidente che con me abbia funzionato due volte”. Aveva già pensato a questa cosa e aveva pensato a delle spiegazioni possibili.


A dire il vero, molto probabilmente la base che aveva creato sarebbe stata una cosa rara nell'antichità. Aveva raggiunto il tredicesimo livello di Condensazione del Qi, aveva formato una Consistenza perfetta con dieci Pilastri del Dao, aveva raggiunto il grande cerchio del Nucleo Perfetto Dorato e aveva combinato con successo i cinque elementi. Sebbene non si possa affermare che si tratti di un evento senza precedenti, non era poi troppo lontano dall'esserlo.


“Inoltre, anche le tre grandi medicine miracolose sono rare. Nell'antichità sono stati in pochi coloro che hanno avuto avuto la possibilità di consumarne anche solo una. Riguardo all'Elisir dell’Acquisizione dell’Anima di Un Solo Colore, consumarne due non sarebbe stato molto diverso dal consumarne uno. Solo ingerendone una grande quantità sarebbe stato possibile vedere gli effetti cumulativi. I Coltivatori dell’antichità non avrebbero mai potuto sprecare in questo modo, quindi avrebbero immaginato che sarebbe stato efficace solo se consumato una volta. Naturalmente, questa sarebbe stata la loro comprensione. E così, la nascita delle leggende”. Meng Hao continuò a restare seduto lì, perso nei suoi pensieri.


Huyan Qing fuggì senza sosta per diversi giorni. Aveva già ricevuto le risposte di diversi membri della Tribù della Ricerca Celeste, i quali lo stavano raggiungendo a gran velocità. Sarebbero dovuti arrivare nel tempo che un bastoncino d’incenso impiega per bruciare.


A questo punto, Huyan Qing poteva finalmente tirare un sospiro di sollievo. Adesso che sapeva che Meng Hao lo avrebbe lasciato andare davvero, ripensò alla paura che Meng Hao incuteva e sorrise amaramente. La grande paura che aveva provato gli aveva portato una certa illuminazione. Percepì un senso di risentimento ma, ripensando al terrore rappresentato da Meng Hao, tirò un sospiro di sollievo.


“Dovrei dimenticarmi anche di questo”, pensò. “A dire il vero, è stato lui a provocare me. Sarà anche stato disposto a lasciarmi andare, ma se continuo a comportarmi come ho fatto in precedenza, alla fine mi imbatterò in qualcuno che mi UCCIDERÀ. Anche se mio padre si vendicasse, questo non mi aiuterebbe affatto… tutta questa esperienza rappresenterà un punto di svolta importante nella vita di Huyan Qing! Da questo momento, non mi comporterò più così. Raggiungerò una posizione di rilievo!”.


I suoi occhi furono pervasi da un bagliore ostinato quando prese questa decisione. Una volta tornato alla Tribù, avrebbe iniziato subito a meditare in isolamento. Avrebbe modificato la sua personalità arrogante e si sarebbe concentrato a pieno sull'aumento della base di Coltivazione. Non avrebbe mai più permesso a sé stesso di provare ancora questo terrore in futuro.


Tuttavia, proprio quando Huyan Qing stava borbottando tra sé e stava prendendo la sua decisione, dalle sue spalle esplose all'improvviso una risata fredda.


L’espressione sul suo volto tentennò quando si voltò. Quello che vide dietro di sé fu il giovane in nero. Nel momento in cui Huyan Qing vide il suo volto e l’istinto omicida nei suoi occhi, riuscì solo a dire balbettando con voce roca: “Tu… tu hai detto che mi avresti lasciato andare!”.


Non appena le parole uscirono dalla sua bocca, il giovane in nero afferrò il collo di Huyan Qing e poi lo strinse con forza.


Si poté udire un crepitio. Huyan Qing strabuzzò gli occhi, i quali furono pervasi da un irremovibile risentimento e confusione. Non comprendeva perché gli era stato detto che sarebbe stato libero, solo per poi scovarlo e attaccarlo in questo modo.


Non capiva perché i tesori salvavita che gli aveva donato il padre non si fossero attivati…


Mentre i suoi occhi diventavano più cupi, la morte si avvicinava e le luci iniziavano a sbiadire. Si rese conto all'improvviso che questa persona davanti a lui era diversa dal Coltivatore spaventoso di prima.


Aveva lo stesso aspetto, ma in realtà c’erano delle differenze.


Tuttavia, non riuscì a dar voce a nessuno di questi pensieri. Risuonò un’esplosione quando il suo corpo esplose in una nebbia di sangue.


Il giovane vestito di nero sorrise e i suoi occhi furono pervasi da un bagliore rosso. Proprio quando sul punto di andarsene, il Mare Viola sotto di lui d’un tratto si alzò con delle onde enormi. Udì un ruggito rabbioso provenire da lontano dall'interno delle acque del mare.


“Maledizione, a questa distanza può ancora percepire le cose!? Quindi prima era nel bel mezzo della Trasmigrazione Demoniaca!”. Il giovane rimase basito e il suo cuore iniziò a battere all'impazzata. D’un tratto, il suo corpo scomparve. Tuttavia, nel momento in cui scomparve, a tre giorni di distanza, Meng Hao sedeva a gambe incrociate sulla superficie del mare con la rabbia che ardeva. D’un tratto sfrecciò nell'aria, con il potere di un roc che esplodeva dentro di lui. Avanzò in volo a gran velocità. L’aria fu tagliata da esplosioni soniche mentre sfrecciava verso il giovane in nero.


“Osi provare a incastrarmi!?!?”


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
MadOtter
        
                                



