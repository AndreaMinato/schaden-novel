---
title: Capitolo 534 – Chi è il Pescatore Adesso?!
pubDate: 2025-03-17T11:17:34.931Z
tags:
    - issth
---


Non importava che il pipistrello Nero fosse qualcosa dei tempi antichi. Di fronte alla Settima Anima di Meng Hao era completamente incapace di contrattaccare. Mentre si ritirava, il suo corpo si ruppe improvvisamente in innumerevoli pezzi che si trasformarono in migliaia di pipistrelli.


Questi si sparpagliarono all'istante in tutte le direzioni.


Meng Hao, al momento, era consumato dal desiderio di uccidere; sbuffò con freddezza e agitò la mano destra. Di fronte a lui apparve la Lancia Demoniaca, lui la colpì, immettendovi in modo esplosivo il potere della propria base di Coltivazione. La lancia esplose istantaneamente.


La nebbia nera che ne risultò si espanse, piena di innumerevoli volti malvagi che si gettarono verso i pipistrelli in fuga e iniziarono a consumarli.


In un battito di ciglia, innumerevoli strilla miserabili riempirono l'aria e, dopo solo pochi respiri, delle migliaia del gruppo originale erano rimasti solo poche centinaia di pipistrelli.


I pipistrelli rimasti si riformarono velocemente. Ci fu un piccolo scoppiettio e si ritrasformarono in una forma fisica. Questa volta non assomigliava al giovane in nero, ma piuttosto, all'enorme Pipistrello Nero.


I suoi occhi erano pieni di terrore e nell'istante in cui comparve, cercò di fuggire, ma Meng Hao scattò in avanti, apparendogli direttamente di fronte. Il Pipistrello Nero lanciò un grido di disperazione mentre Meng Hao sollevava la mano e premeva un dito sulla sua fronte. Il potere dello sterminio esplose. Fu come se strati di onde della distruzione spazzassero attraverso il corpo del Pipistrello Nero.


Vi furono dei boati incessanti mentre il Pipistrello strillava. Il suo corpo esplose direttamente in una nebbiolina di sangue che si sparpagliò in tutte le direzioni; rimase solo la testa che Meng Hao afferrò e mise nella sua borsa da trasporto.


Dopo la morte, i dintorni divennero lentamente silenziosi e pacifici.


Nel frattempo, quasi a un anno di viaggio nella regione Settentrionale del Deserto Occidentale, nelle profondità degli abissi marini, un cadavere sedeva a gambe incrociate.


Metà del suo corpo era umano, l'altra metà, bestiale. Questa era la creatura da cui Meng Hao aveva ottenuto, tutti quegli anni addietro, la terza Spada di Legno nella Sacra Terra della Divinità del Corvo. Era anche la stessa creatura che il giovane vestito di nero aveva assorbito nel suo occhio sinistro e poi soppresso.


Ora, tuttavia, il cadavere appariva diverso da prima; aveva delle evidenti ali da pipistrello che spuntavano dalla sua schiena. Sedeva lì, immoto sul fondo del mare, senza vita, colmo di un'aura di morte che era molto simile al Mare Viola che aveva attorno.


Improvvisamente, i vuoti occhi del cadavere iniziarono a brillare di luce. Il bagliore crebbe sempre più evidente mentre un'aura di vita sorgeva dal corpo all'improvviso. Si udirono degli scricchiolii e mosse il collo.


Le sue labbra marce si incurvarono improvvisamente in un sorriso gelido.


“Insignificante Coltivatore” disse il cadavere con voce irritante. “Pensa di essere furbo e accorto, ma comparato a uno spirito come me, non è niente. Nel momento in cui gioiva per la sua vittoria, sono riuscito a scivolare via come una cicala che cambia la sua pelle.


È indubbiamente forte, però. Fortunatamente, mi ero preparato con un doppione estremamente realistico. Anche la volontà di quel corpo non era conscia che il mio vero io fosse doppiamente preparato. Peccato sia stato ucciso davvero.


Tuttavia, è anche una buona cosa. Dato che pensa che io sia morto, potrò osservare in segreto quali conflitti si svilupperanno tra lui e il Patriarca Huyan.


Quando la gru e la vongola lottano, è il pescatore a trarne i benefici. E io... sono il pescatore!” Il sorriso del cadavere divenne ancora più gelido e lugubre.


Questo corpo era il vero Pipistrello Nero e mentre lui sedeva sul fondo del mare, Meng Hao si trovava nel luogo dove aveva ucciso il giovane vestito di nero, accigliato.


Era andato tutto troppo liscio, quasi come l'acqua versata in uno scolo. Era come se non fosse successo niente. La profondità della sua base di Coltivazione aveva reso tutto incredibilmente semplice.


Tuttavia, Meng Hao sentiva che c'era qualcosa di sbagliato.


Mormorando tra se con gli occhi che baluginavano estrasse la canna da pesca del Clan Ji. Nell'istante in cui la toccò, una strana luce guizzò nei suoi occhi; osservò mentre i pezzetti di carne e il sangue che erano sparpagliati tutt'attorno, i resti del Pipistrello Nero, smisero improvvisamente di muoversi.


Su ogni pezzetto di sangue e carne si vedevano dei fili di Karma. Incredibilmente, quasi tutti i fili si dirigevano nella stessa direzione.


I suoi occhi ebbero un lampo di concentrazione; la sua volontà iniziò a seguire i fili di Karma attraverso l'aria fino a quando si inabissarono nel Mare Viola. Poi continuavano verso nord e verso il letto marino, dove finalmente vide il cadavere con il suo lugubre sorriso.


Non appena il suo sguardo si posò sul corpo, la sua faccia ebbe un guizzò e guardò in alto con incredulità.


Contemporaneamente, la volontà di Meng Hao svanì dai fili di Karma, ritornò al suo stato normale e mise via la canna da pesca con una faccia estremamente scura.


“E così, C'ERA qualcosa sotto!” disse, guardando verso la regione Settentrionale del Deserto Occidentale mentre nei suoi occhi si agitava l'istinto omicida.


A nord, gli occhi del Pipistrello Nero brillarono di una luce misteriosa, la sua era un'espressione di paura e di sospetto. Alla fine divenne ancora più tetra di prima.


“Non dovevo sottovalutare quel tipo. Ma che metodo ha usato per trovarmi così facilmente? Mi ha dato una sensazione davvero strana.” Si alzò pensosamente in piedi, poi sfrecciò fuori dal Mare Viola.


“Non importa. Non posso più rimanere qui. Devo andare a nascondermi nel Mare della Via Lattea. Questo Meng Hao... è troppo strano!” Il suo corpo baluginò quando volò via in lontananza.


A un anno di viaggio di distanza, Meng Hao prese un profondo respiro e poi lentamente sprofondò nel Mare Viola. Si sedette a gambe incrociate sul fondale e i suoi occhi brillarono con un intenso desiderio di uccidere.


“Posso anche essere lontano, ma... ho comunque modo di ucciderti!” Chiuse gli occhi. In un istante, inviò la sua volontà a combinarsi con il Mare Viola.


A questo punto, Meng Hao era incarnato nel Mare in modo molto simile a quello occorso durante la Trasmigrazione Demoniaca. Questa volta era fondamentalmente sveglio, perciò non avrebbe perso se stesso.


A causa di ciò, però, non sarebbe stato in grado di brandire il potere completo del Mare Viola.


Nell'istante in cui la sua volontà si fuse con il Mare, quest'ultimo ribollì immediatamente con delle onde enormi e dei ruggiti che colmarono l'aria. Nella regione Settentrionale, il cadavere si muoveva velocemente; tutto a un tratto dei rivoli di sangue apparvero sul suo corpo. In basso, il Mare Viola ruggì e si trasformò in un mulinello. L'espressione del cadavere si incrinò all'istante.


Allo stesso tempo, dal vortice giunse una forte voce ruggente.


“Volevi incastrare Meng Hao e andartene senza pagare lo scotto? Non penso proprio.” La voce divenne simile a un tuono, rendendo ancora più sconvolta la faccia del cadavere. Prese un profondo respiro e dopo essersi fermato per un breve momento, sfrecciò via veloce quanto gli era possibile.


Mentre fuggiva, l'acqua in superficie iniziò ad addensarsi. Una mano gigantesca iniziò ad allungarsi improvvisamente dalle profondità, poi si scagliò sul cadavere in fuga.


Nell'istante in cui la mano lo toccò, il cadavere aprì la bocca per emettere delle strane e complesse parole. Queste si trasformarono in un potere che sembrava di un altro mondo, carico di una profonda antichità.


BOOM!


Il potere esplosivo delle parole crearono delle increspature che circondarono il cadavere. Al loro interno si potevano vedere i riflessi di un mondo antico che era esistito in un passato indefinito. La visione era indistinta, ma ciò non di meno un rombo riempì l'aria.


La mano del Mare Viola collassò; tuttavia, l'aura del cadavere era chiaramente indebolita.


Senza esitazione schizzò via alla massima velocità. Però, a quel punto, altre otto enormi mani iniziarono a innalzarsi dal mare, allungandosi verso il fuggitivo.


Nel cielo salirono i boati che echeggiarono attraverso il mare. Il cadavere, con il volto pieno di incredulità, sputò un po' di Qi vitale. Eseguì un incantesimo a due mani, facendo apparire delle ondulazioni, un qualche tipo di tecnica magica che Meng Hao non aveva mai visto prima.


Era formata da numerosi e strani simboli magici, ognuno dei quali sembrava pulsare di un potere unico al quale il Mare Viola era incapace di resistere.


Nel profondo, Meng Hao sbuffò con freddezza. Mentre il corpo del Pipistrello Nero diventava sempre più debole, un volto enorme iniziò a sporgere all'improvviso dalla superficie del mare.


Il volto era quello di Meng Hao!


Poteva essere sommerso sul fondo del mare, ma la sua volontà era impegnata in una feroce battaglia con il Pipistrello.


Nel frattempo, nelle Terre Nere, in una valle montana piena di boccioli di pesco, c'era l'enorme cancello del tempio della Tribù della Ricerca Celeste.


Nella valle si sentivano il canto degli uccelli e la piacevole fragranza dei fiori. Era come un regno di Immortali. In uno dei padiglioni c'erano due uomini di mezza età.


Uno sedeva in meditazione, l'altro era in piedi. Uno vestiva una tunica nera, l'altro una bianca.


Tuttavia, i loro tratti facciali erano esattamente gli stessi.


L'uomo in bianco sedeva in meditazione a gambe incrociate, immobile. Sembrava che la sua volontà fosse eternamente fusa con il mondo e a meno che non accadesse qualche evento scioccante che scuotesse l'intera Tribù, sarebbe rimasto lì, sopito.


Era completamente immerso in meditazione solitaria, avendo speso anni per stabilizzarsi dopo aver Reciso il suo primo Spirito e a guarire i danni del suo corpo.


Parlando in generale, gli affari mondani erano gestiti dal suo Clone Divino, che era ovviamente l'uomo vestito di nero che gli stava di fronte.


Il volto di quest'ultimo era estremamente cupo mentre guardava in basso al contenitore di giada rotto che teneva in mano. I suoi occhi irradiarono dolore e poi... una soverchiante malvagità.


“Qualcuno ha osato uccidere il mio unico figlio... Era un pochino arrogante e spesso si comportava malamente. Ma... era il mio unico figlio, il solo figlio di Huyan Yunming! Non importa cosa facesse, nessuno è qualificato per rimproverarlo, men che meno per ucciderlo!”


L'uomo vestito di bianco seduto in meditazione non era altri che il padre di Huyan Qing, il solo Coltivatore alla Recisione dello Spirito della Tribù della Ricerca Celeste, il Patriarca Huyan.


L'uomo in nero, il Clone Divino, era anche la figura traslucida che Huyan Yunming aveva inviato alle calcagna di Meng Hao per rubargli lo Spirito Demoniaco.


“Se qualcuno recide la discendenza di Huyan Yunming, allora io distruggerò il loro intero Clan!” L'uomo vestito di nero agitò la manica e scomparve. Quando riapparve, era a mezz'aria sopra le Terre Nere. Il suo corpo baluginò, ed era all'esterno del Forte del Cancello Nero. Incredibilmente, usò di nuovo il teletrasporto maggiore, e ora era a mezz'aria sopra il Mare Viola.


Il suo Senso Divino si estese, spazzano l'area e cercando il luogo dove Huyan Qing era stato ucciso, così come la persona che l'aveva fatto.


Alcune ore dopo, trovò il posto. Mentre levitava a mezz'aria, il suo volto divenne sempre più cupo. Agitò la mano, trasformando in cenere la giada della vita di Huyan Qing; mentre i frammenti si sparpagliavano a riempire la zona, iniziarono a brillare.


Le deboli luci cominciarono a intrecciarsi, diventando uno schermo; sul quale era visibile nessun altri che il giovane vestito di nero!


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
                                


                                



