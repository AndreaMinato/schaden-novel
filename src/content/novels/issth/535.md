---
title: Capitolo 535 – La Volontà di un Vero Spirito!
pubDate: 2025-03-17T11:17:34.931Z
tags:
    - issth
---


Il Patriarca Huyan guardò in basso verso lo schermo che si era formato dalla polvere del contenitore di giada e i suoi occhi iniziarono a splendere luminosi. C'era qualcosa della persona rappresentata che sembrava famigliare. Studiò la faccia per un momento, al che la sua aura crebbe improvvisamente fredda e scura.


“È lui... Il Sacro Antenato totemico della Tribù del Corvo Dorato. Possedeva un secondo Spirito Demoniaco a cui ho dato la caccia, solo per essere fermato da quella strana donna. Non mi ha lasciato altra scelta se non fuggire.”


Pensò per un momento prima che i suoi occhi luccicassero improvvisamente e sopprimesse il dolore nel suo cuore. Aveva appena notato alcune cose strane.


“Prima che Qing'er morisse, nessuno dei tesori salvavita che gli ho dato si è attivato. Questa è la prima cosa strana.


Per di più è chiaramente morto un giorno fa. Tuttavia, qualcosa mi ha deliberatamente impedito di rivelare la sua morte fino ad ora.


Questa immagine è davvero chiara, quasi come se questa persona si sia deliberatamente assicurata che Qing'er ricordasse la sua faccia.” Dopo averci pensato per un momento, il Patriarca Huyan cominciò a eseguire un incantesimo con la mano destra. Dopo che fu passato un lungo attimo, guardò in alto e sparì.


Non ci volle molto prima che riapparisse nel luogo dove Meng Hao aveva distrutto Wu e gli altri. Si guardò attorno con attenzione per un po' prima che i suoi occhi iniziassero a brillare per l'intento omicida.


“Wu Huai è morto qui, così come gli altri... Chiaramente sono stati uccisi da un Coltivatore al grande cerchio della fase dell'Anima Nascente; la sua prodezza in battaglia è fuori dall'ordinario.


Però, Qing'er è stato ucciso in un posto diverso.” Il Patriarca aveva vissuto per molti anni ed era astuto come una volpe. Se non fosse stato incredibilmente intelligente non sarebbe mai stato in grado di ottenere l'illustre posizione di Patriarca della Tribù. Basandosi sugli indizi, fu immediatamente in grado di mettere insieme i pezzi di ciò che era accaduto veramente.


Per lui era ovvio che il Coltivatore al grande cerchio dell'Anima Nascente avesse ucciso solo gli uomini in questo luogo. Dopodiché, aveva permesso a Huyan Qing di andarsene.


“Controlliamo l'aspetto della persona che ha ucciso Wu Huai e gli altri e tutto sarà completamente chiarito.” Il Patriarca agitò la manica, causando delle increspature nell'aria. Alcuni momenti dopo, comparve un altro schermo, sul quale era visibile l'immagine di Meng Hao che uccideva Wu Huai.


Sebbene questa non fosse incredibilmente nitida, il Patriarca Huyan riconobbe Meng Hao con uno sguardo. Allo stesso tempo, poteva vedere alcune differenze tra Meng Hao e il giovane vestito di nero.


“E così, non è stato il Sacro Antenato della Tribù del Corvo Dorato a uccidere Qing'er.” Ora che l'aveva capito, il Patriarca si voltò e inviò il suo Senso Divino in tutte le direzioni per il Mare Viola.


Sfortunatamente fu incapace di percepire Meng Hao sul fondo del mare, e neppure rilevare il combattimento che si stava svolgendo a un anno di viaggio di distanza nella regione Settentrionale del Deserto Occidentale. Dopo aver cercato l'area adiacente, il Patriarca lasciò perdere. Con il volto scuro iniziò a volare indietro alle Terre Nere.


“Sebbene questo Meng Hao non sia il vero perpetratore, il fatto che sia stato incastrato da quello strano individuo dimostra che i due hanno qualche sorta di connessione.”


Se non riuscirò a rintracciare il vero assassino, allora dovrò trovare Meng Hao. Userò la Ricerca dell'Anima su di lui per scoprire l'identità dell'omicida. In questo modo risolverò il problema!


Per quanto riguarda Meng Hao, non c'è bisogno di cercarlo. Posso obbligarlo a essere un bravo ragazzo e venire fuori! Che poi sopravviva o meno alla Ricerca non ha niente a che fare con me. A solo da biasimare... la sua sfortuna!” Gli occhi del Patriarca guizzarono per l'intento omicida. Il suo piano per obbligare Meng Hao a mostrarsi era semplice; avrebbe semplicemente messo pressione sulla sua Tribù.


Con un freddo sbuffo, il Patriarca Huyan si voltò e il suo corpo baluginò quando sfrecciò verso le Terre Nere.


Nel frattempo, i boati riempivano l'aria della regione Settentrionale. Il volto di Meng Hao sorse dalle acque; i suoi occhi brillavano accesi mentre fissava inflessibile il cadavere che levitava a mezz'aria.


Presto, il volto, piuttosto indistinto, emerse completamente. Al di sotto vi era un'enorme colonna d'acqua che si innalzò verso il cadavere, il quale fu incapace di schivare. La colonna lo avvolse in un istante.


Ci fu un'esplosione e si udirono degli scoppietti dall'interno del corpo. Gli occhi del cadavere lampeggiarono; all'improvviso usò una tecnica sconosciuta per circondare il suo corpo con otto simboli magici luccicanti che resistettero alla manifestazione del Mare Viola.


Dopo lo spazio di quattro o cinque respiri, l'acqua ricadde nel mare. Tremante, il cadavere sputò una grande boccata di Qi vitale e il suo corpo iniziò a cadere in pezzi. Una delle gambe si trasformò direttamente in cenere. Quando si voltò sfrecciando via lontano, aveva un'espressione feroce.


La volontà di Meng Hao era fissa su di lui, fosse stato presente il suo vero io, non avrebbe avuto nessuna speranza di andarsene. Al momento, la sua volontà era fusa con il Mare Viola. Tuttavia, dato che non aveva completato la Trasmigrazione Demoniaca, che sarebbe risultata nella perdita di se stesso durante il processo, l'abilità che poteva brandire non era sufficiente a bloccarlo.


“Se vuoi andartene, devi pagarne il prezzo!” Il volto di Meng Hao comparve di nuovo sulla superficie dell'acqua. I suoi occhi baluginarono, poi si chiusero e all'improvviso l'intera faccia scomparve. Allo stesso tempo, gocce di acqua marina iniziarono a salire in aria.


La sua voce risuonò, colma di intento omicida: “Ascesa del Sangue!”


Enormi quantità d'acqua volarono in alto, coprendo il cielo mentre sfrecciavano verso il cadavere.


Questo spalancò gli occhi e iniziò immediatamente a eseguire un gesto incantato. Dei simboli magici sgorgarono fuori dal suo corpo, vorticando verso l'esterno a incontrare l'acqua in arrivo. Echeggiò un incredibile boato e il cadavere cadde all'indietro, sputando boccate di Qi vitale. Alla fine l'acqua di mare si disperse e il cadavere tirò un enorme sospiro; stava per continuare la fuga quando, all'improvviso, un pugno gigante uscì di getto fuori dal mare. La massa d'acqua precedente ne aveva nascosto la presenza, così muovendosi a incredibile velocità, sopraffece il cadavere in un istante.


Si udirono degli scricchiolii e il cadavere emise uno strillo miserabile. Mentre barcollava all'indietro, la sua altra gamba esplose, obbligandolo a fuggire con solo metà del corpo.


Sfortunatamente, quando fece per andarsene gli apparve davanti un'onda enorme. I flutti si condensarono assieme in un'enorme testa i cui tratti facciali appartenevano a Meng Hao. Questa non era solo una faccia, ma una testa completa, larga tremila metri. Sorse dalle profondità del mare per bloccare il passo al Pipistrello Nero.


“Dannazione!” Il cuore del Pipistrello era scosso e aveva i capelli ritti. Iniziò a tremare, voltandosi e cambiando direzione. Ora era profondamente spaventato da Meng Hao; quando aveva pianificato di incastrarlo, come avrebbe potuto immaginare che pur essendo doppiamente preparato, sarebbe comunque stato incapace di impedire a Meng Hao di ucciderlo?


In effetti, Meng Hao non era neppure presente di persona. Semplicemente fondendo la sua volontà con il Mare Viola era comunque in grado di spingerlo in questa difficile situazione. A causa di ciò provava una paura incredibile verso Meng Hao.


Prima che potesse usare qualsiasi abilità divina, si udì un ruggito e il mare iniziò improvvisamente ad agitarsi. Due braccia giganti, composte da vaste quantità d'acqua si innalzarono dal mulinello. Queste due braccia si mossero con una velocità sorprendente quando all'improvviso batterono le mani contro il Pipistrello Nero.


Le due mani erano lunghe diverse centinaia di metri e scatenarono un forte vento, assieme a delle possenti onde. Era come se l'intera area fosse sigillata. Il Pipistrello era terrorizzato; l'ombra della morte sembrava profilarsi nel suo cuore.


In questo momento di grave crisi, alzò all'improvviso la testa e lanciò un grido di dolore. “Vero Spirito del Pipistrello Asura!!”


All'improvviso, un raggio nero schizzò fuori dalla sua fronte.


Non appena apparve il raggio, tutto iniziò a tremare. Il Mare Viola venne scosso e qualcosa di simile a un'immagine fantasma dell'intero mondo comparve all'improvviso. Un potere che sembrava scaturire da un'aura ultraterrena fuoriuscì dalla fronte del cadavere.


Nel frattempo... nel cielo stellato al di fuori del Pianeta Paradiso Meridionale si trovava un enorme altare. Il quale orbitava attorno al pianeta da innumerevoli anni. Del Paradiso Meridionale, questo era la più misteriosa...


Pedana della Concessione dell'Immortalità!


La vasta collezione di nomi incisi sulla Pedana cominciò improvvisamente a brillare leggermente. Si stava destando un'aura arcaica!


Si udì all'improvviso il rombo di un'antica voce, pregna di innumerevoli anni. “La volontà di un vero spirito. Un corpo concreto nel Paradiso Meridionale... E così, un vero spirito della Spada dell'Assassinio Immortale deve essere apparso nel mondo! Dopo aver ricevuto un colpo di quella spada, dovrei essere in grado di scoprire se sono o meno un falso Immortale!”


Nel frattempo, nel Deserto Occidentale, il Pipistrello Nero lanciava un miserabile ululato. Il raggio nero emesso dalla sua fronte si espanse gradualmente, ricoprendo tutta la testa e sembrando indebolirsi nel farlo.


Contemporaneamente le due braccia di acqua marina divennero sempre più vicine. Due mani giganti si chiusero sul cadavere.


Si udì un forte boato e si propagò un intenso contraccolpo, che fece collassare le due mani, insieme alle braccia. L'acqua ricadde nel mare; anche la testa di Meng Hao, che sembrava quasi sanguinare dagli orifizi, si frantumò.


Simultaneamente il corpo del Pipistrello Nero esplose completamente, a eccezione della testa. La quale continuò a emettere una luce nera mentre sfrecciava via come una meteora. Mentre scompariva si udì uno strillo acuto e odioso.


Nell'istante in cui scomparve, le grosse onde sulla superficie del mare si calmarono. Tutto tornò alla normalità; Meng Hao ritrasse la sua volontà dal Mare Viola e, nel luogo dove il suo vero io sedeva in meditazione a gambe conserte, il suo corpo venne percorso improvvisamente da un tremore. Il suo volto era pallido come un cencio quando ritornò dalla Settima Anima alla Prima. Poi i suoi occhi si spalancarono.


“Davvero un peccato che non sia riuscito a distruggere completamente quella cosa Demoniaca. Se il mio vero io fosse stato lì sarebbe stata una storia diversa... Detto questo, è stato ferito gravemente. Gli occorrerà molto tempo per guarire. La prossima volta che ci incontreremo, lo ucciderò sicuramente!” I suoi occhi spendettero vividi e serrò la mascella con determinazione.


“Ma che potere ha usato alla fine... Era molto strano.” Perso nei pensieri, abbassò lo sguardo sulla borsa da trasporto. Al momento poteva percepire chiaramente che le sue Spade dell'Assassinio Immortale erano colme di un intenso e tremante desiderio.


“Magari posso ottenere delle risposte riguardo queste spade da quel Pipistrello Nero.” Meng Hao schizzò in alto ed era sul punto di emergere dal mare quando, all'improvviso, i suoi occhi si spalancarono e tornò ad affondare. Senza esitazione fuse la sua volontà con il Mare Viola, nascondendosi.


Proprio in quel momento un antico Senso Divino proveniente da molto lontano, su nei Cieli, iniziò a spazzare il Deserto Occidentale. Sembrava stesse cercando qualcosa, ma fortunatamente veniva ostruito dal Mare Viola. Dato che Meng Hao era al momento fuso con esso e nascosto al suo interno, l'intrepido Senso Divino passò senza rilevarlo. Invece cominciò a muoversi nella direzione in cui era fuggito il Pipistrello Nero.


Questo potere ricordò a Meng Hao gli otto Immortali che aveva visto fuori dalla Sfera delle Rovine del Cammino anni addietro!


“Cosa stava cercando?” pensò con gli occhi che luccicavano. Non si mosse, invece, rimase seduto lì per molti giorni. Durante questo tempo, il Senso Divino apparve altre tre volte; chiaramente stava cercando qualcosa. Tuttavia, dopo un altro po' di giorni era svanito completamente.


Meng Hao aspettò ancora più a lungo. Quando fu sicuro che quel Senso Divino fosse davvero andato via, sfrecciò fuori dal mare rimanendo poi in piedi sulla sua superficie. A questo punto aveva una vaga idea che il Senso Divino dall'alto dei Cieli stesse cercando la Spada dell'Assassinio Immortale!


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
                                


                                



