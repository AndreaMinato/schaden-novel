---
title: Capitolo 537 – Svegliati, Mastino!
pubDate: 2025-03-17T11:17:34.931Z
tags:
    - issth
---


Meng Hao tremò e la sua mente si riempì di un ruggito e l'intensa furia esplose fuori dal suo cuore.


“Tribù della Ricerca Celeste!!”


“Huyan Yunming, maledetto idiota!!”


Il Mare Viola ruggì e il gelo si propagò in tutte le direzioni, provocando la comparsa nell'aria di quelli che sembravano dei fiocchi di neve. All'interno dell'avamposto, tutti i Coltivatori non riuscirono a prevenire che i loro corpi venissero attraversati da un fremito. Per quanto riguardava quelli vicini a Meng Hao, cominciarono a tremare mentre lo osservavano.


Apparvero delle figure che lo circondarono, nove Coltivatori all'Anima Nascente. Comparvero, fluttuando a mezz'aria, anche i due vecchi esperti che avevano l'incarico dell'avamposto.


Subito dopo, la formazione incantata nell'avamposto si attivò completamente. Mentre l'intera area veniva avvolta da una pressione enorme che premeva costantemente su Meng Hao, echeggiarono dei rombi.


“Meng Hao” disse il vecchio vestito di nero, “hai ucciso spietatamente dei membri del Conclave dell'Alleanza della Corte Celeste. E ora osi mostrare la tua faccia in questo avamposto? Siamo venuti qui oggi per prendere la tua testa!” Mentre la sua voce echeggiava per la città, dozzine di membri dell'Alleanza apparvero nell'area. Sedevano a gambe conserte, mantenendo in rotazione la formazione magica.


Gli occhi di Meng Hao erano di un rosso acceso e il suo cuore sanguinava. Non aveva ucciso Huyan Qing; in effetti, in un tentativo di prevenire qualsiasi malinteso, aveva annichilito il Pipistrello Nero e portato la sua testa per offrire una spiegazione.


Semplicemente non credeva che il Patriarca Huyan, con il suo livello di intuizione e la sua base di Coltivazione, non fosse stato in grado di leggere gli indizi che circondavano la morte di Huyan Qing. Ora poteva vedere chiaramente che il dannato non avesse nessuna intenzione di discutere in modo ragionevole l'accaduto.


“Patriarca Huyan, dato che sei così fermamente deciso a trascinarmi in questa faccenda, allora... prosegui e pensa pure che Huyan Qing sia stato ucciso da Meng Hao!” Serrando con determinazione la mascella, colpì la borsa da trasporto per estrarne la testa del Pipistrello Nero. In precedenza, l'aveva vista come la prova necessaria per spiegare chiaramente le cose. Ora, agitò semplicemente la mano facendola esplodere in cenere.


Mentre la testa diventava cenere, l'intento omicida nei suoi occhi esplose a livelli incredibili. La sua aura divenne improvvisamente gelida a un livello sconcertante.


“Tribù della Ricerca Celeste, finché io, Meng Hao, sarò in vita su questa terra, spazzerò via la vostra Tribù e tutta la vostra stirpe!” Con questo, Meng Hao agitò la manica, sollevando un forte vento. Il quale tolse le dozzine di membri della Tribù del Corvo Dorato dalla tortura per poi depositarli sul terreno.


Dopo di ciò, il vento si trasformò in forza vitale che ritemprò Wu Ling e gli altri, riportandoli in salute. Per i membri della Tribù morti, non c'era nulla che potesse fare.


Inclusa Wu Ling, c'erano quattro o cinque membri originali della Tribù che avevano viaggiato con Meng Hao durante la lunga marcia. Quando lo videro, i loro corpi tremarono e i loro occhi si colmarono di intensa eccitazione e determinazione. Immediatamente si inginocchiarono e prostrarono a lui.


Con la voce più forte che riuscirono a trovare, gridarono, liberando tutta la pressione e la speranza che esistevano nei loro cuori.


“Salute a voi, Sacro Antenato!!”


Gli altri membri della Tribù erano persone nate negli ultimi cento anni e non avevano mai visto Meng Hao prima, se non la sua statua. Ora che erano davvero in grado di posare gli occhi sul più importante membro della Tribù, iniziarono a tremare. Coi volti pallidi, ignorarono la debolezza dei loro corpi e caddero in ginocchio prostrandosi. Anche loro urlarono:


“Salute a voi, Sacro Antenato!!”


Le loro voci echeggiarono in tutte le direzioni e, quando unite alle parole dette dal vecchio vestito di nero, il cui tono lo faceva sembrare come se stesse fronteggiando un nemico mortale, fecero tremare i cuori degli altri Coltivatori del settimo avamposto. I loro occhi si spalancarono quando guardarono Meng Hao. Ora che ci pensavano, tutti loro avevano sentito leggende su di lui durante gli ultimi cento anni.


Senza una sola eccezione, le leggende parlavano di come Meng Hao avesse guidato da solo la sua Tribù fuori dalla regione Settentrionale del Deserto Occidentale.


“Quello è davvero Meng Hao!!”


“Il Sacro Antenato totemico della Tribù del Corvo Dorato! Quindi è lui!”


Mentre la sua aura ribolliva e i Coltivatori circostanti lo riconoscevano, si udirono delle grida di allarme. I volti dei nove Coltivatori all'Anima Nascente dell'Alleanza della Corte Celeste, così come quelli dei due anziani, cambiarono all'istante. Strinsero i denti e attaccarono, lanciandosi direttamente contro Meng Hao.


Allo stesso tempo, il rombante potere della formazione incantata discese su di lui. Era come se qualche sorta di pressione intensa indebolisse la sua base di Coltivazione, limitandolo alla fase intermedia dell'Anima Nascente.


Questo era il pieno potere della formazione magica che era stata costruita da un Patriarca alla Recisione dello Spirito dell'Alleanza. Il suo potere era straordinario. Se non lo fosse stato, non sarebbe stata installata come arma finale dell'avamposto.


Anche qualcuno al grande cerchio dell'Anima Nascente sarebbe stato indebolito gravemente dalla sua intensa pressione. Era questo potere incredibile che rendeva così sicuri di poter combattere Meng Hao i due vecchi che presidiavano il luogo!


Nello stesso attimo in cui discese il potere della formazione, undici Coltivatori all'Anima Nascente comparvero vicino a Meng Hao, pieni di intento omicida. Si vide un'esplosione di colori brillanti quando oggetti magici, abilità divine, tecniche magiche e totem vennero liberati in un attacco.


“Puoi essere un Sacro Antenato totemico, ma una volta entrato nella formazione incantata del nostro avamposto, il tuo fato è stato segnato... Sei morto per certo!” Risuonarono delle fredde risate, solo per essere interrotte da un ruggito incredibile, che giunse da nessun altri che Meng Hao.


Mentre il suono rimbombava, si udì chiaramente la voce di Meng Hao, colma di un gelo sinistro e di intento omicida: “Terza Anima!”


Si sentì la sua voce quasi nello stesso momento in cui apparvero gli attacchi degli undici Coltivatori in avvicinamento. Questi uomini stavano chiaramente usando ogni cosa in loro possesso contro di lui. Fu in quello stesso momento che i loro volti si contorsero e i loro cuori si riempirono di una sensazione di terrore senza precedenti. Una sensazione tale che non ebbero scelta se non ritirarsi all'istante.


Mentre arretravano, la luce causata dalle varie abilità divine e dai vari oggetti magici si dissipò per rivelare, proprio nel centro della formazione magica, un uomo che appariva molto simile a un Demonio Immortale. Meng Hao!
I suoi capelli frustavano l'aria attorno alla testa; ora che era nella Terza Anima, era colmo del potere di quattro Coltivatori al grande cerchio dell'Anima Nascente. La formazione che lo avviluppava, invisibile in precedenza, era ora visibile sotto forma di una grossa rete.


Questa luccicava vivacemente ed emetteva dei suoi lamentosi, come se fosse sottoposta a un grande sforzo. Si udirono degli scoppiettii e apparvero delle fessure. Mentre queste ultime si spandevano, l'aura di Meng Hao esplose in modo pauroso, sorprendendo completamente tutti i Coltivatori della città.


Questo era particolarmente vero per gli undici all'Anima Nascente. I loro volti si riempirono con uno sguardo incredulo e trattennero il fiato. Non riuscivano a immaginare come un Coltivatore all'Anima Nascente potesse combattere contro una formazione incantata così potente. Da come apparivano le cose... la formazione sarebbe riuscita a trattenerlo solo per un periodo di tempo molto breve.


Sfortunatamente per loro... le loro supposizione erano errate. Mentre le loro espressioni si frantumavano e loro speculavano sul fatto che Meng Hao non sarebbe stato trattenuto molto a lungo nella formazione, la gigantesca rete andò improvvisamente in pezzi e svanì.


L'intero avamposto improvvisamente tremò. Il sangue spruzzò dalle bocche dei dieci membri dell'Alleanza che mantenevano la formazione. Un attimo dopo, i loro corpi esplosero, trasformandosi in una nebbiolina di sangue.


Semplicemente la formazione incantata non era qualificata a trattenerlo. In un battito di ciglia, era stata completamente distrutta.


Nel momento in cui venne spazzata via, Meng Hao avanzò lentamente e agitò il braccio nella direzione degli undici stupefatti Coltivatori.


Il movimento del suo braccio emise quattro volte l'abilità marziale di un'Anima Nascente al grande cerchio. Si fuse con la tempesta di vento ed esplose. Grida raccapriccianti fluttuarono nell'aria mentre i nove Coltivatori... erano incapaci di evitare una forza simile a una montagna. Non poterono schivare e neppure resistere. Il vento separò la carne dalle ossa e spazzò via le loro urlanti Anime Nascenti.


Nove persone... morte in un istante!!


Del sangue spruzzò dalle bocche dei Coltivatori più potenti, i due anziani, mentre barcollavano all'indietro.


“Ma che genere di Coltivatore è!?!?”


“Quello non è una normale base di Coltivazione al grande cerchio dell'Anima Nascente... Quella è a mezza via dalla Recisione dello Spirito!”


Mentre barcollavano indietro, i loro corpi fisici finirono in pezzi, lasciandosi dietro solo le loro Anime Nascenti. Lanciando strilla di rimpianto senza precedenti, non risparmiarono niente nel tentativo di fuggire alla massima velocità con i cuori colmi del massimo terrore.


La scena lasciò scioccati gli altri Coltivatori in città. Quando guardarono Meng Hao, cominciarono a tremare con sguardi pieni di grande allarme e stupore.


Stava lì in piedi, alto, con i capelli che gli volavano attorno e la sua aura estremamente sconcertante. L'aura da berserk di un Demone Immortale sorse, satura di intento omicida. Tutta la sua furia si trasformò in desiderio di uccidere e tutto il suo intento era concentrato su una cosa...


Cancellare la Tribù della Ricerca Celeste!


<em>Se uccidi uno dei miei, io ucciderò cento dei tuoi. Uccidi cento dei miei, e io vi spazzerò via tutti!</em>


<em>Non volevo combattere. Volevo risolvere il problema. Sono perfino venuto in questo posto con la testa del Pipistrello Nero proprio con questo scopo. Ma tu, ti sei posto su un piedistallo. Ti credi invincibile e non vedi ragione per parlare con me ragionevolmente. Bene allora, anch'io posso benissimo scendere in guerra!
</em>
All'improvviso volò in aria con gli occhi rossi mentre guardava verso i due vecchi in fuga. Non li inseguì. Invece, chiuse gli occhi. La sua furia, il suo desiderio di uccidere, la sua determinazione, trasformò tutto in uno stimolo intenso. Uno simile alla marea che si insinuò nella maschera color del sangue che riposava nella sua borsa da trasporto. Raggiunse l'interno e toccò... il Mastino di Sangue che era rimasto addormentato per quasi duecento anni!


Aveva dormito fino al punto che era pronto per svegliarsi. Questa sensazione aveva continuato a crescere sempre più forte per Meng Hao dopo la Tribolazione Celeste; a quel tempo, aveva percepito che senza stimoli esterni, il Mastino si sarebbe svegliato entro pochi mesi.


“Ho bisogno di te, mio mastino...


Svegliati, mio Mastino di Sangue... Insieme, porteremo la guerra alla Tribù della Ricerca Celeste!


Mastino... SVEGLIATI!”


In quel momento, la maschera color del sangue nella sua borsa da trasporto iniziò a fremere. Il mastino poteva percepire l'ira di Meng Hao. Poteva sentire quanto desiderasse massacrare la Tribù della Ricerca Celeste. Meng Hao aveva bisogno di lui.


In quel momento, un fremito corse per il corpo del mastino. Gli occhi color del sangue che non si erano aperti per quasi duecento anni, improvvisamente... si schiusero completamente!


Il mastino si era svegliato!


Non appena aprì gli occhi, un bagliore sanguigno eruttò da Meng Hao. Riempì il cielo in tutte le direzioni e rapidamente ricoprì l'intera zona.


Prima che le due Anime Nascenti in fuga potessero andare lontano, furono coperte dalla luce sanguigna. Si udirono le loro grida penetranti mentre le Anime si scioglievano in nulla.


C'è una frase che dice: “Le ricompense vengono solo con il rischio”. Tuttavia, c'è una seconda riga nella frase: “Il rischio può anche condurre alla morte!”


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
MadOtter
                                


                                



