---
title: Capitolo 538 – Il Mastino di Sangue, Protettore del Dao!
pubDate: 2025-03-17T11:17:34.931Z
tags:
    - issth
---


Mentre le due Anime Nascenti morivano, il bagliore rosso, il quale saturava i diecimila metri circostanti, si trasformò in una nebbia rossa che si agitava e ribolliva, alzandosi in aria in una maniera sconcertante.


Poi cambiò; non era più piatta e larga, ma piuttosto, sferica. In effetti, dalla distanza, assomigliava a... un enorme bulbo oculare rosso!


Chiunque lo guardasse provava un'estrema paura e sconcerto, perdeva persino la capacità di pensare lucidamente. La vista riempiva il cervello con un fragore, come se si trovasse nel mezzo di un mare di sangue, incapace di liberarsi.


Sembrava come se in quell'istante, tutte le vite fossero diventate del colore del sangue.


L'occhio era incredibilmente realistico ed emanava una strana aria demoniaca. La nebbia rossa ribollì, come se l'occhio stesse battendo le palpebre. Era estremamente spaventoso; nel centro esatto del gigantesco bulbo oculare apparve un vortice. Girava rapidamente, trasformandosi in un buco nero.


Questo buco sembrava capace di consumare qualunque cosa. Non appena apparso, l'aria dell'area venne distorta, come se tutta la luce ne venisse risucchiata. Chiunque avesse visto la scena sarebbe rimasto inorridito.


Mentre il vortice girava, il buco nero diventava più largo. 30 metri. 150 metri. 300 metri... 900 metri. Infine, si espanse a non meno di 3.000 metri.


Un occhio rosso largo 30.000 metri. Un buco nero largo 3.000, simile a una pupilla. Il vortice era il bordo tra la pupilla e l'occhio.


Tutto questo sorprese completamente tutti coloro che si trovavano nell'avamposto. I Coltivatori locali tremavano con espressioni di totale stupore e incredulità.


“Cos'è quello?!?!”


“I Coltivatori all'Anima Nascente sono tutti morti e c'è voluto un solo momento! Questo Meng Hao... è... ma che livello di Coltivazione possiede?!”


“Quale orribile cosa sta evocando?!”


Sudore freddo iniziò a colare sulle fronti di tutti i presenti e i loro respiri divennero ansimi spezzati. Un profondo senso di crisi mortale colmò i loro cuori; in questo momento, erano pieni di un terrore indescrivibile nei confronti di Meng Hao. Era come se fossero in un incubo da cui non potevano svegliarsi, qualcosa che sarebbe stato inciso per sempre nelle loro anime.


Il Mare Viola circostante si coprì di enormi onde e dal buco nero nell'occhio si udì improvvisamente un ruggito.


AAAOOOOO!


Il ruggito sembrava quasi l'ululato di una bestia che fece tremare ogni cosa e vibrare l'aria. La pupilla all'interno dell'occhio rosso gigante sembrò contrarsi e poi espandersi rapidamente. Tutto si distorse e la folla nell'avamposto sentì i propri cuori tremare.


Fu un solo ruggito, ma fu sconvolgente quanto un tuono. Quando echeggiò nel mondo, metà delle persone all'interno dell'avamposto cominciò a sanguinare da occhi, naso, bocca e orecchie, poi perse i sensi, cadendo svenuta.


Erano semplicemente incapaci di resistere al ruggito, che conteneva un potere della base di Coltivazione in grado di colmare il cuore e la mente di sconcerto. Il suono possedeva una tale pressione da rendere prive di senso le persone.


Si udirono degli scricchiolii venire dalle aeronavi e dalle tavole di legno che componevano l'avamposto; l'intera struttura cominciò ad affondare. Il Mare Viola circostante si agitò violentemente, come se, lui stesso, stesse ruggendo in risposta all'ululato proveniente dall'occhio rosso.


I Coltivatori rimanenti che non erano svenuti possedevano tutti delle basi di Coltivazione straordinarie. Tuttavia, i loro volti erano pallidi come facessero uno sforzo incredibile per resistere. Le loro basi di Coltivazione ruotavano e loro ansimavano mentre fissavano la scena in alto.


L'istante in cui si udì il ruggito, una zampa gigante iniziò ad allungarsi fuori dal buco nero. Questa possedeva degli artigli affilati come rasoi e una pelliccia lunga e lussureggiante. La zampa continuò ad allungarsi fino a rivelare un intero arto.


I lunghi peli fluivano liberamente e l'arto trasmetteva un'aria selvaggia e barbarica, gli artigli sembravano capaci di squarciare l'aria. All'improvviso si sentì un altro ruggito spacca timpani provenire dal buco nero.


Comparve una seconda zampa e, poi, una testa gigantesca. Il suo ruggito scosse ogni cosa.


La testa era... incredibilmente grande!


Pelo rosso, zanne feroci e un'aura selvaggia e barbarica che esplose all'istante.


La testa era chiaramente quella di un cane!


Si agitò avanti e indietro, come se stesse usando tutto il potere che poteva raccogliere per emergere dal buco nero. Si erse, emergendo completamente, accompagnato da un ruggito tale da far tremare il Cielo.


Tutto quello che si vide fu un raggio di luce rossa che schizzò fuori violentemente dal buco nero. Si alzò una vasta foschia rossa e, poi, altrettanto rapidamente, scomparve. Al che, si vide lì, un'enorme figura rossa, diritta e possente.


Era enorme, coperta di ampio pelo rosso. Delle ossa protendevano fuori dal suo corpo, facendolo apparire ancora più feroce. Il suo sguardo straripava per la sete di sangue, come un Qilin o un Leone Assassino. L'incredibile livello di ferocia che emanava era difficile da descrivere!


Questo era... il Mastino di Sangue!


Non appena era apparso, un'aura simile a quella dello stadio della Recisione dello Spirito era esplosa all'esterno del suo corpo, emanava anche la sensazione di un Dominio. Meng Hao sapeva che questo Dominio non era innato del Mastino, ma invece, impostogli dall'Immortale di Sangue in quanto parte della sua stirpe e per la sua Eredità.


Un marchio del genere esisteva in tutti gli Spiriti di Sangue. Tuttavia, per via della fusione senza precedenti che aveva sperimentato, era in grado di manifestarla completamente. Per lo stesso motivo, il Mastino era caduto addormentato per quasi duecento anni. Ora, però, era pienamente sveglio.


Alzò il capo e ruggì, producendo un suono che fece tremare il Cielo e la Terra. Il cielo si rabbuiò, ogni cosa tremò e il Mare Viola ribollì. Tutti i Coltivatori che erano rimasti coscienti nell'avamposto, svennero.


Meng Hao guardò il Mastino, il suo corpo enorme, il suo aspetto feroce e la sua audace base di Coltivazione. Però, anche se era diventato di aspetto ancora più feroce, per lui era sempre lo stesso tenero, piccolo cucciolo che correva al suo fianco tutti quegli anni addietro.


Era ancora il suo compagno che aveva combattuto assieme a lui nel torneo dell'Eredità dell'Immortale di Sangue. Senza curarsi di quanto fosse esausto o ferito, anche in punto di morte si era rifiutato di andarsene. Aveva posto la sua stessa vita in pericolo per proteggerlo. Anche quando esausto e vicino alla fine, tutto quello che desiderava era che Meng Hao sollevasse la mano e lo accarezzasse sulla testa.


Meng Hao non lo avrebbe mai dimenticato. Aveva guardato il Mastino mentre, col corpo spezzato e vicino alla fine, si trascinava verso di lui usando tutte le forze che riusciva a radunare solo per leccargli la mano.


Poi ripensò a come l'avesse salvato durante l'incontro con il Patriarca del Clan Li, usando tutta la sua forza per lanciarlo oltre il portale. Le innumerevoli mani che si erano allungate per afferrarlo e trascinarlo nella melma e, subito prima di scomparire, aveva tirato fuori la lingua, come in un tentativo finale di leccare il suo padrone.


Come avrebbe potuto Meng Hao... dimenticare queste cose?!


“Mastino di Sangue” disse piano, guardando il feroce e gigantesco mastino. Vide gli sconcertanti speroni e l'incredibile aura che emanava.


La sua voce era sottile, ma nell'istante in cui lasciò la sua bocca, il mastino tremò improvvisamente. Voltò il capo e guardò confuso verso di lui; ma poi, la sua espressione divenne gentile, perfino felice. Lentamente abbassò il capo, permettendo a Meng Hao di sfregargli il naso e con attenzione estese la lingua per leccargli la mano.


Mentre Meng Hao gli grattava il naso, emise un ringhio contento, proprio come quando era piccolo.


Mentre lo accarezzava gentilmente, Meng Hao sorrise; ripensò alla volta all'esterno della Grotta della Rinascita, quando il mastino, nonostante fosse addormentato, aveva usato tutto il suo potere per allungare una singola zampa.


“Hey compagno, sono più di cento anni che non ci vediamo...” disse gentilmente. “Andiamo a spazzare via quella dannata Tribù della Ricerca Celeste!” Il suo intento omicida ribollì all'improvviso; e allo stesso tempo, quello del mastino esplose nel cielo. Ruggì, e il suono era come un tuono. Meng Hao balzò in aria, volando sulla testa del mastino. Agitò la mano destra, formando un'onda enorme che raccolse i membri della Tribù del Corvo Dorato, così come i corpi dei morti.


Sotto il controllo di Meng Hao, il potere di sterminio del Mare Viola era ridotto, assicurandosi che i membri della Tribù non venissero danneggiati in nessun modo.


Meng Hao guardò Wu Ling e gli altri. “Andremo insieme. C'è un debito di sangue che potrà essere ripagato solo... con altro sangue!”


Non appena quelle parole lasciarono la sua bocca, il mastino ruggì di nuovo e sfrecciò in cielo, portandolo con se. Wu Ling e gli altri veterani sentirono il loro sangue cominciare a scaldarsi, proprio come ai vecchi tempi. Loro e gli altri membri della Tribù avanzarono all'interno dell'onda.


Non partirono per le Terre Nere. Invece, andarono all'avamposto più vicino, il nono.


Sotto ordine del Patriarca Huyan, la sua Tribù era scesa in guerra con quella del Corvo Dorato con lo scopo di stanare Meng Hao. Gli era costato molto, ma nella prima battaglia erano riusciti a catturare cinquecento prigionieri. Questi detenuti erano stati soggetto di infinite forme di tortura. Le loro basi di Coltivazione erano state rovinate ed erano stati spediti nei dieci avamposti nel Mare del Deserto Occidentale per essere appesi!


Appesi all'aperto ed esposti agli elementi. Tutto con lo scopo... che Meng Hao lo vedesse. Secondo le stime del Patriarca Huyan, una volta che li avesse visti, sarebbe stato costretto ad apparire.


Se non l'avesse fatto, i suoi totem sarebbero stati indeboliti moltissimo e avrebbe perso il suo potere di fede. In realtà, Meng Hao aveva da tempo raggiunto un punto dove non aveva più bisogno di nessuno dei due. Aveva formato la sua Anima Nascente con successo e perciò, era sia un Sacro Antenato totemico e... non lo era.


In ogni caso, il Patriarca Huyan aveva errato gravemente nei suoi calcoli. Meng Hao... sarebbe sicuramente apparso.


Tuttavia, la ragione era il sentimento per la Tribù del Corvo Dorato!


“Il nostro massacro... comincerà con i dieci avamposti del Mare Viola!”


Il mastino ruggì mentre sfrecciava con la velocità incredibile della Recisione dello Spirito. Meng Hao stava in piedi sulla sua testa con il vento che faceva frusciare i suoi vestiti. L'intento omicida nei suoi occhi continuava solo a crescere d'intensità e la determinazione nello sterminare la Tribù della Ricerca Celeste cresceva sempre più forte.


BOOM!


Il secondo avamposto divenne presto visibile. Dopo essersi consultato con i precedenti membri della Tribù, ora sapeva che sebbene il decimo avamposto appartenesse all'Alleanza della Corte Celeste, era controllato principalmente dalla Tribù della Ricerca Celeste.


Il secondo, il quinto e il nono erano lo stesso. Per quanto riguardava il settimo, che aveva già distrutto, la colpa sarebbe stata posta francamente sulle spalle dei due anziani che avevano cercato di ucciderlo.


“Non mi interessa a quale Tribù appartengano” disse Meng Hao con gli occhi che luccicavano freddamente, “chiunque osi appendere i membri della mia Tribù... merita di morire!”


Non c'era bisogno di un suo ordine. Gli occhi del mastino brillarono di una luce rossa quando si avvicinò al secondo avamposto.


AAAAOOOOOOOO!!


Il suono del suo ruggito creò un'esplosione sonica che spedì un'onda di potere invisibile. Quando si schiantò sull'avamposto, si attivò una formazione magica. Tuttavia, resse solo per il tempo di un respiro prima di andare in pezzi.


Nello stesso momento, i Coltivatori della Tribù della Ricerca Celeste al suo interno iniziarono a decollare, con sguardi scioccati sulle loro facce. Prima ancora che potessero reagire, una folata di vento si abbatté su di loro. Ognuno venne ridotto a pezzi all'istante, distrutti completamente corpo e anima.


Un grido di disperazione salì dall'avamposto. Apparteneva a un Coltivatore che era al picco dalla fase avanzata dell'Anima Nascente. Stava tremando ed era circondato dal puzzo del sangue. Vedere così tante persone massacrate di fronte ai suoi occhi era qualcosa di simile a un incubo.


Sapeva che se un solo ruggito aveva fatto quello, poteva significare solo che stava fronteggiando... la Recisione dello Spirito!


“Vostro Eccellenza, chi siete? Noi siamo Coltivatori della Tribù della Ricerca Celeste dell'Alleanza della Corte Celeste!”


“Io sono il Sacro Antenato totemico della Tribù del Corvo Dorato, Meng Hao. Sono qui per salvare la mia gente e per estirpare la Tribù della Ricerca Celeste!”


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
                                


                                



