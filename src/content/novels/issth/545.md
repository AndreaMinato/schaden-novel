---
title: Capitolo 545 - Il Più Potente!
pubDate: 2025-03-17T11:17:34.932Z
tags:
    - issth
---


Al momento, in un punto del cielo molto elevato, tre flussi potenti di Senso Divino stavano prestando molta attenzione alla battaglia in corso in basso.


Questi flussi di Senso Divino superavano di gran lunga lo stadio dell’Anima Nascente. Ciascuno di loro sembrava contenere diverse leggi della Natura e diverse Sfere. Sorprendentemente, questi erano… tre flussi di Senso Divino che appartenevano a Patriarchi alla Recisione dello Spirito.


Tutti e tre provenivano dalle Terre Nere. Due venivano rispettivamente dalla Grande Tribù della Fiamma Selvaggia e dalla Tribù del Demone Farfalla. L’altro era un patriarca della grande Tribù del Cielo Nuvoloso, la Tribù di cui faceva parte Zhou Dekun.


I flussi di Senso Divino si libravano a mezz'aria, con gli occhi fissi sulla battaglia con concentrazione e shock.


“Il clone di Patriarca Huyan sta facendo del suo meglio”.


“Questo ragazzo ha davvero delle capacità di combattimento straordinarie! Il clone di Patriarca Huyan è diverso dai nostri cloni. I nostri possiedono solo il trenta percento di abilità di combattimento del nostro vero io. Il clone di Patriarca Huyan invece… possiede il suo stesso Spirito Immortale dell’Anima Nascente! È un Clone Divino con il settanta percento di abilità di combattimento del suo vero io! È come una sorta di seconda vita per Patriarca Huyan. Ci sono voluti anni di raffinazione per creare qualcosa con cui possa scambiare la sua stessa vita!”.


“Sette sovrapposizioni. Una Bestia Immortale alla Recisione dello Spirito. La volontà del Mare Viola. Questo ragazzo è incredibile!”


Mentre i tre flussi di Senso Divino discutevano degli eventi in corso, continuavano a diventare sempre più seri.


In basso, sulla superficie del mare, nell'aria riecheggiarono delle esplosioni. Meng Hao, come Gigante del Mare Viola, serrò ancora una volta la mano in un pugno. Lanciò il pugno nell'aria, il quale scatenò una tempesta viola che si diffuse in ogni direzione con il potere per distruggere tutte le Sfere nella zona.


Il mastino ululò e dal suo corpo esplose una luce insanguinata che si trasformò in diciotto zanne affilate, all'apparenza in grado di creare degli squarci nell'aria, che sfrecciarono poi verso Patriarca Huyan.


Si poté udire un’esplosione, poi il sangue schizzò dalla bocca di Patriarca Huyan. Questi indietreggiò ancora. Proprio quando lo fece, Meng Hao sotto forma di un gigante sbatté le mani nello stesso modo in cui aveva fatto quando aveva ucciso il Pipistrello Nero.


In seguito, dal Mare Viola iniziò a sollevarsi un altro gigante. Poi un terzo, seguito da un quarto, un quinto e poi un sesto…


Sul Mare Viola svettarono in tutto sette giganti, ciascuno dei quali era alto migliaia di metri ed estremamente impressionante.


Ogni gigante aveva lo stesso aspetto di Meng Hao. Non appena comparvero, partirono all'attacco verso Patriarca Huyan. Questa era… un’abilità divina che Meng Hao poteva utilizzare dopo essersi unito al Mare Viola.


I sette giganti gridarono. La base di Coltivazione del mastino si propagò con tutto il suo potere. Il Clone di Sangue tremò e poi esplose con l’istinto omicida. Tutti questi partirono all'attacco in direzione di Patriarca Huyan.


Mentre si avvicinavano, si propagò un potere distruttivo. Il potere di sterminio imperversò. La Sfera di Patriarca Huyan non era più efficace, poiché era stata distrutta da Meng Hao con l’uso del Mare Viola. Gli occhi di Patriarca Huyan erano rossi e i suoi capelli erano scompigliati. Sembrava del tutto fuori di sé quando, d’un tratto, gridò.


Si manifestò all'istante, per magia, un’abilità divina. Questa si addensò in una Sciabola Divina lunga tremila metri. Quando la lama colpì, fece diffondere nell'aria dei boati. Dei sette giganti, quattro esplosero. Delle zanne che dal mastino sfrecciavano verso Patriarca Huyan, cinque furono mandate in frantumi. Il resto di queste proseguì per andare a schiantarsi contro Patriarca Huyan.


Tutto il corpo di Patriarca Huyan tremò con forza e lui sputò un enorme grumo di sangue. Cadde all'indietro stupito, con i capelli che si sollevavano e gli occhi pervasi dalla follia.


“Devo ammetterlo, sei bravo Meng Hao… il fatto che tu riesca a rispondere ai miei attacchi fino a questo punto dimostra che sei davvero forte.


Tuttavia… non sei allo stadio della Recisione dello Spirito! Non ancora! Non disponi di uno Spirito Immortale dell’Anima Nascente. Sei condannato… non puoi distruggermi. Al contrario… hai assicurato la tua stessa morte!


“Recisione dello Spirito!”. Patriarca Huyan sollevò il capo e gridò. Insieme al rumore del suo grido si sprigionò la sua aura, rivelando il potere della sua base di Coltivazione alla Recisione dello Spirito. Quando ciò accadde, il suo corpo iniziò ad avvizzire. In un batter d’occhio, divenne secco e cominciò a svanire.


Questo si trasformò all'istante in cenere e scomparve. Tuttavia, mentre il suo corpo carnale spariva, quello che comparve al suo posto fu un Corpo Spirituale!


Era come un’Anima Nascente, ma completamente diversa. Era semitrasparente e possedeva la Volontà Immortale!


Si trattava del clone dello Spirito Immortale di Patriarca Huyan!


La Recisione dello Spirito può anche essere definita come Recisione della Mortalità. Ogni cosa al di sotto della Recisione dello Spirito è mortale. Tuttavia, dalla Recisione dello Spirito in su ci si può considerare Immortale. Dopo aver reciso la Mortalità, l’Anima Nascente scompare e viene trasformata in una Divinità Nascente. Questa può anche essere definita come Spirito Immortale!


Questo Spirito Immortale dell’Anima Nascente non è qualcosa che emerge con semplicità. Solo liberandosi del corpo di carne questo può riuscire a comparire. In realtà, un Spirito Immortale dell’Anima Nascente può connettersi davvero e bene con il corpo fisico di una persona, non un clone.


Pertanto, liberando il corpo fisico di un clone, lo Spirito Immortale dell’Anima Nascente riuscirebbe ad utilizzare davvero le abilità divine della Recisione dello Spirito!


Negli occhi di Meng Hao sotto forma di gigante comparvero dei bagliori intensi. Fissò lo Spirito Immortale dell’Anima Nascente di Patriarca Huyan. A dire il vero, Meng Hao aveva acquisito diversi elementi lungo questo scontro; la sua comprensione della Recisione dello Spirito adesso era molto più approfondita.


“Quindi, non c’è alcuna Anima Nascente nella Recisione dello Spirito, ma si forma invece uno Spirito Immortale dell’Anima Nascente!”. Gli occhi di Meng Hao brillavano mentre la sua illuminazione diventava più approfondita. Grazie a questo scontro, il cammino della Recisione dello Spirito era adesso molto più chiaro nella sua mente.


Lo Spirito Immortale dell’Anima Nascente di Patriarca Huyan iniziò ad eseguire un incantesimo, toccando il pollice sinistro con l’indice destro e viceversa. Questo creò un rettangolo che circondò la sagoma di Meng Hao. “Espulsione della Recisione dello Spirito!”, gridò.


Quando le parole lasciarono la sua bocca, Cielo e Terra furono pervasi da tuoni e il cielo stesso divenne cupo. La sagoma gigante di Meng Hao iniziò a tremare, come si stesse formando un potere esplosivo da Cielo e Terra per espellerlo.


Una simile espulsione fece sembrare che tutto il mondo, come anche le terre del Paradiso Meridionale, guardassero a Meng Hao come un nemico. Era come se in questo momento tutti gli esseri viventi, addirittura piante e animali, tutta l’esistenza, fossero stati pervasi da un forte desiderio di espellere Meng Hao.


D’un tratto, si unì un suono simile ad innumerevoli voci che sussurravano per formare un grido che riecheggiava.


“Sparisci!”


Il rumore era così forte che parve che la forza di volontà di un mondo intero si fosse concentrata sull'espulsione di Meng Hao!


La forma gigante di Meng Hao esplose in mille pezzi, come fecero anche i giganti rimasti nella zona. Il mastino gemette quando anche i ruggiti pervasero il suo corpo e la sua forza vitale iniziò rapidamente a prosciugarsi. Tuttavia, non esplose. Dopotutto… era allo stadio della Recisione dello Spirito!


Solo lo stadio della Recisione dello Spirito avrebbe potuto resistere ad una simile espulsione!


Ogni cosa al di sotto della Recisione dello Spirito sarebbe stata uccisa da questa espulsione. Quello era il potere dello Spirito Immortale dell’Anima Nascente.


Anche il Clone di Sangue esplose, sebbene si riformò subito per poi esplodere ancora una volta. Il Mare Viola si agitò. Nel profondo, al di sotto della superficie, dalla bocca di Meng Hao schizzò del sangue. La sua mente fu pervasa dai boati quando udì tutti gli esseri viventi che gridarono.


“SPARISCI!!”


Dalla sua bocca esplose ancora del sangue. Dal suo corpo risuonarono dei crepitii quando sfrecciò fuori dalle acque. Le voci continuavano a riecheggiare nelle sue orecchie.


“SPAARIIIISCIIIII!!


“Sparisci da questo luogo! Sparisci da queste terre! Sparisci dal Paradiso Meridionale…!”. Un indescrivibile potere di espulsione fece indietreggiare Meng Hao alla massima velocità. Continuava a sputare grumi di sangue. La magia di questa abilità divina era incredibilmente potente, ben oltre qualsiasi cosa avesse mai potuto immaginare Meng Hao.


Il potere di espulsione continuò a diventare più intenso, fino a far comparire a mezz'aria un enorme vortice. La forza gravitazionale del vortice si aggrappò a Meng Hao, come se volesse bandirlo del tutto dalle terre del Paradiso Meridionale.


“Io vivo nelle terre del Paradiso Meridionale”, disse Meng Hao. “Questa è la mia casa! Tu, inutile Coltivatore alla Recisione dello Spirito! Che cosa ti dà il diritto di espellermi!”. I suoi occhi furono pervasi da uno sguardo determinato quando colpì la sua borsa da trasporto per produrre la maschera color sangue.


Dopo essere entrato nella Settima Anima, in realtà, a Meng Hao non serviva la maschera. Tuttavia, ora che il mastino si era svegliato, Meng Hao riusciva a percepire che nella maschera… c’era un’abilità divina impressionante!


Inizialmente, Meng Hao aveva pianificato di lasciare questa abilità divina come asso nella manica, ma adesso non gli era rimasta nessun’altra opzione.


Senza esitazioni, posizionò la maschera sul volto. Quando ciò avvenne, il suo abito verde diventò all'istante del colore del sangue, come anche i suoi capelli. In un batter d’occhio, da lui si levò un bagliore di sangue.


“Mastino di Sangue, il mio Spirito Immortale di Sangue… Il mio Protettore del Dao… usa la legge primordiale dell’Immortale di Sangue per fonderti con la maschera. Fa sì che la tua base di Coltivazione… diventi la mia base di Coltivazione!


Fa che la Sfera cambi! Fa che il primordiale si trasformi! Fa che l’immagine dell’Immortale di Sangue… compaia!”. Mentre Meng Hao parlava, la sua voce sembrava trasportare una forza di volontà arcaica. Il mastino tremò e nei suoi occhi comparve un bagliore strano. Senza esitare, questo scattò verso Meng Hao. Nel farlo, il suo corpo si trasformò in un bagliore rosso. Sfrecciò verso Meng Hao come un fulmine e poi… si fuse con la maschera!


Non appena il mastino si fuse con la maschera, il corpo di Meng Hao fu attraversato da un fremito. La sua aura si espanse all'improvviso e i suoi capelli si sollevarono attorno a lui. Il suo abitò sventolò con forza.


Il suo Senso Divino… all'improvviso non era più lungo 29.999 metri, ma invece… 30.000!


Era un aumento di solo un metro, ma quel metro… faceva la differenza rispetto ai 29.999 precedenti. Il divario dato da quel metro rappresentava la differenza tra la mortalità e l’Immortalità!


La base di Coltivazione di Meng Hao esplose all'improvviso. Incredibilmente, comparve alle sue spalle una sagoma color sangue. Era una sagoma seduta su un trono di ossa, con indosso una maschera e con i capelli che ondeggiavano nell'aria. Inoltre, era una donna!


La donna non era altri che… l’Immortale di Sangue del Clan del Destino!!


In questo momento, Meng Hao si era unito alla base di Coltivazione del Mastino di Sangue. Sopra la sua base di Coltivazione al grande cerchio dell’Anima Nascente comparve un’altra base di Coltivazione che non gli apparteneva. Questa si unì a lui, portando il suo corpo ad essere pervaso da boati. La sua aura esplose… con il potere della Recisione dello Spirito!


In questo momento, sembrò che Meng Hao d’un tratto fosse giunto a una nuova consapevolezza. Alzò lo sguardo al cielo ma poi, con la stessa velocità, lo distolse.


Nello stesso momento, i tre flussi di Senso Divino che appartenevano ai Coltivatori alla Recisione dello Spirito sprigionarono delle ondate potenti, provocate dallo shock dato dal rendersi conto che erano stati scoperti da Meng Hao.


“Ci ha visti! Non avrei mai immaginato che sarebbe riuscito davvero ad attingere dal potere della Recisione dello Spirito!!”


“Sembra che il Clone Divino di Patriarca Huyan stia per morire!”


“Questo ragazzo… beh, forse non dovremmo chiamarlo così. Questo Compagno Daoista Meng Hao potrebbe non conoscerci di persona, ma ha i requisiti per sedersi alla pari con noi al tavolo”.


I tre adesso stavano rivolgendo a Meng Hao la più completa attenzione.


Capitoli tradotti da Diletta David


Novelle Leggere indice un concorso di scrittura! Trovate il regolamento qui di seguito:
https://forum.novelleleggere.com/showthread.php?tid=231




Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
MadOtter                                


                                



