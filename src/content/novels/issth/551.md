---
title: Capitolo 551 - Vicolo Cieco!
pubDate: 2025-03-17T11:17:34.933Z
tags:
    - issth
---


Il massacro divenne più intenso!


I membri della Tribù del Corvo Dorato insorsero con grida eccitate. Questo era visibile in particolare nelle vecchie glorie che avevano accompagnato Meng Hao nella migrazione. Le loro vene pulsarono per la passione quando ricordarono il sangue e il fuoco che avevano vissuto su quel lungo cammino, anni prima. Ah, la gloria della vita!


Riguardo ai nuovi membri della Tribù comparsi negli ultimi cento anni, anche questi sentirono ribollire il sangue. Era quasi come se le storie che avevano sentito dalla vecchia generazione all'improvviso si stessero svolgendo davanti ai loro occhi. Ad eccezione che questa era la realtà!


Non erano più Cinque Tribù della Divinità del Corvo a cui serviva la protezione del branco di neo demoni di Meng Hao per sopravvivere. Anche la Tribù della Ricerca Celeste doveva mettere in atto tutto il suo potere per distruggerli.


Quando partirono all'attacco, il loro intento omicida si levò e quella vecchia follia intrepida che era presente nelle profondità delle loro ossa esplose ancora una volta.


Decine di migliaia di Coltivatori della Tribù del Corvo Dorato caricarono nello scontro, si unirono il branco di neo demoni, Pelosone, il Gigante Selvatico, i loro esperti all'Anima Nascente e i Sacri Antenati totemici. Questi si fecero subito largo verso la Tribù della Ricerca Celeste a colpi di massacro.


L’aria fu pervasa da boati. Era un massacro sbalorditivo.


Meng Hao si librava a mezz'aria, abbassando lo sguardo verso il terzo spuntone nero per un istante quando questo si posò sul suo palmo. Lo ripose e poi si guardò attorno, con gli occhi che brillavano con un bagliore freddo.


Il Mastino di Sangue ruggì e d’un tratto scomparve. Non uccise nessuno, si trasformò invece in una luce rossa accecante che si propagò come una coperta enorme fino a coprire tutta la zona.


La via della ritirata della Tribù della Ricerca Celeste adesso era completamente sigillata!


L’unica cosa strana fu che, prima che il mastino si trasformasse nel sigillo rosso, il pappagallo lo aveva guardato improvvisamente con gli occhi splendenti. Fissava il mastino a bocca aperta, con il corpo che tremava. Nei suoi occhi comparve d’un tratto un’ardente eccitazione.


Nel frattempo, i sette Giganti del Mare Viola continuavano a farsi largo nel campo di battaglia distruggendo ogni cosa. Sprigionavano dei bagliori rossastri mentre, ovunque andassero, i Coltivatori attorno a loro venivano sterminati. Le centinaia di migliaia di spettri sorvolavano la zona, circondati da un gelo intenso. Ovunque si spostassero lungo il campo di battaglia, lì la vita si estingueva.


Si trattava di un vero e proprio bagno di sangue!


I membri della Tribù del Corvo Dorato si trasformarono in una lama da macello che attaccò violentemente con la determinazione più totale per assicurarsi la vendetta.


Il corpo di Meng Hao balenò e d’un tratto ricomparve accanto ad una Coltivatrice all'Anima Nascente. Si trattava di una donna anziana che indossava un lungo abito color smeraldo. Il suo volto era pallido per lo shock a causa di tutto ciò che era accaduto. L’arrivo improvviso di Meng Hao in battaglia l’aveva lasciata scossa. Si guardò attorno mentre proseguiva il massacro, con la mente intorpidita. Era proprio sul punto di fuggire quando Meng Hao comparve accanto a lei.


Questa socchiuse gli occhi, si morse subito la lingua e poi sputò del sangue. Colpì la sua borsa da trasporto, facendo comparire davanti a sé dieci oggetti magici. In questo momento critico, l’anziana non si risparmiò. Insieme agli oggetti magici, si manifestò magicamente il potere completo dei suoi totem, il quale si trasformò in una varietà di totem. Nello stesso momento, il suo corpo avvizzì ancora di più poiché aveva bruciato una grande quantità di forza vitale.


I due furono circondati dai boati. L’espressione sul volto dell’anziana si fece feroce, mentre quella sul volto di Meng Hao era fredda. Lui non fece nulla per schivare il suo attacco, si limitò ad avanzare e sollevare la mano destra in aria. La Lancia Demoniaca sfrecciò all'istante.


La Lancia ruggì nell'aria, distruggendo gli oggetti magici, distruggendo i totem della donna. Questa penetrò nella sua fronte, attraversandola completamente fino al lato opposto.


La donna strabuzzò gli occhi e fissò Meng Hao con lo sguardo assente. D’un tratto, il suo corpo esplose e la sua Anima Nascente indebolita scattò via in fuga. Meng Hao distese velocemente il braccio sinistro per afferrarla e frantumarla in mille pezzi.


La vista di tutto questo fece sussultare i tre Sacri Antenati totemici che avevano appena deciso di lanciare un attacco a sorpresa. Questi poi indietreggiarono stupiti. Meng Hao voltò il capo e i suoi occhi tremolarono come se attraversati da una carica elettrica.


“Fulmine” disse. Considerato il massacro che si stava svolgendo sul campo di battaglia attorno a lui, ad un primo sguardo parve che la voce di Meng Hao non fosse stata abbastanza alta. Tuttavia, in risposta a questa, dal nulla comparvero all'improvviso sette fulmini enormi.


Si trattava di sette fulmini rossi pervasi dalla volontà della Tribolazione Celeste. Al contempo, contenevano anche la volontà di Meng Hao. I fulmini sfrecciarono verso i tre Sacri Antenati totemici, diffondendo lo stupore nei tre neo demoni. Senza esitare, questi misero in pratica diverse abilità divine, facendo comparire degli strati di luci colorate che formarono uno scudo. Emerse anche il Qi Demoniaco.


Tuttavia… in un batter d’occhio, i tre neo demoni liberarono delle grida disperate quando i fulmini rossi si scontrarono con la loro magia. Non importava che fossero abilità divine o tecniche magiche; tutti furono distrutti come  legno marcio. I tre Sacri Antenati totemici non riuscirono ad evitare i sette fulmini rossi e ne furono tempestati all'istante.


Il rombo del tuono fece tremare ogni cosa. Le persone sul campo di battaglia poterono vedere che cosa stava accadendo, e tutte sussultarono con i volti pervasi dallo stupore.


Questo valeva soprattutto per la Tribù della Ricerca Celeste, in particolare per i Coltivatori all'Anima Nascente e i Sacri Antenati totemici. Loro ne rimasero basiti e furono pervasi dal terrore. Alcuni iniziarono addirittura a fuggire dal campo di battaglia. Tuttavia, non appena si scontravano con la barriera rossa, gridavano e i loro corpi si dissolvevano.


Questo luogo… per loro ormai era diventato un vero vicolo cieco!


Il Sommo Sacerdote della Tribù della Ricerca Celeste era un anziano arcaico con l’aspetto di un essere trascendentale. Stringeva in mano un bastone di legno e indossava un lungo abito grigio. In questo momento, però, se la stava facendo sotto, e i suoi occhi traboccavano disperazione. Nonostante questo, la disperazione svanì in fretta, sostituita dalla determinazione.


“Membri della Tribù della Ricerca Celeste, resistete ancora per poco! Il Patriarca verrà sicuramente a salvarci!”


Quando le sue parole attraversarono il campo di battaglia, i membri della Tribù della Ricerca Celeste terrorizzati da Meng Hao d’un tratto percepirono una scintilla di speranza ardere nei loro cuori.


“Al momento il Patriarca si sta dirigendo qui!” gridò il Grande Padre. “Annienterà questo criminale e distruggerà la sua Tribù. La Tribù della Ricerca Celeste non cadrà!”. Il Grande Padre era un anziano che indossava un lungo abito viola e aveva gli occhi che brillavano con una luce violenta. La sua base di Coltivazione era simile ad un Sacro Antenato totemico, e si trovava al grande cerchio dello stadio dell’Anima Nascente.


Zhang Wenzu fece un respiro profondo. Le parole del Grande Padre e del Sommo Sacerdote fecero calmare in parte il suo cuore. Con il volto severo, i suoi occhi splendettero per la derisione quando guardò lungo il campo di battaglia verso Meng Hao.


“Il Patriarca verrà sicuramente”, pensò. “Poi che cosa farà? Noi siamo una delle tre grandi Tribù dell’Alleanza della Corte Celeste. Meng Hao non ha sfidato solo la Tribù della Ricerca Celeste, ma tutta l’alleanza!


“Disponiamo di tre Patriarchi alla Recisione dello Spirito. Questo ragazzo… morirà senza alcun dubbio!”


Il corpo di Meng Hao svanì. Quando ricomparve, la sua mano emerse con un movimento veloce per poi chiudersi attorno al collo del Sacro Antenato totemico. Questo era un neo demone dalle sembianze umane che, dopo che Meng Hao lo aveva afferrato, lottò con forza. Tuttavia, il carattere “fuoco 火” di Meng Hao brillò appena, avvolgendolo con fiamme nere che bruciavano a una temperatura incredibile, le quali lo portarono ad emettere delle urla agghiaccianti. In un batter d’occhio, il neo demone venne trasformato in niente più che cenere che venne trasportata dal vento.


Meng Hao non lo guardò nemmeno. Avendo sentito le parole del Grande Padre e del Sommo Sacerdote della Tribù della Ricerca Celeste, la sua bocca si contorse in un sorriso.


“State aspettando quell'idiota di Patriarca Huyan…?” disse, guardando attraverso il campo di battaglia affollato in direzione del Grande Padre, il quale si trovava ad una distanza di diverse centinaia di metri.


Nel momento in cui il suo sguardo si posò sul Grande Padre vestito di viola, tutti i peli sul corpo dell’uomo si rizzarono e il suo cuore fu pervaso da una sensazione di crisi mortale.


Quando guardò Meng Hao, la sua mente tremò e fu pervasa da una sensazione nefasta di inquietudine. L’atto di guardare verso Meng Hao in realtà fu del tutto inconscio ma, non appena i loro sguardi si incrociarono, nel cervello del Grande Padre della Tribù della Ricerca Celeste si diffuse un dolore intenso. Era come se gli occhi di Meng Hao fossero affilati come coltelli e trafissero i suoi occhi fino a raggiungere il cervello, pronti ad annientarlo.


Dagli occhi, dalle orecchie, dal naso e dalla bocca del Grande Padre iniziò a grondare del sangue. Cominciò ad indietreggiare con gli occhi spalancati.


Meng Hao avanzò di un passo e disse: “Non so se quel pollo di Huyan arriverà o no. Ma voi non sarete qui per scoprirlo, di questo sono certo”.


“Proteggete il Grande Padre!” gridarono i membri della Tribù circostanti. Spaventati, formarono un cerchio di protezione attorno al Grande Padre. Molti erano Coltivatori all'Anima Nascente o Sacri Antenati totemici.


Meng Hao sorrise quando avanzò verso il Grande Padre.


Il suo percorso era disseminato di esplosioni e distruzione. Nessuno tra quelli che si trovavano sul suo cammino riuscì a bloccarlo nemmeno per un istante. Distese il dito per picchiettare sulla fronte di un Coltivatore all'Anima Nascente. Dalla bocca dell’uomo fuoriuscì del sangue e questi venne fatto cadere all'indietro. Nel momento in cui esplose, Meng Hao si era già spostato di più di trecento metri. Agitò la manica e comparve il carattere “Vento 风”, che si trasformò in un vento che divenne all'istante un ciclone. Questo infuriò attorno a Meng Hao, colpendo sette o otto dei Coltivatori all'Anima Nascente e dei Sacri Antenati totemici vicini. Dalle loro bocche schizzò del sangue e furono lanciati all'indietro.


Sul campo di battaglia non c’era nessuno che potesse fare qualcosa per fermare Meng Hao. Questi avanzò di altri trecento metri. Fece dei cenni verso l’orizzonte e comparve immediatamente della terra gelata 土. Questa si espanse velocemente in direzione di Coltivatori vicini. Si poterono udire delle esplosioni quando i loro corpi tremarono e furono completamente congelati!


Meng Hao avanzò per la terza volta di altri trecento metri. In questo momento, si trovava proprio di fronte al Grande Padre che stava battendo velocemente in ritirata. Proprio quando le persone attorno a lui partirono all'attacco, lo sguardo assente sul volto del Grande Padre venne sostituito dalla disperazione. Meng Hao sollevò la mano e avanzò.


“Metallo 金!”


In risposta a quest'unica parola, attorno alla mano destra di Meng Hao si propagò una luce dorata. Il bagliore pervase il campo di battaglia e, in un batter d’occhio, il Grande Padre della Tribù della ricerca Celeste fu trasformato in una statua d’oro.


Risuonò un’esplosione quando la statua sbatté al suolo dove si posò, immobile. Lo sguardo disperato era ancora chiaramente visibile negli occhi dell’uomo… Al vederlo, il resto dei membri della Tribù della Ricerca Celeste sussultarono. I loro corpi tremarono e furono pervasi da un freddo pungente.


I membri della Tribù del Corvo Dorato, dal canto loro, stavano diventando sempre più eccitati.


“Sacro Antenato!!”


“Sacro Antenato!!”


Le loro grida riecheggiarono in ogni direzione, pervase di rabbia e indignazione come anche dalla loro determinazione di annientare la Tribù della Ricerca Celeste.


Volete spazzare via la nostra Tribù? Lasciate che noi annientiamo la VOSTRA!


Un’ostilità simile non poteva essere riconciliata. Era praticamente impossibile farlo. L’unica possibilità era che le discendenze di una di queste Tribù fossero cancellate completamente dalle terre del Paradiso Meridionale!




Novelle Leggere indice un concorso di scrittura! Trovate il regolamento qui di seguito:
https://forum.novelleleggere.com/showthread.php?tid=231


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter
Grazie!
MadOtter                        


                                



