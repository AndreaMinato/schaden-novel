---
title: Capitolo 553 – Il Quinto Signore Vive per un Sogno d'Amore!
pubDate: 2025-03-17T11:17:34.934Z
tags:
    - issth
---


Nello stesso momento in cui i membri della Tribù della Ricerca Celeste incontravano la loro dolorosa fine, nel tempio principale della Tribù, il Patriarca Huyan sedeva a gambe conserte, protetto in un'area riservata. Quando l'ultimo membro della Tribù morì, i suoi occhi si aprirono.


Al loro interno si vedeva un bagliore freddo e senza emozione.


Attorno a lui cominciarono ad apparire delle anime formate dalla pena. Queste erano spiriti incorporei; la loro anima principale era già stata distrutta. Erano solo frammenti di volontà lasciati nel tempio.


Mentre le maltrattate anime fluttuavano attorno al Patriarca, lanciavano delle grida mute. Il Patriarca le guardò con calma e quando mormorò, la sua voce era priva di emozione, “Le vostre morti non sono inutili. Infatti, sono davvero importanti per me.


Non vedetelo come se non fossi venuto a salvarvi. Piuttosto... era necessario che moriste. Più miserabili sono le vostre morti, più io posso essere distaccato. Maggiore la pena che avete provato nel morire... più forte diviene il mio Dao!


La morte di Qing'er ha fatto sì che il mio Dao non possa essere completato perfettamente. E l'unica cosa che ora potevo fare era trovare qualcuno con cui rimpiazzarlo. Voi 80.000 membri della Tribù della Ricerca Celeste... non siete altro che quel rimpiazzo.


Vi ho guardato morire, capace di salvarvi, eppure scegliendo di non farlo. Vi ho guardato morire, ho visto la vostra richiesta di aiuto, la quale ha riempito il mio cuore con fitte di dolore. Tuttavia, più profonde le fitte, più emozioni possono essere rimosse.


Voi non siete morti invano. Voi farete sì che il mio Dao... raggiunga il picco della Prima Recisione!


Per quanto riguarda la Tribù... fintanto che io sono in vita, ci sarà sempre una Tribù.” Il Patriarca Huyan chiuse gli occhi.


Nel frattempo, a ogni passo fatto dai sette Giganti del Mare Viola mentre attraversavano le Terre Nere, risuonavano dei boati. Meng Hao era in piedi sul Mastino, il quale sfrecciava attraverso l'aria, circondato da un bagliore cremisi.


La loro destinazione non era altro che il tempio della Tribù della Ricerca Celeste nelle Terre Nere!


Il volto di Meng Hao era incredibilmente tetro mentre procedevano. I suoi occhi si contraevano e, inconsciamente, le mani si erano serrate a pugno emettendo degli scricchiolii. La ragione per tutto ciò non era in realtà il Patriarca Huyan, ma invece... il pappagallo.


“Heyyy. Ciao! Puoi chiamarmi Quinto Signore. Cerchiamo di conoscerci l'un l'altro, okay?” Il pappagallo stava volando di fronte al Mastino, cercando di sembrare davvero aggraziato e galante. Tuttavia, non importava come lo si guardasse, sembrava un pervertito. Al momento stava sbirciando affettuosamente il Mastino, che aveva una strana espressione negli occhi mentre rispondeva, interdetto, allo sguardo del pappagallo.


Quest'ultimo sembrò improvvisamente non riuscire più a controllarsi. Strinse gli artigli al petto e lanciò un grido appassionato.


“Esatto! Questo è il vero amore che ho atteso per tutta la mia vita!! Guarda la pelliccia! Così allettante! Guarda quell'espressione! Così pura! Guarda quella figura! Così incantevole!


Questo è il vero amore della mia vita!” Le lacrime apparvero nei suoi occhi mentre guardava il Mastino di Sangue con un'espressione di fanatica infatuazione.


“Bellissimo tesoro, per favore permettimi di presentarmi di nuovo” disse sonoramente, con gli occhi che splendevano vivaci. “Puoi chiamarmi Quinto Signore. D'ora in avanti, sarai la mia piccola. D'ora in poi...”


A quel punto si udì la lugubre voce di Meng Hao che usciva tra i denti serrati.


“SPARISCI!!”


Il rumore fece arretrare con uno starnazzo il pappagallo. Tuttavia, tornò velocemente, squadrando con rabbia Meng Hao. Dal nulla apparve nei suoi artigli un drappo nero, che legò velocemente intorno a uno dei suoi occhi. All'improvviso, la sua aura esplose.


“Vuoi duellare con me?!?!” farneticò il pappagallo. “Piccolo Haowie, facciamolo, ora! Duella con il Quinto Signore. Questo bellissimo tesoro apparterrà a chiunque vinca!” L'aspetto del delirante pappagallo era di massima arroganza. Sembrava essere diventato pazzo per l'amore; credeva veramente che sfidando Meng Hao avrebbe potuto attrarre l'attenzione di ciò a cui si riferiva con bellissimo tesoro.


Meng Hao sentì le tempie pulsare. Il mal di testa che stava provando era quasi troppo da sopportare; doveva ammettere di essersi dimenticato della assuefazione particolare del pennuto e dopo aver osservato il Mastino, doveva ammettere che per il pappagallo doveva essere incredibilmente invitante.


“È un maschio” spiegò con un sorriso forzato.


Il pappagallo sembrò ferito. “Maschio, femmina, non importa. Il Quinto Signore vive per il vero amore!” ruggì con le penne multicolore diritte che lo facevano apparire simile a un gallo da combattimento. In realtà si sentiva davvero compiaciuto; a suo parere, appariva estremamente bello e affascinante. Non riuscì a trattenersi dal dare una sbirciata al Mastino con la coda dell'occhio per vedere la sua espressione.


Meng Hao non disse niente; il dolore nella testa continuò solo a crescere. Per quanto gli riguardava, il pappagallo aveva bisogno di una buona sculacciata. Agitò la mano destra, generando una forte volata di vento che imperversò, circondandolo.


Al suo interno, il pappagallo lottava con tutta la sua forza e poi ruggì: “Questo è vero amore! Il vero amore è invincibile!”


“Sparisci!” gridò Meng Hao, agitando di nuovo la manica e cercando di ignorare il dolore nella testa. Il vento ruggì, ma la persistente voce del pappagallo risuonò di nuovo.


“Meng Hao, sei senza pudore! Vuoi essere la terza ruota del carro! Tu ci vuoi separare!!”


Il volto di Meng Hao divenne ancora più cupo. Alla fine fece spallucce e tirò un pugno. La risposta fu un ruggito frenetico da parte del pappagallo.


“L'amore del Quinto Signore non cambierà mai! L'amore del Quinto Signore durerà per sempre!!” Il pappagallo non si trattenne per niente mentre urlava a pieni polmoni per giustificarsi. Poi, lanciò un urlò addolorato quando barcollò all'indietro di alcuni passi, dopodiché guardò con passione il Mastino e gridò: “Piccolo tesoro, il Quinto Signore viaggerà fino alla fine della terra per amore! Fuggiamo assieme! Cosa ne dici?” I suoi occhi bruciavano di passione.


La base di Coltivazione del Mastino di Sangue era alla Recisione dello Spirito ed era piuttosto intelligente. All'inizio era confuso su ciò che stava succedendo. Ora, però, questo audace essere tremava guardando il pappagallo. All'improvviso la sua rabbia esplose fino ai Cieli. Sembrava sentirsi provocato, umiliato, per essere stato scambiato per una femmina. Una tale provocazione l'aveva piuttosto alterato.


Ruggì e si gettò contro il pappagallo, per poi colpirlo con l'enorme zampa.


Con un botto, spedì il pappagallo all'indietro. Pochi momenti dopo, questo tornò in modo persistente.


“Andrò fino in capo al mondo per amore! Io vivo per il mio sogno d'amore!! Io sono il possente e appassionato, unico e solo Quinto Signore!!”


Mentre il pappagallo dichiarava a gran voce tutto ciò che avrebbe fatto per amore, il mastino scomparve. Ricomparve direttamente di fronte al pennuto; lo afferrò con la zampa, azzittendolo con forza e poi aprì la gigantesca bocca per lanciare un urlo intimidatorio. Comparato alla testa gigante del Mastino, il piccolo pappagallo era così piccino da poter essere considerato insignificante.


L'uccello stava per fare resistenza, ma la schiacciante pressione della Recisione dello Spirito lo sistemò all'istante. I suoi occhi erano spalancati mentre il muso del Mastino si faceva ancora più vicino e sembrava quasi intossicato. Incapace di controllare la sua passione, si allungò con il becco ricurvo e... baciò gentilmente il Mastino.


Quest'ultimo rimase a bocca aperta per lo stupore. Meng Hao li fissava con sconcerto e perfino la gelatina era sconvolta.


Tutto si fece mortalmente silenzioso.


Mentre guardava il Mastino, gli occhi del pappagallo brillarono di una intensa luce. “Il Quinto Signore ama il tuo potere, piccolo tesoro” disse ad alta voce. “Più forte sei, più resisterai, più il Quinto Signore ti amerà.”


Il Mastino alzò il capo e ruggì. La sua furia aveva raggiunto l'apice. Quando morse, riducendo a brandelli il pappagallo, i suoi occhi irradiavano ferocia. Pochi momenti dopo, però, si riformò e senza nessuna vergogna ricominciò a urlare:


“Andrò fino in capo al mondo per amore!” dichiarò. “Vivo per il mio sogno d'amore!! Anche se uccidessi il Quinto Signore un migliaio di volte, sarebbe come temprare l'acciaio! Il mio amore per te... è eterno!”


Il Mastino ruggì, caricando ancora una volta per farlo a pezzi. E così, tutto ricominciò di nuovo...


Meng Hao si strofinò il setto nasale e ridacchiò amaramente. A un certo punto, la gelatina aveva preso posizione sulla sua spalla. Similmente a lui, fece apparire una mano e si strofinò il naso. La sua espressione era esattamente la stessa di Meng Hao.


“Ora vedi perché occorre al Terzo Signore una vita intera per convertirlo?” disse funereo. Guardò Meng Hao con un'espressione enigmatica che diceva: “sai quello che intendo...”


“Sì, ora comprendo.” rispose lui, sospirando. In quel momento, un tremito lo attraversò, quando si rese conto all'improvviso che aveva appena fatto uno sbaglio enorme. Aveva davvero... iniziato una conversazione con la gelatina!


Gli occhi di questa si accesero per il desiderio di chiacchierare stimolato improvvisamente.


“Lo capisci? Davvero lo capisci? Cieli! Davvero lo comprendi! Tu ora mi capisci! Okay, allora, parliamo di qualcosa che è accaduta 30.000 anni fa. È stato davvero troppo. Irritante! Oh, aspetta. Prima di quello, parliamo del clima di 70.000 anni fa...”


La gelatina tremava per l'eccitazione quando iniziò a chiacchierare; presto si trasformò in un ronzio nelle orecchie di Meng Hao, che guardò il Mastino e il pappagallo combattere, stando a sentire la gelatina chiacchierona.


All'improvviso, sentì sorgere nel cuore la pazzia. Qualsiasi persona normale che avesse speso un sacco di tempo con il pappagallo e la gelatina sarebbe sicuramente diventato anormale.


Tutto a un tratto sentì una fitta di simpatia per il Patriarca del Clan Li.


Sospirò e mantenne ubbidientemente il suo silenzio. Non disse nulla, invece, permise alla gelatina di parlare senza fine e permise al pappagallo di continuare a essere malmenato dal Mastino. Ogni volta che veniva scaraventato via, ritornava e diceva ogni genere di cose che Meng Hao non poteva fare a meno di sentire. Presto cominciò a diventare insensibile.


E fu così che il tempo passò, molto lentamente...


Mezza giornata più tardi, mentre il pappagallo continuava a fare la corte al Mastino, che continuava a rifiutarlo violentemente, comparve il tempio della Tribù della Ricerca Celeste.


Il tempio stesso era un'enorme montagna a forma di Lagenaria. Sembrava un gigantesco contenitore a forma di Lagenaria piazzato a terra. Le montagne che lo circondavano erano spoglie e sterili. La sola entrata era la cima della montagna.


Quella vista causò a Meng Hao un'indescrivibile senso di liberazione. Sfrecciò direttamente verso l'ingresso e, mentre si avvicinava, riuscì a percepire un incantesimo restrittivo incredibilmente potente.


L'ingresso era come quello di un vulcano ed era largo circa trecento metri.


Un enorme simbolo magico si allungava attraverso l'apertura, fluttuando a mezz'aria, prevenendo qualunque cosa dall'entrare, fosse una persona o un fascio di Senso Divino. Incredibilmente, appena visibile oltre l'illusoria apertura, Meng Hao poteva vedere un altro mondo.


Novelle Leggere indice un concorso di scrittura! Trovate il regolamento qui di seguito:
https://forum.novelleleggere.com/showthread.php?tid=231


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter
Grazie!
MadOtter
                                


                                



