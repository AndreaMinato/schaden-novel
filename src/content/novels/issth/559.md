---
title: Capitolo 559 - Quindi Ci Rincontriamo... Ah, il Karma!
pubDate: 2025-03-17T11:17:34.935Z
tags:
    - issth
---


Diversi raggi di luce del teletrasporto sfrecciarono dalle grandi terre del Paradiso Meridionale e provocarono delle increspature che si diffusero in tutte le direzioni. Il cielo tremò. Si propagò la luce del teletrasporto, fino a pervadere il firmamento con il suo splendore e facendo agitare le nuvole.


Per tre giorni interi, nel Paradiso Meridionale… non fu mai notte!


Per tre giorni, nel Dominio Meridionale, nelle Terre Nere, nelle Distese del Nord e nelle Terre Orientali, addirittura nel Mare della Via Lattea, in varie Sette e vari Clan i Patriarchi guardarono tutti verso il cielo.


Tutti sapevano bene che, in questo momento, il cammino della lotta per l’Immortalità… era stato aperto completamente.


Una volta trascorsi i tre giorni di luce senza notte, molte persone percepirono che l’energia spirituale nelle terre del Paradiso Meridionale d’un tratto era diventata più forte. Ad eccezione del Deserto Occidentale, in quasi tutte le zone l’energia spirituale era triplicata!


Ci furono anche dei luoghi in cui si provò un aumento esplosivo di energia spirituale pari a dieci volte, e altre zone molto particolari in cui l’aumento si avvicinò ad un livello spaventoso. Le terre del Paradiso Meridionale adesso erano di gran lunga differenti da come erano state in precedenza. La forza dell’energia spirituale rendeva la coltivazione più semplice. Infatti, lungo tutta la terra, più di cento Sorgenti dello Spirito, dall'essere prosciugate furono riportate all'abbondanza più totale.


Ma il rafforzamento dell’energia spirituale non fu l’unico avvenimento. Sembrava che la legge della natura di Cielo e Terra fosse stata indebolita, fino al punto in cui parve quasi possibile poterla riscrivere. Sebbene per i Coltivatori sarebbe stato molto difficile raggiungere una simile illuminazione, il cambiamento fece in modo che diventasse più semplice marchiare personalmente delle leggi così informi.


La cosa più stupefacente di tutte però fu che, con il ritorno della notte, il cielo stellato sopra di loro era leggermente cambiato. Le stelle si trovavano in posizioni diverse, quasi come se il manto stellato fosse stato diverso da quello precedente. Quando le persone lo osservavano, avevano la sensazione di trovarsi in un’epoca antica.


Questo era il vero cielo stellato e la sua comparsa sembrava indicare la rimozione di un qualche tipo di sigillo. In questo momento… nelle terre del Paradiso Meridionale potevano comparire gli Immortali!


Tutti questi cambiamenti provocarono un grande clamore tra i Coltivatori del Paradiso Meridionale. La maggior parte di loro o erano confusi o piacevolmente colpiti. Solo negli occhi di alcuni degli esperti più potenti splendette d’un tratto un’ostinazione intensa.


Anche per loro era importante che questo cammino per la lotta per l’Immortalità si fosse aperto. Tutti avevano vissuto per più di mille anni e avevano vissuto lo scontro per l’Immortalità precedente, mille anni prima. Dopo aver fallito, non ebbero altra scelta che continuare ad aspettare fino a questo giorno.


Tra loro vi erano alcuni che avevano vissuto non per mille, ma addirittura per duemila anni!


Queste persone non erano in uno stato di ansia. Poiché avevano vissuto per così tanto tempo, sapevano che una volta aperto il cammino per la lotta per l’Immortalità le leggi della natura di Cielo e Terra sarebbero diventate sempre più deboli con l’avvicinarsi della fine. Sarebbero comparsi gli Immortali e le possibilità di riuscita sarebbero aumentate.


Quindi, sebbene fossero stati pervasi dalla speranza, non erano in ansia!


Le grandi terre del Paradiso Meridionale furono scosse completamente!


Mentre in basso stavano avvenendo tutte queste cose, in alto, nell'infinito cielo stellato, vi era un fiume. Questo fiume era composto da innumerevoli stelle splendenti che si erano levate al cielo.


Le stelle che formavano questo grande fiume in realtà erano fatte da granelli e frammenti infiniti. Tra questi granelli e frammenti ve ne erano una serie di poche decine che erano… Coltivatori teletrasportati dalle terre del Paradiso Meridionale.


Meng Hao era uno di questi. Tuttavia, aveva gli occhi chiusi e non si muoveva. Le altre persone nel fiume di stelle si trovavano nello stesso stato.


Nessuna di loro riusciva a vedere le altre e quindi non sapeva… da chi fosse composto effettivamente il gruppo che sarebbe entrato nel Piano Primordiale del Demone Immortale.


Trascorse un periodo di tempo non definito. Il cielo stellato era calmo e silenzioso. Non c’era alcuna aura, solo il fiume di stelle che scorreva. Il gruppo di persone lasciò il Pianeta Paradiso Meridionale e si avvicinò poco a poco al luogo in cui era stato Meng Hao, il Ponte del Cammino Immortale.


Questo Ponte del Cammino Immortale crollato era sospeso tra le stelle come sempre. Non fece nulla quando il fiume di stelle si avvicinò e poi iniziò ad oltrepassarlo.


Tuttavia, quando il fiume di stelle passò, all'improvviso… sulla superficie del Ponte del Cammino Immortale comparvero innumerevoli punti di luce. Questi si diffusero in tutte le aree del ponte, diventando fitti e densi, apparentemente senza fine. Tuttavia, il loro brillio sembrava seguire un certo schema. Da qualche parte nelle profondità del Ponte del Cammino Immortale, su un blocco di pietra distrutta che nessuno poteva vedere, c’erano in particolare due luci brillanti tra la massa che sembravano degli occhi.


Immaginate di poter rapprendere tutto questo in un’immagine fisica e poi di poter ingrandire il Ponte del Cammino Immortale. Quello che si noterebbe sarebbero gli enormi blocchi di pietra che in realtà, in precedenza, somigliavano a continenti o masse terrestri. Andando ad ingrandire ancora l’immagine, si potrebbe vedere che al centro di tutto questo si trovava una montagna. Sulla cima della montagna c’erano due punti di luce che avevano quasi l’aspetto di energia elettrica. Sorprendentemente… questi erano due persone!


Un uomo e una donna!


L’uomo era colto e raffinato. Indossava un abito verde e, per la maggior parte, la sua espressione era indifferente e assente, sebbene di tanto in tanto brillasse per la chiarezza di un pensiero. La donna aveva le braccia strette attorno all'uomo. L’assenza nei suoi occhi veniva dispersa di tanto in tanto da un sorriso accennato.


Quest’uomo non era altri che Han Shan!


L’Imperatore del Demone Han Shan rinato!


In questo momento, i suoi occhi divennero improvvisamente tersi. Alzò lo sguardo al cielo e, all'apparenza, poté vedere che nel fiume di stelle che scorreva, tra i frammenti infiniti di luce che questo conteneva, c’era un volto familiare.


“Quindi ci rincontriamo”, disse, con la voce leggera e roca. “Ah, il Karma!”. Sebbene dentro di lui non vi fosse più traccia di solitudine, era triste e desolato proprio come prima. Eppure, quando abbassò lo sguardo verso la donna accanto a lui, la tristezza si trasformò in tenerezza e… assenza di rimpianti.


Han Shan sollevò la mano destra e la agitò verso il cielo sopra di lui. Tutti gli Schiavi del Ponte presenti su tutto il Ponte del Cammino Immortale sollevarono all'istante le loro teste ed emisero delle grida silenziose.


Nessuna persona esterna avrebbe potuto sentire il rumore delle loro grida. Nonostante questo, il rumore diede forma a qualcosa di impressionante. Questa sfrecciò dalla Sfera delle Rovine del Cammino, dal Ponte dell’Immortalità e in alto fino al fiume di stelle.


Penetrò nel fiume, attraversando i frammenti infiniti di luce e i granelli di polvere fino a quando non trovò… Meng Hao!


“Svegliati!”


“Svegliati!!”


“SVEGLIATI!!!”


Nella mente di Meng Hao riecheggiarono le grida di infiniti Schiavi del Ponte, le quali si trasformarono in un tuono capace di spezzare Cielo e Terra. Questo pervase la sua mente, il suo cuore, fino al punto di esplodere.


L’esplosione ebbe origine nel suono creato dagli innumerevoli Schiavi del Ponte. Questa si trasformò in un’enorme quantità di spine affilate che trafissero il corpo di Meng Hao. Il suo cervello fu pervaso dall'incitamento che causò dei fremiti che a loro volta attraversarono il suo corpo. Dopo otto di questi fremiti, all'improvviso Meng Hao spalancò gli occhi.


Inizialmente, gli occhi erano illuminati dalla confusione. Le voci degli Schiavi del Ponte erano state isolate senza lasciare traccia.


In questo momento, Meng Hao era l’unico sveglio all'interno del fiume di stelle. Si guardò attorno per lo spazio di tre respiri prima che il suo sguardo splendesse per la chiarezza.


Nel momento in cui tutto si fece più chiaro, Meng Hao si rese conto che non poteva muoversi. Era come se fosse stato risvegliato con solo la forza necessaria per aprire gli occhi. Il suo Senso Divino era stato profondamente represso ed era stato ridotto ad uno spazio di circa trenta metri.


Anche se paralizzato, riusciva ancora a vedere le stelle e i frammenti infiniti di luce polvere che le seguivano a gran velocità. Poi vide qualcuno che fluttuava con gli occhi chiusi all'orizzonte. Si trattava di Zhao Fang, per cui il Patriarca alla Recisione dello Spirito della grande Tribù del Cielo Nuvoloso lo aveva incaricato di proteggerlo.


“Sono l’unico sveglio? Ma… Perché…?”. Meng Hao d’un tratto vide il Ponte dell’Immortalità. Quando questo comparve, nella sua mente balenò all'improvviso l’immagine di Han Shan.


Nel frattempo, sul Ponte dell’Immortalità, gli innumerevoli punti di luce si stavano dissolvendo. Le luci che rappresentavano Han Shan e sua moglie scomparvero poco a poco.


Negli occhi di Meng Hao brillò la comprensione quando si rese conto che la ragione per cui si era svegliato molto probabilmente era... Han Shan.


Sebbene non potesse essere certo riguardo a ciò che lo aveva portato a questo stato di chiarezza, Meng Hao non poté non pensare a quanto gli sarebbe stato utile nel Piano Primordiale del Demone Immortale. Ad ogni modo… non ci poteva essere un lato negativo. Infatti, ora che tutto era più chiaro, era sicuro dell'esistenza di un modo per sfruttare questa opportunità e trarne un vantaggio.


“Se riesco a cogliere un’opportunità unica, potrei riuscire ad andare avanti. Magari questo semplice risveglio della mente avrà una grande influenza su altro”. Gli occhi di Meng Hao brillarono quando il fiume di stelle superò il Ponte dell’Immortalità e poi sfrecciò nel cielo stellato dietro a questo.


Quando passò in questa porzione di cielo stellato, riecheggiò un boato intenso. Il corpo di Meng Hao fu scosso, del tutto fuori controllo, e tutto il fiume di stelle tremò. Egli andò a scontrarsi con un numero infinito di granelli di sabbia, sebbene nessuno di questi gli provocò alcuna ferita.


Ignorando il fatto che non potesse controllare il suo corpo, Meng Hao fissò il suo sguardo in alto.


Poteva comprendere a malapena che cosa stava accadendo. All'apparenza, quando era entrato in questa particolare zona, il fiume di stelle era andato a sbattere contro una barriera infinita, facendo tremare ogni cosa come se stesse subendo un attacco.


Allo stesso tempo, Meng Hao poté percepire che il fiume di stelle… era proprio andato a sbattere contro una barriera, quasi come se fosse entrato in un altro mondo.


Quando ciò accade, Meng Hao notò che tutti i granelli di polvere attorno a lui d’un tratto smisero di muoversi. All'improvviso anche lui divenne immobile. Fuori dal fiume di stelle era possibile vedere una serie di colori intensi che brillavano.


Quello che a lui però sembrava più strano, mentre era bloccato in questo stato di immobilità, fu che in lontananza, sulla destra, era comparsa una donna, sebbene non avesse idea di quando ciò fosse avvenuto.


Indossava un lungo abito blu ed era piuttosto carina. Aveva gli occhi chiusi e i suoi lineamenti erano così delicati che sembrava potessero essere distrutti da una brezza delicata. Inoltre, sembrava pervasa da una certa freddezza.


Questa donna non era familiare. Meng Hao la guardò per un istante, poi spostò lo sguardo verso i colori intensi all'esterno. Il tempo trascorse. Il fiume di stelle era immobile eppure, in qualche modo, Meng Hao percepì una sensazione di movimento.


Rifletté su questo punto per un po’ mentre guardò questo mondo silenzioso attorno a sé. Dopo che trascorse una piccola quantità di tempo, d’un tratto riuscì a comprendere. Il fiume di stelle non si stava muovendo. Quello che si stava muovendo… era il Tempo!


Si stava muovendo il Tempo. Non in avanti ma, piuttosto, al contrario! Il Tempo… stava scorrendo all'indietro!


Questa scoperta fece tremare la mente di Meng Hao. Quando guardò le luci di colori accesi, d’un tratto ebbe la forte premonizione che, se fosse riuscito ad ottenere l’illuminazione riguardo questo strano luogo, avrebbe avuto una comprensione più approfondita del Tempo, come anche delle questioni legate all'uso e alla marchiatura di tesori del Tempo.


Sapeva anche che una possibilità simile… era molto più che rara.


Dopo che trascorse molto tempo, la mente di Meng Hao divenne assente quando si immerse nell'illuminazione riguardo l'inversione del Tempo. Unendo questa nuova informazione a ciò che aveva osservato sui cambiamenti del Tempo nella Sfera delle Rovine del Cammino, approfondì le sue conoscenze.


All'improvviso, il fiume di stelle tremò ancora una volta. Parve ancora che avesse colpito un ostacolo invisibile. Dopo averlo oltrepassato, d’un tratto Meng Hao vide un mondo impressionante!


Nello stesso momento in cui vide il mondo, tutti i granelli di polvere e i frammenti di luce all'interno del fiume di stelle tremarono. Il movimento portò d’un tratto la donna con gli occhi chiusi alla destra di Meng Hao a sbattere contro di lui.


La testa e il volto di Meng Hao furono toccati da una cosa molto soffice… il suo volto fu sommerso da un aroma delicato.


Capitolo tradotto da Diletta David


Novelle Leggere indice un concorso di scrittura! Trovate il regolamento qui di seguito:
https://forum.novelleleggere.com/showthread.php?tid=231


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter
Grazie!
MadOtter
                                


                                



