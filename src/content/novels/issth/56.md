---
title: Capitolo 56 - Fratello Anziano Meng, Che Tu Voglia Contrattare o meno, Dovrai Farlo!
pubDate: 2025-03-17T11:17:34.764Z
tags:
    - issth
---


Quando Meng Hao parlò, ogni cosa piombò nel silenzio. Gli occhi di tutti si puntarono sulla lancia di ferro che spuntava dal terreno.


Qian Shuihen rise rumorosamente, unendo le mani in un gesto di saluto.


“Così, Fratello Anziano Meng è disposto a separarsi dal suo tesoro. Io, Qian, non ti farò patire una tale sofferenza.” Estrasse una borsa, gettandola a terra. “Qui ci sono cinquecento Pietre dello Spirito!” Un tintinnio risuonò mentre le cinquecento pietre apparivano, formando una piccola montagna. Di fianco ad essa, i discepoli dello Stato di Zhao rimasero a guardare, godendo della sventura di Meng Hao. Cinquecento Pietre dello Spirito non erano una piccola quantità, anche se nemmeno particolarmente grande. Se avesse venduto un oggetto del tesoro per quella quantità sarebbe diventato uno zimbello.


Non erano gli unici a pensare al prezzo. Meng Hao aggrottò la fronte. I suoi pensieri erano diversi da quelli dei discepoli. Aveva calcolato che la lancia di ferro valesse due pezzi d’argento. Scambiarla per cinquecento Pietre dello Spirito significava un buon profitto.


“Mi state prendendo in giro?” chiese Lu Song. “Non provate a deridere il Fratello Anziano Meng. Pensate di poter comprare un tesoro come questo per solo cinquecento Pietre dello Spirito? Io lo comprerò per millecinquecento!” Con un grugnito e una scossa di manica produsse una borsa da trasporto. Altri tintinnii risuonarono mentre il luccichio di tutte quelle pietre emergeva e formava una pila più alta di quella di Qian Shuihen. Era una visione meravigliosa che lasciava tutti nervosi d’aspettativa.


I cuori dei discepoli dello Stato di Zhao battevano forte. Per loro, millecinquecento Pietre dello Spirito era una quantità immensa. Pur essendo discepoli delle tre Grandi Sette, era comunque difficile ottenerne così tante. Ansimarono nel vederlo. Anche Sun Hua sembrava tremare di eccitazione. Zhou Kai era in piedi alle sue spalle, attonito. La sua ammirazione per Meng Hao si fece più forte, e il rimorso colmò il suo cuore. Non avrebbe dovuto chiamare il suo nome così presto. Sospirò, resosi conto che era colpa sua se era costretto a vendere il suo tesoro.


“Il Fratello Giovane Song è pieno di bile,” disse Qian Shuihen, dedicando a Lu Song uno sguardo glaciale. Era determinato a vincere quel tesoro. Era il suo biglietto per la Fazione Interna della Setta, e non si sarebbe arreso, qualunque fosse stato il prezzo da pagare. Il suo vero avversario era Lu Song. Ottenere la lancia assieme era fuori discussione.


“Tutti voi! Datemi le vostre Pietre dello Spirito,” disse Qian Shuihen, volgendosi ai sei discepoli dietro di lui. “Troverò un modo per ripagarvi quando torneremo alla Setta.” Senza esitazione, aprirono le borse ed estrassero tutte le loro Pietre dello Spirito.


“Duemila e una Pietre dello Spirito,” disse con calma Qian Shuihen. Appariva noncurante. “Fratello Anziano Meng, questi sono tutti gli oggetti che possiedo.” Dedicò a Lu Song un nuovo, gelido sguardo.


Il viso di Lu Song si contorse. Le millecinquecento pietre che aveva offerto erano state prese in prestito dalla manciata di discepoli dietro di lui. Vedendo quante Qian Shuihen ne aveva prodotte, assieme all'apparente esitazione di Meng Hao, colpì improvvisamente la propria borsa da trasporto.


“Fratello Anziano Meng, avrò finito le Pietre dello Spirito. Ma possiedo ancora i miei elisir medicinali.” Una bottiglia apparve nella sua mano. “Ecco tre Elisir dell’Acqua Celeste, validi sui Coltivatori dall'ottavo livello in giù. È tra i migliori prodotti del Laboratorio di Elisir per la Coltivazione della nostra Setta del Fato Viola. Ciascuno di essi vale cinquecento Pietre dello Spirito.”


Lo sguardo incandescente negli occhi dei discepoli dello Stato di Zhao si fece più intenso. Sapevano il valore effettivo di quegli elisir.


Il respiro di Sun Hua si fece più pesante. Aveva sentito parlare dell’Elisir dell’Acqua Celeste da parte degli anziani, e sapeva che era fra i più efficaci del Dominio Meridionale per i Coltivatori all'ottavo livello di Condensazione del Qi. Anche nella Setta del Fato Viola, i membri più prominenti della Fazione Esterna della Setta avevano difficoltà nell'ottenerne uno.


Qian Shuihen si accigliò, lo sguardo fisso su Lu Song. Serrando la mascella, colpì la propria borsa e ne fece emergere la propria bottiglia di elisir.


“Io non avrò degli Elisir dell’Acqua Celeste,” disse drammaticamente Qian Shuihen, “ma, vedendo come Fratello Anziano Meng sia di settimo livello di Condensazione del Qi, vi prego di accettare questi sette Elisir dello Spirito Terrestre. Mi sono stati offerti in dono per i miei meriti all'interno della Setta. Sono foggiati perfettamente per la Condensazione di Qi del settimo livello.”


“Anche io ho dei patetici Elisir dello Spirito Terrestre,” disse Lu Song con una fredda risata. Tornò a guardare i discepoli alle sue spalle. Strinsero i denti e esibirono le proprie borse, porgendogli dieci Elisir dello Spirito Terrestre. Guardarono Qian Shuihen e il suo gruppo con occhi iniettati di sangue.


“Vedi, Fratello Anziano Qian…” disse timidamente Meng Hao. Il suo cuore batteva rapidamente.


Qian Shuihen cambiò di colpo espressione quando si rese conto che le sue offerte non competevano con quelle di Lu Song. Ma non avrebbe perso l’opportunità di unirsi alla Fazione Interna della Setta.


“Giovane Fratello Lu, siete determinato a sconfiggermi, non è vero? Bene!” I suoi occhi lampeggiarono ferocemente. Colpì la propria borsa, e immediatamente ne uscì un raggio nero, che si condensò nella forma di una punta. Emetteva fasci di luce simili a fulmini, producendo numerose immagini persistenti nell'aria. Tutto piombò nel silenzio mentre le immagini cadevano a riposo nella mano di Qian Shuihen.


Era nero e aveva un aspetto aguzzo in modo indescrivibile.


“Fratello Anziano Meng, questo oggetto magico mi è stato dato in dono dalla Setta. È chiamato Punta Combattente dell’Inferno. Fredda e cupa, se ferisce un avversario la sua ferita si gela, e un calore intenso entra nel suo corpo.” Qian Shuihen si costrinse a ignorare il dolore mentre parlava.


Quando la punta apparve, i visi dei discepoli dietro Qian Shuihen si colmarono di gelosia. Anche l’espressione di Lu Song cambiò, e parve quasi in difficoltà. Non avrebbe mai immaginato che Qian Shuihen estraesse proprio quell'oggetto.


Meng Hao sbarrò gli occhi, il suo cuore prese a battere ancora più forte. Non era il solo. Un brusio si sollevò fra i discepoli vicini.


“È una Punta Combattente dell’Inferno della Setta del Fato Viola. Ho sentito gli anziani che ne parlavano. Solo la Setta del Fato Viola ne possiede. Si dice che ne esistano solo centootto, e ciascuna di loro è incredibilmente potente.”


La bocca di Sun Hua si seccò, e rimase in silenzio a fissare la punta. Bramò più di ogni altra cosa di poter essere lui stesso Meng Hao, in modo da poter avere un tale tesoro.


Il viso di Lu Song continuò a piegarsi. Serrando con furia i denti, pensò alla possibilità di unirsi alla Fazione Interna della Setta, e a come solo una posizione fosse disponibile. Non si sarebbe ritirato da quella opportunità. Sopportando la delusione, colpì la propria borsa e produsse un tesoro.


Era un ventaglio piumato, composto da sedici piume multicolore. Quando apparve emise uno scioccante potere spirituale che diffuse la paura nei cuori degli spettatori.


“Fratello Anziano Meng, questo è il mio tesoro di maggiore valore. È un Ventaglio della Via Lattea. Non c’è nemmeno bisogno di allenarsi per usarlo. Permette al possessore di alzarsi in volo e può cambiare dimensioni. Le sedici piume possono anche essere usate come armi d’attacco, o formare un cerchio che vi faccia da scudo. Può essere usato tanto per l’attacco quanto per la difesa. Non è un tesoro della nostra Setta, ma piuttosto qualcosa che ho ottenuto per pura fortuna. Permettetemi di offrirvelo come scambio, Compagno Daoista.” Un’espressione sgradevole colmò il suo volto, e il suo cuore pareva perdere sangue, ma nel duellare con Qian Shuihen andava avanti senza ragionare.


Quando il ventaglio comparve, l’espressione di Qian Shuihen cambiò di colpo. Fece due passi indietro, gli occhi riempiti da due linee di sangue. Sapeva che quello fosse un tesoro dal valore immenso. Offrirlo in dono era come rischiare la propria vita.


I discepoli dello Stato di Zhao apparivano scioccati, le teste che ronzavano. Non avevano familiarità con quel ventaglio, ma era chiaramente un oggetto straordinario. Il potere spirituale faceva battere i loro cuori scioccati.


Gli occhi di Sun Hua si dilatarono, e il suo corpo tremò, pieno di feroce invidia.


Meng Hao prese un profondo respiro. Non era particolarmente contento, piuttosto apprensivo. Aveva già offeso Eccentrico Song, e il pensiero di offendere anche la Setta del Fato Viola faceva scorrere un freddo sudore su tutto il suo corpo. Ma sembrava che volendo o meno contrattare… avrebbe dovuto comunque farlo.


Il suo aspetto in quel momento, la sua fronte aggrottata e lo sguardo cupo nei suoi occhi facevano pensare a tutti gli spettatori che non vedesse i tesori di fronte a lui come degni di essere scambiati.


“Fratello Anziano Meng, ho anche un Elisir Rivitalizzante dell’Altopiano, utile al nono livello di Condensazione del Qi.” Ignorando il dolore nel suo cuore, Qian Shuihen colpì la propria sacca e produsse una bottiglia di elisir. “È molto prezioso. Qualunque Coltivatore di nono livello impazzirebbe al solo vederlo. Anche se non si può paragonare a un Elisir della Stabilità della Consistenza, ha comunque un grande valore.” Mentre parlava non guardava Meng Hao, ma Lu Song.


“Questa lancia…” Meng Hao si sentiva ancora più in conflitto, e stava per parlare ancora, quando all'improvviso Lu Song alzò la testa al cielo e sorrise rumorosamente. Alzò la mano ed estrasse un borsellino di broccato dalla sua tunica. Lo rovesciò, e uno spesso elisir ne uscì. Era nera, e non emetteva alcun potere spirituale. Ma nel vedere la cura con cui Lu Song lo trattava, era chiaro che si trattava di un tesoro di qualche sorta.


“Fratello Anziano Meng, questo elisir non è riutilizzabile. È un elisir raro e magico. Quando lo schiaccerete si trasformerà in uno scorpione nero, molto velenoso, che può ferire o addirittura uccidere un Coltivatore del nono livello di Condensazione del Qi. Mi è stato donato dal mio clan. Ecco, prendetelo!” Gli occhi di Lu Song erano rossi, rivolti non a Meng Hao, ma a Qian Shuihen. Lo stava usando proprio per minacciare il suo avversario, come se fosse stata la mossa necessaria per cambiare le sorti della battaglia.


Il viso di Qian Shuihen cambiò espressione, i suoi occhi si illuminarono, colmi di intento assassino. Ma riprese il controllo, dicendo con noncuranza, “Forse potremmo fare entrambi uno scambio per il tesoro, poi portarlo assieme dall'Anziano Wu e lasciare che sia lui a decidere cosa fare.”


Lu Song non rispose. Non voleva attaccare. Forse l’avrebbe fatto, se si fosse trovato in un luogo più remoto, dove nessuno avrebbe potuto vederlo. Ma con tanta gente a guardarlo, le cose si facevano più complicate. Voleva solo minacciare Qian Shuihen. All'udire il suggerimento fece segno di sì con la testa. Anche se faceva un po’ male, al solo vedere l’Elisir Rivitalizzante dell’Altopiano nella mano di Qian Shuihen, non poteva fare altro che serrare la mascella e mettere giù l’elisir di fronte a lui.


Nel vederlo, Qian Shuihen si rilassò un po’. Senza chiedere nulla a Meng Hao afferrò la lancia di ferro e corse via. Lu Song lo seguì, reggendo anche lui la lancia. Si affrettarono verso il cancello della città, guardandosi vicendevolmente in modo sospettoso.


Gli altri discepoli della Setta del Fato Viola corsero all'inseguimento, sparendo oltre il cancello e distanziandolo. Parevano dirigersi verso i Monti Protettori dello Stato.


Il cuore di Meng Hao prese a battere forte. Scosse la manica senza esitare, raccogliendo tutti gli oggetti. Poi si voltò, correndo il più veloce possibile. Gli occhi dei discepoli dello Stato di Zhao si illuminarono, soprattutto quelli di Sun Hua. I suoi erano pieni di fervore, e si mosse in avanti per attaccare Meng Hao. Ma non vi riuscì: il giovane scosse la mano destra e il ventaglio uscì dalla borsa, atterrando sotto i suoi piedi. La sua velocità aumentò rapidamente, e si allontanò.


Nello stesso momento, l’uomo di mezza età che sedeva accanto alla fornace degli Elisir nel Padiglione dei Cento Tesori aprì lentamente gli occhi. Brillavano come fulmini mentre guardava Meng Hao che si allontanava.


“Quei discepoli della Setta del Fato Viola peggiorano a ogni generazione,” disse con freddezza. “Sono idioti. Anche se non hanno il Senso Spirituale della fase di Stabilità della Consistenza, dovrebbero essere ancora in grado di capire che quella cosa è inutile.”


All'udire quelle parole, Qiao Ling e le altre ragazze che avevano assistito a tutto si fecero incredule.


“È solo una lancia di ferro,” disse in silenzio l’uomo. “Quel giovane chiamato Meng, l’ha detto lui stesso.” Chiuse di nuovo gli occhi.
                                


                                



