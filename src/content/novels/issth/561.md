---
title: Capitolo 561 – La Vecchia Amica in cui Meno Voleva Imbattersi
pubDate: 2025-03-17T11:17:34.936Z
tags:
    - issth
---


Meng Hao sapeva che tutti gli altri non si erano svegliati come aveva fatto lui. Ma sul loro stato attuale era impossibile speculare; senza esitazione spedì il suo Senso Divino a scandagliare l'area.


Alcuni attimi dopo il volto si incupì. Nel mondo esterno, il suo Senso Divino aveva un raggio di 29.999 metri. Qui, però, era di soli 299 metri. Era stato ridotto di cento volte.


“Il Piano Primordiale del Demone Immortale si apre una volta ogni mille anni. I Prescelti delle altre Sette avranno sicuramente accesso a delle informazioni e, quindi, comprenderanno la zona molto meglio di me. La mia comprensione, d'altro canto, sarà sensibilmente inferiore.


Ora, ho bisogno di fare tutto il possibile per capire la situazione attuale. Poi potrò andare a cercare un po' di fortuna.” Gli luccicarono gli occhi quando guardò in alto; dopo un momento di attenta riflessione, non decollò precipitosamente, ma invece proseguì a piedi.


Il terreno nell'area era coperto di pietre calcaree piene di crepe e si potevano vedere delle antiche macchie di sangue vecchie di innumerevoli anni. In giro giacevano anche dei corpi, la cui vista lo lasciò sconvolto.


C'erano edifici crollati, pilastri rotti e, occasionalmente, dei profondi crateri. In principio sembrava che questo luogo fosse relativamente vicino al secondo picco, ma presto, Meng Hao realizzò che si trovava a una discreta distanza.


In un breve periodo di due ore, aveva visto migliaia di cadaveri. Alcuni erano grandi, altri piccoli. Alcuni completi, altri no. Alcuni erano di Coltivatori, altri di Demoni.


Vide anche dozzine di borse da trasporto; tuttavia, quando le esaminò con il Senso Divino, si trasformarono istantaneamente in cenere. Chiaramente si erano deteriorate durante gli anni trascorsi dai tempi primordiali. Gli oggetti al loro interno divennero anch'essi cenere.


“Che queste borse da trasporto siano divenute cenere dimostra l'incredibile quantità di tempo trascorsa da quando ancora esisteva l'antica Setta del Demone Immortale. Tuttavia, questi cadaveri, benché ne rimangano solo dei resti, sono ancora qui. Mi domando se ci sia qualcosa di speciale in loro.” Si accovacciò pensosamente al fianco di un particolare corpo che era metà umano, metà bestia. Sebbene questo Coltivatore fosse morto da secoli, Meng Hao era ancora in grado di percepire un potere incredibile all'interno del corpo fisico.


Mormorando tra sé, allungò la mano destra ad afferrare il braccio del cadavere. Esercitò un po' di pressione, poi un altro po', fino a usare tutta la forza che possedeva con la Prima Anima. Nonostante ciò, non riuscì a muovere o danneggiare il braccio in alcun modo.


Questo lo lasciò visibilmente scosso; quando balzò direttamente alla Quarta Anima, i suoi occhi si accesero, poi torse di nuovo il braccio e il risultato fu solo una piccola crepa.


Abbandonò la Quarta Anima e si alzò pensosamente. Poi si allontanò velocemente. Mentre procedeva, si fermò a ispezionare tutti i cadaveri che incrociava.


Quando ne ebbe ispezionati circa un migliaio, finalmente sospirò e i suoi occhi brillarono di una strana luce.


“Che un cadavere possieda un incredibile corpo fisico è una cosa. Forse avrei potuto prenderlo come unico. Ma tutti, in questo migliaio di corpi, sono uguali! Senza una sola eccezione.


La Coltivazione praticata da questa antica Setta è chiaramente diversa da quella praticata oggi. Non praticavano solo una Coltivazione interna, ma anche una del corpo. Anche dopo essere morti da così tanto tempo, questi cadaveri causano problemi persino per la mia Quarta Anima. Ce ne sono perfino alcuni che penso possano resistere senza danno alla mia Sesta Anima.


Se fossero vivi... non sarei alla loro altezza neppure nella Settima Anima. Che potere incredibile! E sono migliaia, forse persino decine di migliaia. O centinaia di migliaia...” Meng Hao sorrise piuttosto amaramente mentre realizzava, infine, quanto fossero terrificanti i discepoli di questa antica Setta.


La cosa più importante di tutte, era che queste persone erano morte durante un feroce attacco che, in realtà, aveva ridotto molti di questi corpi in pezzi. Dal loro aspetto, questi non erano Discepoli della Fazione Interna. Molti di loro erano... discepoli ordinari.


Gli occhi di Meng Hao iniziarono a brillare in modo acceso, il suo interesse nell'antica Setta del Demone Immortale aumentò rapidamente. In origine aveva scelto di venire per via di Zhixiang, e per l'Arma Demoniaca Tombasolitaria.


Ora, però, c'era qualcos'altro che lo attirava in questo luogo. Voleva conoscere quale tecnica coltivassero questi discepoli della Setta e se esistevano ancora delle eredità correlate.


“Se potessi acquisire un'eredità dei tempi antichi...” il suo cuore palpitava per il desiderio. Mentre continuava ad avanzare alla massima velocità, i suoi occhi lampeggiavano. Quando era arrivato qui, era circa mezzogiorno. Ora stava calando la sera.


Alzando lo sguardo, non era in grado di vedere nessuna somiglianza tra questo cielo e quello del Paradiso Meridionale. Sembrava davvero come se si trovasse in un mondo diverso, un mondo che apparteneva solamente all'antica Setta del Demone Immortale.


Mentre proseguiva, Meng Hao guadava occasionalmente il cielo che imbruniva o i dintorni attorno a lui. “L'intera Setta è un mondo. Mi domando quante maestose Sette come questa esistano in Cielo e in Terra, o la fuori nel cielo stellato...”


Magari dato che questa Setta era così incredibilmente grande o magari per un'altra ragione, Meng Hao non incontrò nessun altro Coltivatore del Paradiso Meridionale. Tutto ciò che aveva visto erano templi crollati e cadaveri.


Gli edifici riccamente ornati erano spariti da tempo. Le sale una volta eleganti e lussuose, ora non erano altro che rovine. C'erano alcuni luoghi chiaramente coperti da incantesimi restrittivi e sebbene molti anni fossero passati, il potere di queste magie erano ancora abbastanza sconvolgenti da bloccare Meng Hao.


Secondo le sue speculazioni, anche qualcuno forte quanto il Patriarca Huyan... sarebbe rimasto ucciso senza ombra di dubbio se avesse toccato quegli incantesimi.


“La Setta del Demone Immortale... possiede il carattere Immortale in se. Non ditemi che tutti i membri della Setta... erano in realtà Immortali?!?!” Il solo pensiero di questa possibilità lo scosse. I suoi occhi luccicarono mentre proseguiva con cautela; continuò a vedere sempre più incantesimi restrittivi. Alcuni erano più potenti, altri più deboli. Tuttavia, anche il più debole era abbastanza da non dare nessuna possibilità.


A un certo punto scorse una Grotta dell'Immortale che sembrava completamente intatta. Tuttavia, la sensazione che ebbe dall'incredibile magia restrittiva era simile a quella che aveva percepito dagli otto Immortali che aveva incontrato andando alla Sfera delle Rovine del Cammino.


La sera stava scomparendo nelle tenebre della notte quando all'improvviso si fermò di colpo. Guardò in lontananza, verso un palazzo crollato. Incredibilmente, sul lato opposto delle rovine, si vedevano due donne.


Una era proprio la stessa donna vestita di blu nel cui petto la faccia di Meng Hao aveva incontrato una tale incredibile morbidezza. Anche quando aveva gli occhi chiusi, era sembrata fredda. Ora che li aveva aperti, lampeggiavano di intento omicida.
Quando Meng Hao vide la donna al suo fianco, si accigliò. Oltre a Zhixiang, non c'era altra donna nell'esistenza che avrebbe voluto vedere di meno.


Fang Yu!


Questa giovane donna eccezionalmente violenta gli aveva lasciato una profonda impressione in passato. I tremori e i crateri lasciati dai suoi pugni, l'intenso desiderio per la battaglia che risplendeva nei suoi occhi, tutto ciò lo fece sentire come se un'aria gelida lo stesse sfiorando.


Questa non era solo la donna più violenta che avesse mai incontrato, ma anche la persona in cui meno voleva imbattersi di nuovo nel corso della sua vita!


Meng Hao si schiarì la gola e inconsciamente iniziò ad arretrare. Non voleva affrontare nessuna di queste due donne. Una aveva bloccato la sua visuale come fosse un'alta montagna, l'altra era una Coltivatrice che, senza dire una sola parola, poteva trasformarsi in un drago esplosivo.


Tuttavia, nell'esatto momento in cui le aveva scorte, loro si voltarono entrambe a guardarlo.


La donna glaciale con vestito blu gli dette un'occhiata e vedendo che era al grande cerchio della fase dell'Anima Nascente, distolse lo sguardo sdegnosa per fissarlo di nuovo su Fang Yu.


A suo giudizio, il grande cerchio dell'Anima Nascente era decisamente oltre l'ordinario. Tuttavia, nel Clan Ji, una base di Coltivazione del genere, sebbene potesse portarti nell'Array, ti avrebbe posto nella posizione più bassa possibile. Questa donna, sebbene non fosse in realtà alla Recisione dello Spirito, aveva eseguito mezza Recisione. Lei era una delle nove persone, negli ultimi mille anni del Clan Ji, che avevano le maggiori speranze di far breccia nella sfera Immortale.


La sua principale concorrenza, altri non erano che gli otto membri del suo stesso Clan e la Prescelta del Clan Fang, che stava fronteggiando in questo momento.


Quando Fang Yu scorse Meng Hao, rimase a bocca aperta per la sorpresa. A dispetto di ogni cosa, mai avrebbe potuto ipotizzare che si sarebbe imbattuta in lui in questo luogo.


Non appena vide che stava indietreggiando, lo chiamò velocemente: “Non andare da nessuna parte!”


Se non avesse detto niente, lui non se ne sarebbe andato. Però, non appena parlò, Meng Hao girò i tacchi e iniziò a fuggire.


“Osi davvero disobbedirmi!?” gridò con gli occhi che si spalancavano per l'ira. Era sul punto di lanciarsi all'inseguimento, quando la donna dall'aspetto glaciale, la quale stava osservando scioccata, fece una fredda risata e svanì. Quando riapparve, stava bloccando la strada di Fang Yu.


“Ji Xiaoxiao, troia, perché non ti levi di torno!” Fang Yu tirò indietro il braccio e poi schiantò un pugno a terra. Un boato scioccante riverberò, frantumando il suolo in strati successivi. L'onda d'urto si propagò in tutte le direzioni. [1]


Mentre Meng Hao fuggiva, percepì l'esplosiva scarica di energia provenire da dietro di lui e aumentò immediatamente la sua velocità. Non aveva nessun desiderio di scambiare colpi con quel drago scatenato, e non aveva nulla a che fare con chi fosse forte e chi debole. Non c'era inimicizia tra loro due e se avessero iniziato a combattere, non avrebbe portato benefici a lui o ai suoi piani.


Il rombo echeggiò mentre l'attacco si propagava. La terra nell'area era distrutta e le onde generate dal potere si sparsero in tutte le direzioni, la donna dallo sguardo freddo agitò la mano per bloccarle. Per quanto riguardava Fang Yu, lanciò, per un momento, un'occhiata a Meng Hao in fuga per poi diventare ancora più furiosa. Digrignando i denti, estrasse istantaneamente un guanto dalla borsa da trasporto che poi si infilò sulla mano. Poi schiantò il pugno con ferocia verso l'altra donna.


Scattò in avanti, tirando pugni tutto il tempo. L'aria si riempì di un bagliore rosso e l'espressione dell'altra si incrinò immediatamente. Scattò all'indietro, agitando la mano per resistere al potere di sette od otto pugni prima di, infine, svanire. Riapparve a una certa distanza con del sangue che le sgorgava dalla bocca.


“Fang Yu, sei pazza? Potremmo non piacerci molto e io ti ho rubato il pendente di giada a Chang'an. Ma non vuol dire che devi lasciarti andare completamente nell'istante in cui mi vedi!”


“SPARISCI!” ruggì Fang Yu, la sua furia era al suo massimo quando sfrecciò via inseguendo Meng Hao. Apparentemente non le importava di Ji Xiaoxiao.


Quest'ultima, mentre guardava nella direzioni in cui era fuggito Meng Hao, rimase a bocca aperta per lo stupore. All'improvviso sorrise, e quando lo fece, la sua grazia glaciale sembrò sbocciare in una bellezza sconvolgente.


“Fang Yu è sempre stata orgogliosa e arrogante. Ha un pessimo carattere, ma non penso di averla mai vista così arrabbiata con un uomo. Mi domando che genere di relazione abbia con lui...”


“Hmph. Sin da quando eravamo piccole, è sempre lo stesso. Qualunque cosa noi due si veda, finiamo per litigarcelo. Bene, questa volta non sarà diversa!” Gli occhi di Ji Xiaoxiao erano come falci di luna che brillavano di una bellezza radiosa. La sua figura slanciata guizzò quando si gettò all'inseguimento.


NOTE:


1. Ji Xiaoxiao in cinese 季笑笑, Ji significa “stagione”. Entrambi i caratteri xiao significano “sorriso” o “risata”.


Capitolo tradotto da Diletta David


Novelle Leggere indice un concorso di scrittura! Trovate il regolamento qui di seguito:
https://forum.novelleleggere.com/showthread.php?tid=231


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter
Grazie!
MadOtter


                                


                                



