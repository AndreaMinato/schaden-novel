---
title: Capitolo 569 - Ke Yunhai
pubDate: 2025-03-17T11:17:34.938Z
tags:
    - issth
---


Sempre più discepoli si stavano affrettando a raggiungere la Quarta Vetta per cercare di convincere Meng Hao di quello che aveva fatto.


Il suo volto era pallido e provò subito un’intensa sensazione di depressione. Come avrebbe mai potuto immaginare che sarebbe andata a finire così?


“Pensate che riuscirete a convincermi a dire che ho sbagliato? Scordatevelo!”. Ma poi, gli occhi di Meng Hao furono pervasi dalla determinazione. Fece velocemente un respiro profondo e poi continuò in fretta: “Jiusi ha sbagliato! Questa volta Jiusi ha proprio sbagliato!”.


Le parole fecero tacere ogni cosa all'istante. Gli occhi di ognuno di loro strabuzzarono mentre fissavano Meng Hao increduli. Sebbene stessero cercando di convincerlo ad ammettere le sue colpe, conoscevano bene il temperamento del Giovane Patriarca. Sarebbe morto prima di ammettere che aveva sbagliato.


Eppure, lo aveva appena fatto.


E non erano gli unici a fissare scioccati. All'improvviso, un vento violento sferzò dall'alto sotto forma di un’enorme mano illusoria. La mano si distese per afferrare Meng Hao, che era sconvolto, strattonandolo verso una grotta dell’Immortale in alto, sulla Quarta Montagna.


Nello stesso momento, nella Setta del Demone Immortale riecheggiò una voce antica, carica di ira ma anche di dolore.


“Sesto Anziano, mio figlio ha ammesso le sue colpe. Da questo momento in poi, se qualcuno proverà a tirare fuori anche solo mezza parola a riguardo, non biasimatemi se andrò fuori di me!”.


La voce era carica di un’intensa aria autoritaria quando rimbombò in ogni direzione. L’enorme mano fatta di vento trascinò Meng Hao in una grotta dell’Immortale ampia, poi lo sbatté con forza al suolo. Quando toccò terra, però, il potere si disperse così da non ferirlo, sebbene rotolò appena.


I suoi occhi ruotarono e il suo cervello iniziò a girare in cerchio. Dentro di sé, era preoccupato dal fatto che la sua copertura potesse saltare. Tuttavia, dopo essersi ricordato che si trattava di un mondo illusorio, si sentì un po’ più a suo agio. Dopo essersi scrollato la polvere di dosso, si alzò e si guardò attorno.


La grotta dell’Immortale era così tanto semplice che non sarebbe potuta essere più semplice di così. Era grande ma conteneva solo un letto di pietra. Seduto a gambe incrociate sul letto c’era un uomo di mezza età.


Si trattava del Signore della Quarta Vetta della Setta del Demone Immortale. Era uno degli Eccelsi del Primo Paradiso, una persona conosciuta in tutta la Nona Montagna. Ke Yunhai [1].


Accanto a lui c’era una lampada ad olio che tremolava intensamente, andando ad illuminare tutta la grotta dell’Immortale. Se la si osservava da vicino, si poteva riuscire a vedere che, inaspettatamente, lo stoppino della lampada era una fenice, così tanto rimpicciolita da avere quasi le dimensioni di un dito!


La lampada ad olio non era fatta di bronzo ma, invece, era fatta di un drago dorato rimpicciolito. Sembrava un vero drago dorato con le fauci aperte e i baffi che ondeggiavano, come se l’intero drago fosse stato trasformato in una lampada ad olio!


Con un drago come lampada e una fenice come stoppino, se un oggetto simile fosse stato rivelato nell'epoca di Meng Hao, avrebbe provocato un gran trambusto lungo tutte le terre del Paradiso Meridionale. Avrebbe addirittura causato uno shock tra i cieli stellati.


L’uomo seduto sul letto di pietra aveva dei bei lineamenti. Era evidente che, in gioventù, fosse stato ancora più affascinante. In questo momento, la sua espressione era solenne e indossava un lungo abito grigio. Ora stava aggrottando le sopracciglia quasi impotente verso Meng Hao.


“Ti sei fatto male?” chiese con voce bassa.


Meng Hao esitò per un istante e poi, con molta cautela, annuì.


Vedere la risposta di Meng Hao portò Ke Yunhai a ridacchiare esasperato. “Sai qualcosa riguardo alla paura? Non c’è nessuno che incute in te paura? Smettila di dire una cazzata simile!


“Bene. Per il momento, non avvicinarti alla Sesta Vetta. E non dare nell'occhio. Jiusi, smettila di perdere così tanto tempo! Non sei più un bambino. Presto arriverà il momento in cui dovrai trovare una donna e tramandare la mia magia Daoista che hai imparato. Chiaro?!?!”. Più parlava, più sembrava adirato. Tuttavia, quando guardò suo figlio, non poté fare altro che sospirare. Il suo sguardo si addolcì e la rabbia passò.


“Molto bene”, disse con tono affettuoso. “Voglio che dimostri alcune delle magie Daoiste che ti ho tramandato. Forza, mostramele”.


Meng Hao deglutì con difficoltà. Adesso a dire il vero era molto nervoso, così nervoso che non riusciva a controllarsi. Per quanto potesse ricordare, non aveva mai provato una tensione simile. Quando guardò l’uomo di mezza età davanti a lui, non poté che pensare a suo padre.


I ricordi erano confusi, ma erano ancora presenti.


“Che cosa c’è che non va?” chiese Ke Yunhai, accigliato.


“Io… le ho dimenticate”, rispose Meng Hao preparandosi. Non c’era proprio niente che potesse fare. I ricordi di Ke Jiusi non contenevano nessuna magia Daoista.


Ke Yunhai fissò Meng Hao a lungo prima di sospirare ancora. Nei suoi occhi balenò la delusione. Tuttavia, apparentemente preoccupato che la sua espressione potesse ferire Ke Jiusi, si coprì il volto con uno sguardo affettuoso.


“Jiusi, non puoi fare così…”. Mentre parlava agitò il dito in aria, facendo condensare l’energia spirituale presente. Questa formò una serie infinita di simboli magici davanti a lui, i quali poi si trasformarono in un contenitore di giada che si librò davanti a Meng Hao.


“Questo è l’Incantesimo di Divergenza dell'Anima. Va’ ed ottieni l’illuminazione riguardo a questo. Va’”. Mentre Ke Yunhai lo fissava, il cuore di Meng Hao iniziò a battere velocemente. Ripensò alla sua identità e a tutta la buona sorte disponibile all'interno di questa antica Setta del Demone Immortale. Come avrebbe mai potuto immaginare che ne avrebbe ricevuta una parte così velocemente?


Prese il contenitore di giada, poi chinò il capo e congiunse le mani. Quando si voltò per andare via, all'improvviso si poté udire ancora la voce di Ke Yunhai, carica di sfinimento e di un’indescrivibile sensazione di età avanzata.


“Il decreto Celeste di Lord Li impone un limite sulla longevità dei viventi. Tuo padre… non riuscirà ad accompagnarti lungo tutta la tua vita. È necessario che tu inizi a comportarti in modo un po’ più ragionevole…”. L’amore era tangibile nelle sue parole. Era evidente il desiderio profondo che suo figlio avesse successo nella vita.


Meng Hao si fermò. Per qualche strana ragione, dentro di sé provò della commozione. Si voltò verso Ke Yunhai e d’un tratto notò che, solo in questo breve periodo di tempo, parte dei capelli dell’uomo erano diventati bianchi.


“Vai” disse Ke Yunhai con un sorriso. “Sto bene. Vai a cercare quei tuoi amici e divertiti”. Agitò la mano con sprezzo. Il cuore di Meng Hao tremò e lui se ne andò in silenzio.


Dopo essere uscito dalla grotta dell’Immortale, guardò il cielo in lontananza verso il tempio della Prima Vetta. D’un tratto, ebbe la sensazione di aver compreso perché l’uomo che aveva visto sulla Quarta Vetta dell’antica Setta del Demone Immortale gli aveva permesso di arrivare qui.


“È stato a causa del rimpianto…?” sussurrò. Qualche istante dopo, nei suoi occhi tremolò una luce cupa che non aveva nulla a che fare con Ke Yunhai o Ke Jiusi, ma con gli altri Coltivatori del Paradiso Meridionale.


“Il mondo dell’antica Setta del Demone Immortale è incentrato sulla competizione. Dato che ho acquisito questa identità, allora dovrei fare tutto il possibile nei confronti di chiunque potrebbe rappresentare una minaccia per me. Soffocarli prima che abbiano la possibilità di germogliare.


L’unica cosa triste è che ciascuno di quelli delle vette ha decine di migliaia di discepoli della Fazione Interna della Setta. Sarebbe impossibile cercarli tutti. Tuttavia… il Clan Ji ha un discepolo del Conclave, quindi dovrei riuscire a captare qualche indizio”. Gli occhi di Meng Hao tremolarono quando si ricordò della breve rissa con Ji Mingfeng. Prima di andare via, questo aveva sorriso. Nonostante ciò, all'apparenza a causa del fatto che Meng Hao aveva rovinato i suoi piani, in quel sorriso era brillato un leggero intento omicida.


“Vuoi uccidermi? Allora faresti meglio a sperare che non ti trovi prima io” disse Meng Hao sorridendo. Mentre continuava lungo il suo cammino, diverse persone andarono a fargli domande sulle sue condizioni di salute. Alla fine, venne circondato da un gruppo di più di trenta persone.


Meng Hao non riuscì a vedere la base di Coltivazione di nessuna di queste. Tuttavia, quello che riuscì a percepire fu un potere incredibile. Alcune  avevano addirittura dei forti intenti omicidi.


Molti avevano un Qi Demoniaco che vorticava liberamente attorno a loro. Alcuni sembravano dei Coltivatori comuni, mentre altri erano Coltivatori Demoniaci. Questi avevano i corpi ricoperti da squame o pelliccia e avevano un aspetto altamente feroce.


“Facciamo un giro in tutte le vette”, disse all'improvviso. “C’è un discepolo del Conclave che mi ha offeso e poi è scappato. Dobbiamo trovarlo!”. La folla attorno a lui sorrise, come se non lo trovassero per nulla strano. Naturalmente, erano abituati a questo genere di cose. L’aria fu pervasa da boati quando Meng Hao e i suoi Giovani Fratelli e Sorelle si riunirono e sfrecciarono in alto, verso la Terza Vetta.


Lungo il tragitto, diverse persone si levarono in volo dalla Terza Vetta, tutti con un’aria arrogante e dispotica. Dato che era evidente che conoscessero Meng Hao, lo guardarono e gli porsero i loro saluti, poi si unirono al gruppo. Meng Hao allora ripensò a quello che Ke Yunhai aveva detto riguardo al trovarsi con gli amici e divertirsi. Sembrava che questi suoi amici… fossero altri figli di papà della Setta del Demone Immortale.


Un giovane con una squama di pesce sulla fronte sembrava impaziente di entrare in azione. “Jiusi, dovremmo chiamare qualcun altro? Ho sentito dire che c’è un discepolo del Conclave che ti ha offeso. Chi diavolo pensa di essere quell'idiota per osare provocarti?”.


Meng Hao annuì subito in segno di intesa. “Chiama tutti! Qualche istante fa, quando sono stato colpito dai fulmini, lui stava ridendo a crepapelle!”.


Il Coltivatore della Terza Vetta sorrise subito e agitò le mani. Comparve immediatamente un enorme loto bianco in cielo che sprigionava luce.


Non appena comparve, tutti i discepoli presenti nella Setta del Demone Immortale che lo videro sentirono tremare i loro cuori. Abbassarono subito la testa come se dovessero prendere parte a questioni importante, poi tornarono verso le loro residenze.


Capivano che quando compariva il loto bianco, quei diavoli dei figli di papà stavano per apparire…


Nello stesso momento, comparvero sette o otto raggi di luce che provenivano da ciascuna delle vette delle montagne della Setta del Demone Immortale. Erano donne e uomini, tutti con indosso abiti lussuosi. Erano persone con uno status incredibile, ciascuno con un aspetto diverso. Alcuni avevano le ali sulla schiena, altri delle enormi code che sibilavano e altri erano Demoni di una bellezza incredibile. Ciascuno di loro aveva degli antenati che erano stati esperti potenti della Setta.


Quando videro il loto bianco, sui loro volti comparvero dei sorrisi e si diressero verso di questo.


Sulla Quarta Vetta, Ke Yunhai sedeva a gambe incrociate sul suo letto di pietra. Alzò lo sguardo, vide il loto bianco e scosse la testa. La sua espressione divenne appena più esausta e i suoi capelli di poco più bianchi.


Non trascorse molto tempo prima che settanta o ottanta persone si avvicinarono a Meng Hao. Lui era scioccato da tutto questo, anche se non durò a lungo. I suoi occhi brillarono quando guardò verso le persone che erano sotto l’influenza del suo potere. A questo punto, sapeva di avere i requisiti per devastare gli altri Coltivatori del Paradiso Meridionale che erano giunti in questo luogo.


“Qui, con l’identità di Ke Jiusi”, pensò, “anche ottenere le Sacre Scritture della Montagna e del Mare… non è un’alternativa impossibile!”. Iniziò subito ad avere il respiro pesante e i suoi occhi brillarono.


“In ogni caso, la Setta del Demone Immortale dispone di tremila magie Daoiste. Ad eccezione delle 100 migliori, il resto può essere acquisito compiendo dei servizi meritevoli per la Setta. Delle azioni di questo tipo… non semplici da portare a termine”. Tutte queste informazioni si trovavano nei ricordi di Ke Jiusi che erano presenti nella sua testa. Aveva una conoscenza piuttosto buona della Setta del Demone Immortale.


Le magie Daoiste a cui faceva riferimento non erano deboli e quindi richiedevano degli atti meritevoli per poterle acquisire. Sfortunatamente, a meno che non ci fosse una guerra in corso, anche un discepolo del Conclave che aveva accumulato meriti per anni forse sarebbe riuscito ad ottenerne due o tre al massimo.


Riguardo i Discepoli della Fazione Interna della Setta, non aveva importanza quante azioni meritevoli riuscissero ad accumulare, non sarebbero mai riusciti ad ottenere altro che tecniche di base.


“Se è difficile per me, allora per gli altri sarà anche peggio”, pensò. “Sembra che il Secondo Piano della Setta del Demone Immortale dipenda completamente dai servizi meritevoli, utili a ottenere tecniche ed eredità”. Continuò a ripensare a ciò mentre guidava il gruppo sempre più vicino alla Terza Vetta.




NOTE:


1. Il nome di Ke Yunhai in cinese è 柯云海 kē yún hǎi. Ke è lo stesso cognome di Ke Jiusi. Yun significa “nuvola” e Hai significa “mare”.


Capitolo tradotto da Diletta David


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!        
-MadOtter
                                


                                



