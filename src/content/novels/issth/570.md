---
title: Capitolo 570 – Uccidere un Figlio di Ji
pubDate: 2025-03-17T11:17:34.938Z
tags:
    - issth
---


Nel vasto lembo di terra tra il Quarto e il Terzo Picco, c'era un'enorme voragine che emetteva nell'aria una pulsazione gelida.


Mentre volava, Meng Hao la notò immediatamente; ma ancora più appariscenti erano i numerosi rampicanti verdi che si vedevano vicino alla fossa. Brillavano come dei tesori, ognuno dei quali largo quanto una persona e straripante di un potere incredibile.


“Mi domando cosa ci sia in quella voragine...” pensò. Non era sicuro del perché, ma quando guardò in direzione della profonda fossa, sentì all'improvviso una sensazione che gli fece apparire l'intero mondo fuori fuoco e sovrapposto su se stesso. Sebbene la sua mente fosse tornata velocemente alla normalità, rimase comunque completamente sconvolto.


Gradualmente, per via della sua identità di Sigillatore del Demone e la sua sensibilità al Qi Demoniaco, comprese che l'intera Setta del Demone Immortale era piena di un Qi Demoniaco sconvolgente. Per di più, quello presente nella gigantesca fossa era ancora più stupefacente.


“Nel Primo Piano, quando mi sono spostato dal Terzo Picco al Quarto, non ho visto nessuna strana voragine come quella.” Gli occhi di Meng Hao luccicarono quando realizzò che anche le memorie di Ke Jiusi non contenevano nessuna informazione al riguardo.


A volare al suo fianco c'era una giovane ragazza, bella come la seta e con le orecchie a punta. I suoi occhi luccicavano con un fascino che pareva in grado di sedurre nell'iniquità qualsiasi anima. Quando vide che Meng Hao osservava la fossa, disse: “Jiusi, non attirare l'attenzione del Baratro del Demone...”


Al fianco della giovane donna c'era un bel giovane con due ali nere che sbattevano silenziose mentre volava. Sospirando, disse: “L'ultima volta che siamo andati al Baratro del Demone, abbiamo sprecato un sacco di tesori, ma siamo riusciti ad estendere i rampicanti solo di poche migliaia di metri. Chi lo sa quanto è profondo davvero.”


Dall'altro lato rispetto a Meng Hao c'era un giovane dalle cui dita fuoriuscivano degli artigli in modo intermittente. Questo scosse la testa e disse: “Secondo la leggenda, quella fossa è il luogo ove risiede la Divinità Demone che protegge il Primo Cielo della Setta del Demone Immortale.”


Meng Hao annuì pensosamente e tutti misero da parte i pensieri sul Baratro del Demone mentre procedevano verso il Terzo Picco.


Mentre si avvicinavano, i figli di papà del Terzo Picco iniziarono immediatamente a chiamare i discepoli del Conclave. Indipendentemente dal fatto che lo volessero o meno, quando il bullo numero uno della Setta si faceva vivo, loro dovevano venire fuori.


Meng Hao dette un'occhiata alle diverse migliaia di persone che aveva di fronte, accigliandosi leggermente. Non riconobbe nessuno di loro come corpi ospiti del Clan Ji. Mormorando tra sé si fece più vicino e dopo averli osservati ancora una volta, guidò il suo gruppo al Secondo Picco.


Infine, raggiunse il Primo Picco, ma nonostante stesse guardando migliaia di discepoli del Conclave, non aveva ancora avuto successo, cosa che lo fece sospirare dentro di sé. A questo punto erano passate molte ore e, senza dubbio, molti degli altri stavano cominciando a svegliarsi.


Proprio nell'attimo in cui stava per dirigersi al Quinto Picco, mentre volava sopra ai discepoli del Conclave radunati, all'improvviso, comparve nella sua mente una debole sensazione tremolante. Fu immediatamente scosso fino al nucleo e si fermò di botto. Guardò in basso verso tutti i discepoli.
Avanzò lentamente verso di loro e il suo sguardo cadde sul corpo di un giovane in particolare. I suoi lineamenti erano belli e stava lì in piedi senza espressione. Quando Meng Hao lo guardò, boccheggiò, apparendo preoccupato.


“È quello lì!” gridò Meng Hao. Mentre si avvicinava al giovane, la debole sensazione divenne più evidente. Benché non fosse sicuro dei dettagli, era certo che la sensazione avesse qualcosa a che fare con i corpi ospiti.


Il volto del giovane era pallido quando balbettò: “Quarto Piccolo Patriarca, io...”


L'intento omicida baluginò negli occhi di Meng Hao. Tuttavia, l'ombra della sua precedente punizione incombeva pesante intorno a lui. Non voleva uccidere nessuno allo scoperto; dopotutto, le regole della Setta proibivano tassativamente un tale atto. Questo avrebbe portato a un sacco di problemi.


Il giovane iniziò improvvisamente a tremare e uno sguardo di confusione comparve nei suoi occhi. Allo stesso tempo, un'aura unica che nessun altro poteva percepire sembrò svegliarsi all'improvviso dentro di lui.


Meng Hao vide istantaneamente una vaga e indistinta immagine apparire alle spalle del giovane. L'immagine era quella di un uomo di bell'aspetto con un corvo appollaiato sulla spalla e che emanava l'aura unica del Clan Ji.


Meng Hao lo riconobbe all'istante. “ji Mingfeng!” pensò. L'istinto omicida balenò improvviso nei suoi occhi quando si rese conto che l'uomo stava per svegliarsi.


“Non c'è tempo” pensò, guardando l'uomo. “Una volta sveglio, potrebbero realizzarsi troppe circostanze impreviste.”


“Quando si tratta del Clan Ji, ucciderne due non è diverso dall'ucciderne uno. Figlio del Dao del Clan Ji, huh? Ji Mingfeng, non avrai nessuna possibilità di svegliarti!” Meng Hao agì con decisione. Il suo corpo guizzò e, in un batter d'occhio, era direttamente davanti a Ji Mingfeng. Nello lo stupore di tutti i presenti, schiantò immediatamente il palmo della mano sul petto dell'uomo.


Considerando il livello della sua base di Coltivazione, un colpo del genere era fondamentalmente incapace di danneggiare il corpo ospite. Tuttavia, l'immagine di Ji Mingfeng, che solo lui poteva vedere, stava tremando e lottava visibilmente per aprire gli occhi.


Questa era la Setta del Demone Immortale!


Le sue regole erano rigide e severe. In passato, Ke Jiusi, nonostante fosse un figlio di papà, non era mai andato oltre al lottare con qualcuno in pubblico. E sebbene avesse ucciso delle persone, era sempre stato in segreto. Se aveva dei contrasti con qualcuno, usava il suo status per farli uscire dalla Setta, dove poi li avrebbe uccisi.


Perciò, le attuali azioni di Meng Hao portarono solo a qualche grido di allarme. In effetti, i cento e più che l'avevano seguito stavano chiacchierando e ridendo, non facendo nulla per fermare l'accaduto. Anche gli altri discepoli del Conclave del Primo Picco si accigliarono solamente. Conoscevano la brutta reputazione di Ke Jiusi nella Setta: era qualcuno che non doveva essere mai provocato.


Dopotutto, qualsiasi grande Setta come questa aveva delle persone come Ke Jiusi. Era qualcosa di inevitabile e tutte le Sette erano uguali.


Tuttavia, quando il suo palmo colpì il corpo ospite di Ji Mingfeng, il giovane tremò violentemente e barcollò all'indietro e i volti di tutti i Coltivatori circostanti ebbero immediatamente un guizzo.


Potevano vedere che l'anima del discepolo del Conclave del Primo Picco era sul punto di essere distrutta e ciò li lasciò tutti esterrefatti.


La distruzione dell'anima è diversa dalla morte del corpo. Quando l'anima è distrutta, l'unica cosa che rimane è un cadavere vivente. In molti modi è più terrificante della vera morte.


Gli occhi di Meng Hao lampeggiarono per l'intento omicida; poteva vedere che l'anima di Ji Mingfeng stava tremando violentemente e che era sul punto di aprire gli occhi. Meng Hao sbuffò gelido, gli si avvicinò di nuovo e poi colpì con l'altro palmo.


Ci fu un boato quando il corpo ospite di Ji Mingfeng tremò di nuovo violentemente. All'inizio, non sembrava causargli molta preoccupazione. Tuttavia, l'immagine illusoria dell'anima di Ji Mingfeng era ora molto più instabile. Tremò violentemente e lanciò un grido muto. In apparenza non risparmiava nessuno sforzo nel tentativo di svegliarsi.


Meng Hao stava per colpire di nuovo quando gli altri discepoli del Conclave del Primo Picco si mossero per bloccargli il passo. Anche alcuni dei suoi seguaci si mossero per trattenerlo.


“Jiusi, non puoi farlo.”


“Jiusi, non attaccare ancora. Possiamo trovare un'occasione per farlo, un'altra volta. Perché ucciderlo di fronte a tutte queste persone...?”


Meng Hao osservò tutte le persone che cercavano di ostacolarlo. L'aura dell'anima di Ji Mingfeng diventava sempre più forte. In effetti, i suoi occhi cominciavano a brillare di luce.


Meng Hao socchiuse gli occhi e la sua voce divenne gelida. “Questo tipo ha complottato con quella Demonessa per stregarmi! Ha cercato di farmi punire di proposito! Giuro che non mi fermerò finché non sarà morto. Oggi!”


I figli di papà alle sue spalle esitarono. Dopo un attimo, però, strinsero i denti e gli bloccarono di nuovo la strada.


Mentre Meng Hao si accigliava, la dozzina circa che gli bloccava il passo trasmise dei messaggi tramite la Forza di Volontà Divina.


”Sei sicuro che debba morire?”


“Deve!” fu la sua risoluta risposta.


“Bene. Tu hai appena ricevuto una punizione, ma, indipendentemente da quale sia il motivo per cui vuoi morto questo tipo, noi lo faremo insieme!”


“Non importa se saremo puniti anche noi. Condivideremo la responsabilità! Sarà meglio che farti carico di tutta la colpa da solo!” Questa dozzina di furfanti erano gli amici più stretti di Meng Hao nella Setta. Non appena presero la decisione, si voltarono e si scagliarono contro Ji Mingfeng.


Meng Hao rimase a bocca aperta dalla sorpresa per un attimo e poi li seguì. Si sbarazzarono facilmente dei discepoli del Primo Picco che bloccavano loro la strada, per poi apparire attorno a loro obbiettivo. Nell'istante in cui gli occhi della sua anima finalmente si aprirono, echeggiarono dei boati.


Sia Ji Mingfeng che il suo corpo ospite vennero inondati all'istante dal rombo. Per quanto riguardava Ji Mingfeng, l'istante in cui aprì gli occhi, lanciò un grido penetrante che solo Meng Hao fu in grado di sentire.


La sua anima divenne sfocata e la sua espressione era di confusione. Si guardò attorno con gli occhi spalancati per un momento, finché non si posarono su Meng Hao. In quell'istante, le sue pupille si restrinsero.


“Sei tu!!”


In quell'attimo, il rombo riempì di nuovo l'aria. Gli attacchi si schiantarono come turbini di vento e il corpo ospite esplose, trasformandosi in nient'altro che cenere a causa delle incredibili abilità divine usate contro di lui.
L'anima di Ji Mingfeng fu fatta a pezzi. Il suo urlo raccapricciante, che solo Meng Hao poteva sentire, echeggiò; la mano destra di Meng Hao l'afferrò e la ridusse in polvere.


Si udì un piccolo scoppio quando questo Figlio del Dao del Clan Ji, un astro nascente della sua generazione, un membro dell'Array su cui erano riposte molte speranze del Clan, venne completamente distrutto in questo antico mondo illusorio, il Secondo dei Piani Primordiali del Demone Immortale.


La morte in questo luogo, era una morte vera per l'anima!


Nel momento in cui morì, all'esterno della Setta del Demone Immortale, nelle terre del Paradiso Meridionale, nella dimora ancestrale del Clan Ji, vi era un alto altare. Seduto a gambe incrociate su di esso c'era il Primo Patriarca del Clan Ji di questo pianeta, lo stesso Coltivatore dal giovane aspetto che aveva salutato i membri del Clan prima della partenza. I suoi occhi chiusi si aprirono di scatto.


In quell'istante, delle strane nubi iniziarono ad agitarsi nel cielo sopra le terre di tutto il pianeta. Ogni cosa si incupì e cambiò colore.


Il giovane alzò lentamente il capo per guardare i nove contenitori di giada che aveva di fronte. Allungò la mano sinistra e afferrò il primo, ma prima che potesse toccarlo, si sentirono degli scricchiolii e la giada si ruppe.


La mano del giovane si bloccò.


Il suo volto si fece subito scuro e, allo stesso tempo, i fulmini crepitarono sopra le Terre Orientali, il Dominio Meridionale e le Distese del Nord. Era come se i cambiamenti nell'espressione del giovane causassero il turbinio di innumerevoli nubi nere.


“Spirato...” mormorò. La sua voce era roca e il suo viso si riempì lentamente di incredulità. Considerando la sua base di Coltivazione e la sua posizione, un tale cambio di espressioni facciali era qualcosa che non succedeva da molto tempo.


Capitolo tradotto da Diletta David


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!        
-MadOtter
                                


                                



