---
title: Capitolo 572 – L'Eredità del Signore Li
pubDate: 2025-03-17T11:17:34.940Z
tags:
    - issth
---


Meng Hao sentiva che questa identità portava dei vantaggi, ma anche moltissima pressione. Come figlio di papà, poteva agire virtualmente senza il minimo scrupolo. Tuttavia, questa era una Setta enorme e le sue regole non potevano essere ciecamente ignorate.


“È un vero peccato che non sia riuscito a trovare il Patriarca Huyan... non sarò neppure in grado di rintracciare molto presto nessuno degli altri. In questo caso, non c'è bisogno di impegnarsi troppo nel cercarli. Mi concentrerò sull'ottenere eredità delle magie Daoiste.”


Quando entrò nella Grotta dell'Immortale, Ke Yunhai sedeva a gambe conserte su un letto di pietra. Lo guardò e si schiarì la gola con disapprovazione.


“Sai qual è stato il tuo errore questa volta?” chiese Ke Yunhai con voce fredda.


Meng Hao contraccambiò lo sguardo ma non disse niente.


“Il tuo sbaglio è che non avresti dovuto uccidere impunemente un compagno!” continuò lentamente.


Gli occhi di Meng Hao luccicarono.


“Avresti dovuto scegliere un altro momento per attaccare!” Ke Yunhai agitò la mano in modo sprezzante, chiaramente deluso che Meng Hao fosse come del ferro che aveva fallito nel diventare acciaio e che era caduto molto al di sotto delle sue aspettative.


“Uccidere non è nulla” continuò. “Io ho ucciso innumerevoli persone nella mia vita. Quando noi Coltivatori pratichiamo la Coltivazione, lo dobbiamo fare con una coscienza pulita. Avevi sicuramente una buona ragione per ucciderlo, lo so. Normalmente agisci con intelligenza, ma in questa situazione, sei stato grezzo e frettoloso. Dovevi sbarazzartene perché temevi che si sarebbe nascosto?


Bene, qualunque fosse la tua inimicizia con lui, considerando il tuo status, non puoi semplicemente andartene a uccidere la gente alla luce del giorno e davanti a una grande folla!"


Quando Meng Hao guardò Ke Yunhai, il suo cuore tremò. Il tremito aveva origine dall'anima e dalla vaga immagine del suo stesso padre che esisteva nelle sue memorie. All'improvviso scoppiò a ridere.


Forse si era dimenticato per un momento che lui non era davvero Ke Jiusi. Forse Ke Jiusi voleva ricordargli che lui non era davvero un membro della Setta del Demone Immortale.


Dopotutto... io sono Meng Hao, e sono anche Ke Jiusi.


All'improvviso parlò. “Penso che il mio vero errore... sia stato attaccarlo di persona.”


“Eee?” disse Ke Yunhai, guardandolo.


“Non avrei dovuto ucciderlo io stesso” disse piano Meng Hao. “Avrei dovuto parlarne con te. Una parola da parte tua, e lui sarebbe stato stecchito. Allora le cose non sarebbero state così problematiche.”


Ke Yunhai lo fissò con gli occhi spalancati; ma dopo un momento iniziò a ridacchiare. La sua risata divenne sempre più rumorosa fino al punto che non fu chiaro se fosse furioso o stesse davvero ridendo fragorosamente. Agitò improvvisamente la mano, creando una brezza gentile che curò tutte le ferite di Meng Hao.


Dopodiché, sospirò profondamente, poi fece un gesto come per afferrare qualcosa in direzione della lampada a olio che aveva il corpo di un drago e una fenice per stoppino. Ne fuoriuscirono all'istante due luccicanti fasci di luce. Allo stesso tempo, il potere di Cielo e Terra nell'area divenne estremamente intenso. Cominciò a convergere, plasmandosi davanti a Ke Yunhai come se forgiasse delle armi. Presto si poterono vedere due grosse statue di pietra.


Ognuna delle due era alta quanto una persona e completamente nera. Tenevano in mano degli spadoni e apparivano simili ai soldati di terracotta nelle tombe. Quando caddero a terra si sentirono dei forti rumori.


La loro aura era tale che Meng Hao iniziò ad ansimare; percepiva una pressione incredibile pesare su di lui e che superava di molto quella di qualsiasi esperto avesse mai incontrato.


Nello stesso momento, Ke Yunhai indicò Meng Hao. La sua fronte si aprì all'improvviso e due gocce di sangue volarono fuori; vorticarono in aria verso le due statue e si fusero con esse.


Non appena ciò avvenne, gli occhi dei soldati di pietra ebbero un balenio, come se ora possedessero una coscienza. Quando Meng Hao le guardò, ebbe la sensazione che con un semplice pensiero da parte sua, potesse controllare questi due terrificanti soldati.


“Questi due soldati di pietra hanno il sangue della tua anima dentro di loro” disse, dandogli una profonda occhiata. “Non importa quante decine di migliaia di anni passeranno, non importa per quante situazioni difficili passeranno, quando sarai di fronte a loro, ti riconosceranno come loro supremo e massimo Padrone!” Il viso di Ke Yunhai era un pochino arrossato e i suoi capelli sembravano un po' più grigi, persino bianchi.


“Quando il Clan Ke uccide qualcuno, non chiediamo l'aiuto degli estranei. Ora, va fuori di qua. Fai del tuo meglio per ottenere l'illuminazione riguardante l'Incantesimo di Divergenza dell'Anima. Oh, e... non causare altri problemi per il tuo vecchio, okay? Non sei più un bambino, cerca di agire in modo un po' più maturo...” Sospirò.


Meng Hao tossicchiò ironicamente e annuì. I suoi occhi splendevano di una luce strana quando alzò all'improvviso lo sguardo su Ke Yunhai con un'espressione timida sul viso.


“Papà, tu possiedi le Sacre Scritture della Montagna e del Mare?”


Ke Yunhai lo fissò allibito, poi sbatté il palmo sul letto di pietra.


“Piccolo moccioso! Le Sacre Scritture della Montagna e del Mare? Pensi che l'abbia fondata io la Setta del Demone Immortale?”


“Oh. Beh, anche solo una piccola informazione al riguardo andrebbe bene” rispose Meng Hao in fretta.


“Non puoi ottenere le Sacre Scritture neppure dalle tre grandi Montagne del Demone del Secondo Cielo, o dalle due Sacre Terre del Terzo Cielo!” disse rabbiosamente. “Pensi davvero che il tuo babbo, mero Signore della Quarta Vetta del Primo Cielo, possa davvero richiedere le Sacre Scritture della Montagna e del Mare dal dormiente Signore Li nel Quarto Cielo?


Se davvero vuoi le Sacre Scritture, c'è un solo modo per ottenerle, ed è quello di acquisire l'eredità che il Signore Li ha lasciato dietro di se prima di entrare nel sonno. Chiunque riesca a raggiungere il Quarto Cielo ed ergersi direttamente di fronte al Signore Li, potrà ottenere l'eredità!” Con quello, agitò la mano in modo sprezzante.


“Se non le possiedi, va bene” disse Meng Hao velocemente. Non gli importava di accontentarsi del secondo posto. “Papà, conosci quelle 3.000 magie Daoiste che si possono ottenere solo tramite servigi meritevoli verso la Setta? Pensi che potresti usare la tua influenza... per farmele avere?”


Gli occhi di Ke Yunhai si spalancarono e fissò incredulo Meng Hao.


“Le 3.000 magie Daoiste?” sputacchiò furiosamente. “Allora pensi veramente che la Setta del Demone Immortale sia stata fondata da me?”


“2.999 vanno bene comunque, ma non di meno” rispose Meng Hao digrignando i denti.


“Sparisci! Non le ho!” ruggì Ke Yunhai, agitando la mano destra.


“Se mi dai abbastanza tecniche, potrò allora concentrarmi sul praticare la Coltivazione con calma sulla Quarta Vetta...” disse Meng Hao, usando la sua carta segreta. Quando disse ciò, la mano di Ke Yunhai smise di muoversi improvvisamente. Esitò per un attimo mentre lo osservava; poi si lasciò scappare un lungo sospiro.


“Considerando la mia posizione, il meglio che posso fare è darti trecento magie Daoiste. Se riuscirai a guadagnare una piena illuminazione di tutte loro, allora vedrò cos'altro posso fare.” Scuotendo la testa, fece un altro gesto per afferrare qualcosa. La sua mano sembrò scomparire nell'aria e chiuse gli occhi per un momento. Quando ritirò la mano, questa reggeva un contenitore di giada. Lo tirò a Meng Hao e poi agitò l'ampia manica, creando un vento furioso che raccolse Meng Hao e i due soldati di pietra e li spedì fuori dalla Grotta dell'Immortale.


Nella sezione mediana della Quarta Vetta c'era una zona lussuosa piena di luci luccicanti e piante esotiche. La grande porta della Grotta dell'Immortale che c'era lì era estremamente imponente; questa non era altro che la Grotta di Ke Jiusi.


Il cuore di Meng Hao batteva per l'eccitazione mentre trasportava il contenitore di giada verso la Grotta, così come i due soldati di pietra che si erano rimpiccioliti e ora stavano nel suo palmo. All'interno c'erano circa una dozzina di domestici che quando lo scorsero, sorrisero e congiunsero le mani in saluto.


Meng Hao scoprì velocemente che non importava cosa volesse fare dentro la sua Grotta dell'Immortale, c'era sempre qualcuno ad aiutarlo.


Non poté trattenersi dal sospirare dall'emozione; non aveva mai sperimentato un tale lusso, neppure quando era un Signore del Calderone Viola nella Setta del Fato Viola. Era qualcosa a cui non poteva abituarsi facilmente e dopo un po' di tempo li mandò via.


Finalmente solo nella sua enorme Grotta, si sedette a gambe incrociate per esaminare i soldati di pietra e il contenitore di giada.


Anche dopo averci provato, non era stato in grado di metterli nella borsa da trasporto. Tuttavia, era in grado di prendere oggetti da essa e portarli fuori.


All'inizio non notò niente di strano; tuttavia, dopo averci pensato su, realizzò che c'era qualcosa di bizzarro riguardo Ji Mingfeng. Ciò che era strano era che non aveva nessuna borsa da trasporto. In effetti, non era stato altro che un'anima.


La sua anima era fusa con il corpo ospite, ma non era altro che quello; una fusione dell'anima.


Mormorando, pensò a ciò che Ke Yunhai gli aveva raccontato riguardo il Signore Li, alle tre grandi Montagne del Demone e alle due Sacre Terre... Le informazioni riguardanti queste cose contenute nelle memorie di Ke Jiusi erano piuttosto vaghe.


“Mi ricordo che anche Zhixiang mi aveva detto alcune cose...” Con gli occhi che luccicavano, si impresse le nuove informazioni nella mente per poi pensarci un'altra volta. Per quanto riguardava Zhixiang, era sicuro che sarebbe eventualmente venuta a cercarlo. Dopotutto, lei... era una vera discepola della Setta del Demone Immortale!


“Quando quel tempo verrà, potrò avere le risposte a ogni cosa!” Non considerò più la faccenda. Al momento, c'erano un certo numero di cose strane che avevano a che fare con il suo corpo. La sua base di Coltivazione era solo al grande cerchio della fase dell'Anima Nascente, cosa che era piuttosto debole in questa Setta. Eppure, né Ke Yunhai o chiunque altro sembrava notarlo. Quando lo guardavano, non vedevano niente fuori dall'ordinario.
C'erano altre cose strane che poteva attribuire solo al fatto che questo era il Secondo Piano di un antico mondo illusorio. Questo era tutto solo un sogno della Setta del Demone Immortale.


Sebbene il sogno sembrasse incredibilmente realistico e fosse pieno di infinite possibilità, un sogno... era comunque un sogno, non la realtà.


Un pensiero gli balzò subito alla mente. “E se potesse essere reale...?


E se tutto ciò potesse essere reso reale...?


E se tutto potesse diventare vero... E se dei veri cambiamenti potessero essere fatti al grande fiume che è lo scorrere del tempo?” Poi osservò i soldati di pietra, che chiaramente non potevano essere messi nella sua borsa da trasporto e sospirò. Sapeva che un tale risultato fosse impossibile. Dopotutto, questo luogo era solo un sogno.


Però, non poteva evitare di provare un briciolo di dispiacere nei riguardi dei due soldati di pietra. Se avesse potuto portarli con se dopo aver lasciato il Piano Primordiale del Demone Immortale, sarebbe stato incredibilmente felice.


“L'eredità delle magie Daoiste sono la parte più importante del Secondo Piano!” pensò e i suoi occhi brillarono di determinazione. Dimenticandosi le cose irrealizzabili, prese il contenitore di giada, chiuse gli occhi e iniziò a tentare di ottenere l'illuminazione.


Dopo un momento, aprì gli occhi, colmi di stupore.


“Incantesimo dello Spirito di Fulmini... Prendi in prestito la volontà del fulmine Celeste, fondila nel corpo per creare un'anima. Usa l'Anima di Fulmini per raffinare uno Spirito di Fulmini. Trasmigra il corpo di carne per formare una saetta del Cielo e della Terra, trai beneficio da una Divinità eternamente indistruttibile...” Mormorando tra se, Meng Hao continuò a studiare la giada.


La sua espressione divenne sempre più seria e il suo respiro si fece pesante. Occasionalmente, apriva gli occhi, sconvolto da ciò che aveva appreso delle varie magie Daoiste. Non aveva mai immaginato che nel mondo esistesse una tale varietà di abilità divine e tecniche magiche, e che potessero essere così incredibili.


C'era una magia che poteva prendere l'arcobaleno che appare dopo la pioggia e trasformarlo in un Pesce dai Sette Colori. Con quel pesce, uno poteva saltare nel cielo stellato e nuotare tra le Montagne e i Mari come fosse un Demone Maggiore.


Ce n'era un'altra che si concentrava nell'osservare le nuvole e il vento per eseguire divinazioni sulla Terra e le Fonti Gialle. Usando una forza di volontà Imperiale, uno poteva comprendere la Volontà del Cielo; e comprendendo la Volontà del Cielo, si potevano cambiare le leggi naturali di Cielo e Terra. I pianeti potevano essere distrutti e un mero pensiero poteva frantumare anche le cose più antiche.


C'erano un mucchio di abilità divine e tecniche magiche.


Una di loro era chiamata Volontà del Pesce e del Roc. Si basava interamente sull'uso della Forza di Volontà Divina. Quando una miriade di trasformazioni erano Coltivate fino all'estremo, uno poteva far diventare il proprio corpo quello di un roc!


Questa tecnica gli fece pensare allo strano roc nella Grotta della Rinascita.


Ogni cosa lo riempiva di una sensazione fantastica e inimmaginabile; mentre il tempo passava, arrivò lentamente a realizzare che le tecniche della Setta del Demone Immortale, per più di metà, erano in realtà... magie Demoniache!


Capitolo tradotto da Diletta David


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!        
-MadOtter
                                

