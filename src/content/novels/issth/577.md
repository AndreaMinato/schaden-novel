---
title: Capitolo 577 - Patto del Demone dei Figli di Papà
pubDate: 2025-03-17T11:17:34.940Z
tags:
    - issth
---


Il tempo trascorse. In un batter d’occhio, erano passati più di dieci giorni. I discepoli della Quarta Vetta si resero conto poco a poco che il carattere del loro Giovane Patriarca, il bullo numero uno dei figli di papà, di recente aveva subito un cambiamento. Inaspettatamente, nell'ultimo periodo non aveva mai messo piede fuori dalla Quarta Vetta.


Aveva trascorso le sue giornate ad ottenere l’illuminazione sulla magia Daoista, oppure aveva temprato il suo corpo fisico nella Grotta degli Inferi. Era così tanto insolito che i discepoli della Quarta Vetta si allarmarono. Anche Ke Yunhai a malapena riusciva a crederci. Dopo aver osservato per diverse volte Ke Jiusi, sul volto di Ke Yunhai si poté vedere un sorriso soddisfatto.


Meng Hao era immerso completamente nella pratica della coltivazione. Ignorava qualsiasi questione esterna, anche il risveglio di tutti gli altri Coltivatori del Paradiso Meridionale.


Questo temprare il corpo fisico lo portò ad essere molto più forte con il trascorrere dei giorni. In questo momento manteneva il suo posto nella Prima Anima, eppure, la forza del suo corpo fisico era pari a quella che aveva quando era entrato nella Seconda Anima.


Un aumento tale portò Meng Hao a comprendere quale fosse la direzione del suo cammino!


“Se riuscissi a raggiungere il punto in cui nella Prima Anima il mio corpo fisico diventa forte come lo è di solito nella Settima Anima, allora anche se non subissi alcun cambiamento nella mia base di Coltivazione, il mio corpo fisico potrebbe raggiungere il punto della… Recisione dello Spirito!”. Il suo cuore batté all'impazzata. A questo punto, sentiva davvero che la coltivazione del corpo fisico del Secondo Piano fosse importante tanto quanto padroneggiare le tecniche.


Si trattava di un’opportunità incredibile disponibile solo per lui. In passato, non c’era mai stato alcun Coltivatore in grado di ottenere una fortuna simile nel Secondo Piano.


Meng Hao fece un respiro profondo e nei suoi occhi comparve un bagliore intenso.


Di recente, lui e Xu Qing avevano passato del tempo ad ottenere l’illuminazione delle trecento magie Daoiste. Certo, ciascuno di loro si era concentrato su tipologie specifiche di magia Daoista, diverse l’uno dall'altra. Quando Meng Hao comprendeva che non riusciva a raggiungere l’illuminazione con una di queste, passava immediatamente ad un’altra.


In quei dieci giorni era riuscito a passarle in rassegna tutte e trecento. Alla fine, furono tre quelle su cui scelse di iniziare a concentrare la sua attenzione. Una era l’Incantesimo per l’Assorbimento delle Montagne, la seconda era la Trasformazione in Demone Celeste e l’ultima era…


Nient’altro che l’Incantesimo di Divergenza dell'Anima di Ke Jiusi!


“L’Incantesimo per l’Assorbimento delle Montagne è una tecnica di coltivazione sia interna che esterna. Tuttavia, l’obiettivo principale è la coltivazione del corpo fisico. Praticando questa coltivazione al culmine, si può diventare un Essere Umano Immortale!


Riguardo alla Trasformazione in Demone Celeste, questa è al 96° posto… è spaventosa, una tecnica magica che richiede un’Anima Demoniaca. Unendo l’Anima Demoniaca al proprio corpo, si può incarnare un Demone Maggiore. Ci sono diciannove livelli, ciascuno dei quali permette di incarnare un Demone Maggiore di Cielo e Terra diverso!


Riguardo all'Incantesimo di Divergenza dell'Anima… questo è un Dao eterno!”. Negli occhi di Meng Hao splendette una strana luce. Di queste tre magie Daoiste, l’Incantesimo di Divergenza dell'Anima era quella più misteriosa. In realtà non si trattava di una delle tremila magie Daoiste della Setta del Demone Immortale, ma di un qualcosa che Ke Yunhai aveva acquisito da solo per caso. Vista la sua base di Coltivazione e le sue conoscenze, sapeva che poteva essere considerata come un tesoro prezioso. Tuttavia, non era adatta a lui in termini di coltivazione, motivo per cui l’aveva suggerita a Ke Jiusi.


L’Incantesimo di Divergenza dell'Anima permetteva la coltivazione di un’anima eterna. La reincarnazione di Cielo e Terra non poteva fare nulla per distruggere un’anima simile. Anche quando si moriva, nel giro di pochi anni sarebbe rinato un corpo fatto di carne e ossa.


Questa arte… sfidava i Cieli!


Più Meng Hao comprendeva queste tecniche, più si rendeva conto di quanto la Setta del Demone Immortale fosse davvero impressionante. Nei dieci giorni che erano trascorsi, si era preso del tempo per osservare alcuni degli altri discepoli della Setta del Demone Immortale mentre questi praticavano la loro coltivazione. In quel periodo, riusciva davvero a percepire un’aura totemica.


C’erano infatti alcune delle trecento magie Daoiste che, una volta analizzate da lui più attentamente, naturalmente richiedevano dei tatuaggi di totem una volta raggiunto un certo livello di coltivazione.


Questa scoperta validava alcune delle ipotesi di Meng Hao di qualche anno prima. Sembrava che i neo demoni totemici del Deserto Meridionale presumibilmente avessero origine nella Setta del Demone Immortale.


Lo shock di Meng Hao continuava ad aumentare mentre lui apprendeva più cose riguardo alla Setta del Demone Immortale. Si concentrò sulla coltivazione dell’Incantesimo per l’Assorbimento delle Montagne e della Trasformazione in Demone Celeste, sebbene desse maggiore importanza al primo. Riguardo alla Trasformazione in Demone Celeste, non voleva ottenere completamente l’illuminazione di questa, sebbene avesse notato alcune similitudini con le sue Sette Trasformazioni dell’Anima.


Per quanto possibile, l’Incantesimo di Divergenza dell'Anima era un’arte impressionante, ma si trattava di qualcosa che non portava ad alcun successo in termini di illuminazione.


Il tempo trascorse velocemente. Ben presto, era passato un mese intero da quando Meng Hao si trovava nel Secondo Piano. In questo periodo, Xu Qing non aveva lasciato la grotta dell’Immortale. Era immersa completamente nell'illuminazione della magia Daoista. Alla fine, Meng Hao abbandonò definitivamente l’Incantesimo di Divergenza dell'Anima e la Trasformazione in Demone Celeste e concentrò invece tutta la sua attenzione sulla coltivazione dell’Assorbimento delle Montagne.


Si prese anche del tempo per visitare la Grotta degli Inferi, dove continuò a temprare il suo corpo fisico. In questo momento, riusciva a restare nella Grotta degli Inferi per un tempo pari a trenta respiri. Adesso, la forza del suo corpo fisico era piuttosto evidente.


Infatti, quando gli altri figli di papà che erano stati puniti insieme a Meng Hao andarono a visitarlo sulla Quarta Vetta, rimasero stupiti dall'enorme cambiamento che era avvenuto nell'ultimo mese.


“Dopo essere stato punito ho riflettuto su una cosa”, disse Meng Hao. “Se il mio corpo fisico fosse stato abbastanza forte, allora forse quella punizione non sarebbe stata così tanto dolorosa”. Quando vide le strane espressioni sui volti degli altri figli di papà, si schiarì la voce e poi continuò con fare sincero: “Ho la sensazione che, uno di questi giorni, potrei riceve cinque frustate, magari sei o anche di più. Se non tempro abbastanza il mio corpo fisico prima che ciò accada, non avrò altra scelta che essere ridotto in poltiglia”. All'udire queste parole, gli altri figli di papà parvero persi nei loro pensieri. All'apparenza, ciò che stava dicendo Meng Hao per loro aveva senso.


Poco dopo, Meng Hao chiamò Xu Qing. Insieme agli altri figli di papa, lasciarono la Quarta Vetta per la prima volta dopo un mese. Non appena comparvero all'esterno, si poté udire un boato e in aria comparve un loto bianco.


Quando gli altri discepoli delle varie vette videro il loto, chinarono il capo con fare vigile. Sapevano tutti che i ruffiani della Setta che erano rimasti calmi nell'ultimo mese adesso stavano per ricomparire.


Meng Hao rimase nella folla, ricambiando i saluti dei vari amici che si avvicinarono. Subito fu circondato da più di cento persone. Insieme, questi volarono all'impazzata lungo la Setta del Demone Immortale, con il rumore dei loro discorsi e delle loro risate che veniva trasportato dal vento. Quando gli altri videro che Xu Qing era insieme a Meng Hao, si scambiarono dei sorrisi di comprensione e fecero del loro meglio per rivolgere a lei delle attenzioni speciali.


Presto, il gruppo si avvicinò a una montagna bassa che faceva parte della Settima Vetta della Setta del Demone Immortale. Questa montagna era una zona vietata all'interno della Setta.


Non si trattava ufficialmente di una zona vietata; a dire il vero, era un luogo che i figli di papà della Setta avevano occupato per usarlo come quartier generale. In seguito, era diventato una zona vietata per gli altri discepoli della Setta del Demone Immortale.


Sulla cima della montagna bassa c’era un tempo lussuoso. Meng Hao sedeva nel posto d’onore, circondato da una folla di persone. Alcuni si erano seduti seguendo il grado dei diversi antenati dei Clan. Ben presto, c’erano circa settanta o ottanta persone sedute. Ridevano e parlavano dei pettegolezzi interni alla Setta, oppure delle loro esperienze interessanti nel mondo esterno.


Accanto a Meng Hao c’era un giovane affascinante con delle ali nere che stava abbracciando una discepola sorridente. “Jiusi”, disse, “il mio fratellino conosce diversi discepoli della Fazione Interna della Setta che vogliono unirsi al nostro Patto del Demone. Gli ho detto di portarli qui oggi così da poter dar loro un’occhiata. Se non ci sono problemi, potremmo anche farli entrare”.


Meng Hao non conosceva il Patto del Demone. Dai ricordi di Ke Jiusi sapeva solo che si trattava di un’alleanza formata dai figli di papà. Tutti i membri che ne facevano parte avrebbero goduto della protezione offerta dagli altri figli di papà.


Certo, bisognava pagare un prezzo, considerato che l’operazione era gestita in forma privata dai figli di papà.


La Setta del Demone Immortale aveva chiuso un occhio al riguardo e li aveva ignorati, a meno che non avessero causato dei problemi. Dopotutto, gli Anziani di questo Patto del Demone erano tutti figli di papà ben radicati all'interno della Setta. Sebbene potessero fare molte cose assurde, quando si trattava di fedeltà, la loro era di gran lunga maggiore rispetto a quella dei discepoli comuni.


Meng Hao annuì in risposta alle parole del giovane. Alzò un bicchiere di alcol e bevve un sorso. Accanto a lui era seduta Xu Qing, che guardava la folla attorno a sé incuriosita. Non riusciva ancora a credere all'identità che Meng Hao aveva acquisito.


Non trascorse molto tempo prima dell’arrivo dei discepoli che desideravano unirsi al Patto del Demone. Questi entrarono nel tempio tremando, guardando nervosi i figli di papà attorno a loro. Dopo aver consegnato velocemente i doni di ingresso che avevano portato, congiunsero le mani e si inchinarono a tutti.


Entrarono un gruppo dopo l’altro. Trascorso poco tempo, Meng Hao notò un gruppo di tre Coltivatori, due uomini e una donna, i quali sembravano molto nervosi. Tuttavia, da quello che poté comprendere Meng Hao, la tensione era una messa in scena. Nel profondo dei loro occhi era possibile percepire che in realtà disprezzavano tutti coloro che stavano guardando, e Meng Hao riuscì a vederlo.


Non appena li vide, Meng Hao scoppiò a ridere. Fu a questo punto che le tre persone videro che seduto nel posto di massima autorità tra i figli di papà non c’era altri che Meng Hao.


Quando lo videro, i tre discepoli della Fazione Interna della Setta iniziarono a tremare e i loro occhi furono pervasi dall'incredulità.


Riconobbero Meng Hao e Meng Hao riconobbe l’aura delle loro anime.


La donna nel gruppo dei tre altri non era che Ji Xiaoxiao. Uno di loro era sconosciuto a Meng Hao, ma gli diede la stessa sensazione che gli aveva dato Ji Mingfeng. Meng Hao era certo che fosse un membro del Clan Ji.


Meng Hao fu alquanto sorpreso di vedere l’ultima persona. Dovette rifletterci per un istante prima di comprendere chi fosse. Song Yunshu!


Si trattava del Figlio del Dao del Clan Song del Dominio Meridionale. Durante la ricerca di un genero da parte del Clan Song, Meng Hao era arrivato primo ed era diventato in effetti il marito dell’amata figlia del Clan Song, Song Jia. Sebbene non avesse riflettuto molto su questa questione, dopo aver visto oggi Song Yunshu qui, si era ricordato chi fosse quell'uomo. [1]


“Interessante”, disse Meng Hao con gli occhi che splendevano freddi. “Chi avrebbe mai pensato che avrei incontrato voi tre qui?!”.


Accanto a Meng Hao, Xu Qing sorrise quando guardò il gruppo dei tre.


Questi tre non avrebbero mai immaginato che sarebbero andati incontro a Meng Hao in questo luogo. Rimasero basiti. L’identità di Meng Hao li lasciò anche completamente stupiti. Sapevano bene cosa volesse dire il fatto che Meng Hao sedesse in una posizione simile.


Tuttavia, più erano scioccati, più diventava difficile crederci. Rimasero anche completamente stupiti quando si resero conto che l’aspetto di Meng Hao non fosse cambiato.


“Lui… ha davvero acquisito l’identità di un Apprendista d’Elite!” pensò Ji Xiaoxiao, con gli occhi spalancati. “Ke Jiusi! Ottenere Ke Jiusi come corpo ospite, questo… questo è impossibile! Apprendista d’Elite! Questo è il tipo di corpo ospite che esiste solo nelle leggende!”. Iniziò ad ansimare quando le girò la testa.


Accanto a lei c’era l’altro membro del Clan Ji. Lui non conosceva Meng Hao, ma sapeva che la persona che stava seduta in quella posizione non poteva che essere il leggendario bullo numero uno della Setta, Ke Jiusi. Gli tremò il cuore quando si rese conto che Meng Hao era proprio come lui, un estraneo.


Dentro di sé, questo fu abbastanza da lasciarlo stupefatto. Tuttavia, la cosa ancora più scioccante fu che d’un tratto si ricordò che Ke Jiusi aveva ucciso un discepolo del Conclave della Prima Vetta circa un mese prima.


Iniziò subito a mettere insieme i vari pezzi del puzzle…


“Ha ucciso Ji Mingfeng!” gridò tra sé. “Questo non va bene! Lui sa che io so, mi ucciderà per farmi tacere!!”. Il membro del Clan Ji rimase basito. In realtà voleva vedere Ji Mingfeng morto più di chiunque altro, ma nessuno lo sapeva.


Song Yunshu rimase lì, confuso. Sebbene l’aspetto di Meng Hao non fosse cambiato, iniziò subito a sospettare della verità di ciò che stava vedendo. Poi Meng Hao scoppiò a ridere. Quell'espressione fece ricordare a Song Yunshu l’immagine di quell'anno, di quell'uomo che era diventato suo cognato, Meng Hao.


“Apprendista d’Elite… lui è davvero… un Apprendista d’Elite!!”.


NOTE:


1.  Song Yunshu è stato presentano quando Meng Hao ha visitato il Clan Song. È comparso per la prima volta nel capitolo 192 e poi nei capitoli successivi. Era presente anche durante gli eventi del Geyser del Dao Primordiale, a partire dal capitolo 264 e per una manciata di capitoli successivi.


Capitolo tradotto da Diletta David


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!        
-MadOtter
                                


                                



