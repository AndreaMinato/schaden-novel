---
title: Capitolo 580 – Il Cammino della Fortuna
pubDate: 2025-03-17T11:17:34.941Z
tags:
    - issth
---


Al di fuori della Pagoda del Demone Immortale, un milione di Coltivatori si sparpagliò per l'area all'esterno dei vari picchi. Quello era il solo posto dove potessero osservare il suo esterno.


Un milione di discepoli formò un anello attorno alla pagoda che poi fissarono tutti attentamente.


Ciò che videro, erano quasi 100.000 vividi puntini di luce apparire sul primo livello della pagoda. Questi erano densamente concentrati assieme e ognuno rappresentava un discepolo della Setta del Demone Immortale.


“Mi domando come sia dentro?” mormorò un discepolo del Conclave della Prima Vetta mentre osservava le lucine.


Domande simili stavano attraversando la mente di tutti gli altri discepoli che stavano guardando la Pagode del Demone Immortale.


Tuttavia, prima che potessero pensarci troppo, circa la metà dei 100.000 puntini luminosi svanì improvvisamente. Un attimo dopo, decine di migliaia di Coltivatori vennero espulsi spruzzando sangue dalla bocca mentre barcollavano all'indietro.


Ce n'erano persino alcuni completamente privi di sensi.


Quella visione fece trattenere il fiato a tutti. Allo stesso tempo, però, un puntino luminoso fece la sua comparsa sul precedentemente buio secondo livello!


“Qualcuno ha superato il primo livello!”


“Quanto tempo è passato? Qualcuno ha già oltrepassato il primo livello!” Il brusio delle conversazioni riempì l'aria.


Le pupille di Fang Yu si contrassero mentre continuava a guardare silenziosamente.


Anche Wang Lihai era tra la folla, accigliato.


Il giovane dalle Distese del Nord era lì in piedi con gli occhi che luccicavano intensamente. Parlando in generale, i Coltivatori del Paradiso Meridionale non furono i primi a precipitarsi nella Pagoda. La maggior parte attendeva all'esterno per osservare.


Dopo che la prima persona raggiunse il secondo livello, gradualmente, comparvero altre luci. Tutti gli spettatori regolarizzarono il loro Qi e calmarono la loro mente mentre si concentravano completamente sul proseguimento.


Alcuni, sentendosi fiduciosi delle proprie abilità ed esperienza, decisero di entrare nella Pagoda.


Quando Meng Hao entrò nel primo livello, la prima cosa che vide fu una landa coperta di oscurità. Il tanfo del sangue aleggiava nell'aria, come se si trovasse in un antico campo di battaglia.


Guardandosi attorno, notò improvvisamente che l'aria davanti a lui si stava distorcendo. Ne apparvero dieci figure, tutte sfocate e indistinte; però, le loro basi di Coltivazione erano tutte al grande cerchio dello stadio dell'Anima Nascente.


Le dieci figure emanarono un furioso intento omicida quando caricarono verso di lui.
I suoi occhi ebbero un guizzò, si mise improvvisamente a ridere quando realizzò cosa veniva testato nella Pagoda del Demone Immortale. Mentre le dieci figure si avvicinavano, lui non arretrò, invece scattò in avanti andandogli incontro.


Echeggiarono dei rombi quando si trasformò in fumo verde. Tutto quel che gli occorse furono un pugno o un dito, le dieci figure al grande cerchio dell'Anima Nascente furono incapaci di contrattaccare e in un batter d'occhio, vennero distrutte.


Tutto ciò durò solo il tempo di cinque respiri, i dieci avversari erano stati massacrati.


Subito dopo, però, del fumo nero iniziò a salire dai loro corpi; ribolliva e si agitava, formandosi in una singola figura del colore della pece. Questa vestiva una lunga tunica nera e una maschera dello stesso colore. I suoi capelli neri fluttuavano nell'aria e l'aura che emanava fece contrarre le pupille di Meng Hao.


Ancora più sconcertante era che sebbene quest'uomo possedesse anch'esso un base di Coltivazione al grande cerchio dello stadio dell'Anima Nascente, era completamente diversa da quella delle figure di prima. Se le si paragonava a dei cani feroci, quest'uomo era un lupo solitario.


Scrutò Meng Hao con freddezza, poi sollevò la mano all'improvviso. Incredibilmente, una montagna vi comparve sopra.


Nell'istante in cui comparve la montagna, Meng Hao la riconobbe. Questo era l'Incantesimo per l'Assorbimento delle Montagne!


Subito dopo, la montagna svanì e l'uomo comparve direttamente di fronte a lui. Un colpo di palmo discese e gli occhi di Meng Hao balenarono; era come se vedesse una montagna precipitargli addosso.


“Un esperto dei tempi antichi al grande cerchio dell'Anima Nascente!” Gli occhi di Meng Hao brillarono per il desiderio di combattere. Uno qualsiasi degli oggetti che portava dentro alla borsa di pelle avrebbe potuto spazzare via questo esperto. Tuttavia, Meng Hao non riuscì a convincersi a usare al primo livello gli oggetti datigli da Ke Yunhai.


Senza neppure entrare nella Seconda Anima, portò un colpo con il pugno. Voleva usare questa opportunità per verificare quanto forte o debole fosse esattamente in confronto a una persona al suo stesso livello, ma proveniente dai tempi antichi.


Mentre i due si combattevano risuonarono dei boati. Le abilità divine e le tecniche magiche provocarono delle incredibili esplosioni multicolori in tutte le direzioni!


Un attimo dopo, la figura vestita di nero si voltò ed eseguì una strana contorsione per apparire direttamente davanti a Meng Hao, il quale rise, non ritirandosi, ma bensì tirando un pugno a piena forza.


I due lottarono avanti e indietro per il primo livello della Pagoda. Dopo che fu passato abbastanza tempo per bruciare un bastoncino d'incenso, si udì un'esplosione. La figura in nero tremò e poi cadde a pezzi; si trasformò poi in un flusso di simboli magici che circondò velocemente Meng Hao.


Lui ansimò un poco e gli occhi gli luccicarono come se contenessero dei fulmini. La battaglia non era durata tanto, solo il tempo di bruciare un bastoncino. Però, durante questo breve tempo in cui si era scontrato con la figura illusoria, aveva usato a piena potenza le sue tecniche magiche, prima di scuotere finalmente il suo avversario e infine distruggerlo.


Cosa più importante, il suo corpo al momento era forte tanto quanto lo sarebbe stato normalmente nella Terza Anima. Non fosse stato per quello, non avrebbe mai ottenuto la vittoria mentre si trovava soltanto alla Prima Anima.


“Un potente esperto all'Anima Nascente dei tempi antichi. Incredibile!” Prese un profondo respiro mentre osservava i simboli magici fluttuare attorno a lui.


Ce n'erano migliaia, che passavano tra il luminoso e l'oscurità, emettendo una pressione spaventosa. In un battito di ciglia, uno dei simboli magici si precipitò verso di lui.


Era come se il simbolo l'avesse scelto. Con gli occhi che baluginavano, Meng Hao non fece nulla per schivarlo, invece, gli permise di fondersi con il suo corpo. Gradualmente si trasformò in una magia Daoista.


“Fiamma del Demone?” Meng Hao si prese un po' di tempo per sondarla. Quest'arte non era una delle tremila magie Daoiste, ma una semplice tecnica qualsiasi.


Beh, poteva essere definita semplice finché si prendeva in considerazione la Setta del Demone Immortale. Però, se avesse rivelato una tale tecnica magica alle Sette delle terre del Paradiso Meridionale, anche la semplice Fiamma del Demone sarebbe risultata incredibile e straordinaria.


Una strana luce apparve nei suoi occhi. Li chiuse pensosamente per un momento e quando li riaprì, brillavano per l'illuminazione. Era un'illuminazione che nulla aveva a che fare con la tecnica della Fiamma del Demone, ma con tutta questa prova.


“Questa prova è diversa per ogni persona, basata sul livello della loro base di Coltivazione. La difficoltà sarà la stessa per tutti!


Se fossi stato allo stadio della Ricerca del Dao, allora avrei dovuto fronteggiare dieci esperti alla Ricerca del Dao... In realtà, il mio vero premio per il primo livello non è la tecnica della Fiamma del Demone, ma piuttosto... un'occhiata su come usare l'Incantesimo per l'Assorbimento delle Montagne!


Non avevo realizzato che potesse essere usato a quel modo.” Detto quello, il suo corpo saettò via diretto al secondo livello.


Mentre metteva piede nel secondo livello, i discepoli attorno alla Pagoda stavano osservando con rapita attenzione. Tutti loro avevano sguardi di determinazione nei loro occhi.


Per poter acquisire la fortuna che giaceva dentro la Pagoda del Demone Immortale, ciò che era richiesto non aveva nulla a che fare con la base di Coltivazione, ma in realtà, con il destino!


A quel punto, tutti potevano vedere che più della metà dei puntini rimanenti erano già svaniti dal primo livello per riapparire sul secondo. Ce n'erano persino alcuni che avevano raggiunto il terzo.


La causa di invidia più grande tra i discepoli della Setta, però, era che c'erano più di dieci lucine nel quinto livello.


La scena fece ribollire per l'eccitazione i cuori degli spettatori. Un certo numero si decise, finalmente, a entrare loro stessi nella pagoda.


Il giovane proveniente dal Clan Imperiale delle Distese del Nord osservò la scena con lo sdegno che si agitava negli occhi.


“Tutte queste persone sono già morte. Non sanno neppure che non esistono. Eppure, anche in un mondo illusorio la loro cupidigia può essere stuzzicata. Quant'è interessante!


Sfortunatamente, anche se qualcuno dovesse riuscire a raggiungere il novantanovesimo livello, solo coloro che hanno un'anima vivente potranno acquisire davvero della fortuna per se stessi!” Una luce accesa luccicò nei suoi occhi quando si alzò in volo. Emanava un'aria di disprezzo mentre sfrecciava verso la Pagoda del Demone Immortale.


Wang Lihai, Han Bei e Fang Yu guardavano tutti con gli occhi che fremevano. Non volarono verso la pagoda, per quanto riguardava il resto dei Coltivatori del Paradiso Meridionale, alcuni esitavano, altri avevano sguardi decisi sui loro volti.


Il volto di Zhao Fang era pallido e i suoi occhi brillavano di una luce intensa. L'identità che aveva ottenuto non era quella del discepolo della Fazione Interna che aveva originariamente adocchiato, ma quello di un discepolo della Fazione Esterna.
Anche il corpo di quest'ultimo era stato difficile da reperire quando era arrivato il momento critico. Sebbene Meng Hao avesse scacciato Wang Lihai, alla fine, un Coltivatore delle Distese del Nord glielo aveva portato via.


“Le speranze della mia Tribù riposano su di me! OTTERRÒ qualche magia Daoista!” Stringendo i denti, volò in aria in direzione della Pagoda.


Quasi a ogni momento, sempre più discepoli si alzavano in volo dalla Setta per andare alla carica della Pagoda. Mentre tutti gli altri guardavano i puntini luminosi sui vari livelli, Meng Hao salì finalmente al secondo livello.


Non appena vi entrò, si ritrovò immediatamente circondato da un vasto mare. Onde enormi si sollevarono dalla superficie e si udirono degli schianti quando dieci statue sorsero dalle acque.


Cosa incredibile, ogni statua sembrava potente quanto l'esperto vestito di nero che aveva appena fronteggiato. Apparentemente, il livello di difficoltà era appena salito di un fattore dieci!


Gli occhi di Meng Hao fremettero, esplodendo di uno straripante desiderio di combattere. Ciò che gli serviva ora era un'enorme battaglia senza restrizioni. Avrebbe raffinato la sua base di Coltivazione con il fuoco, temprato il suo corpo, facendo sì che i due lavorassero assieme in perfetta armonia.


Non appena le statue fecero la loro comparsa, aprirono gli occhi. Un'aura incredibile esplose verso l'esterno quando si gettarono su di lui.


“Seconda Anima!”


BANG!


Il corpo di Meng Hao si espanse e la sua base di Coltivazione esplose. La sua abilità marziale schizzò alle stelle, rivelando il potere di due Anime Nascenti al grande cerchio. Per quanto riguardava il suo corpo mortale, anch'esso esplose di potere. Ora che era nella Seconda Anima, la sua forza era paragonabile a quella della Quarta Anima. Si gettò direttamente sulle statue in avvicinamento.


Le dieci statue erano incredibilmente realistiche, in loro ribolliva del Qi Demoniaco e appena visibili sulle loro fronti c'erano dei tatuaggi totemici.


Mentre la battaglia infuriava i rombi delle esplosioni si propagavano per il mare. Durò per poco meno di un'ora. Una statua dopo l'altra venne distrutta dagli attacchi della Seconda Anima di Meng Hao. Le loro tecniche magiche si scontrarono con il suo corpo, che era paragonabile a quello della Quarta Anima, venendo completamente bloccate.


Quando anche l'ultima esplose, l'acqua che le aveva formate si alzò in aria a riformarsi insieme in un picco di montagna incredibilmente enorme!


Questo era del colore del mare. Questa era una montagna marina e quando apparve, brillò di una intensa luce colorata mentre cercava di schiacciare Meng Hao.


La montagna si avvicinò e il vento ruggì. Una depressione simile a un cratere apparve sulla superficie dell'acqua sottostante. I capelli di Meng Hao frustavano l'aria, come anche la sua veste. Lui osservò la montagna che discendeva e i suoi occhi si riempirono di una strana luce.


“Di nuovo l'Incantesimo per l'Assorbimento delle Montagne?”




Messaggio dal Traduttore:
Salve a tutti. Io sono T.A.eA., uno dei traduttori che lavorano su quest'opera. Scrivo solo ora questa nota, anche se traduco già da mesi, perché abbiamo ricevuto una critica (purtroppo vera) sull'essere troppo assenti nei confronti di voi lettori. A nome dello staff della novel, vi porgo le nostre scuse e vi assicuro che ho sempre letto tutti i vostri commenti (per i quali vi ringrazio davvero tanto). Anche se non in tempo reale, di solito passo a leggervi tutti nel fine settimana.
Purtroppo io sono di natura schiva, anche di più nell'anonimato di internet, e faccio parte di quegli utenti silenziosi che si aggirano per la rete; io stesso quando leggo le novel in inglese non scrivo mai commenti.
Però, d'ora in avanti ci impegneremo tutti ad essere più attivi nei vostri confronti, esattamente come voi fate da più di un anno con noi. Se avete delle domande non esitate, vi risponderò il più in fretta possibile, se dovessi tardare però, non linciatemi! :)


Vi ricordo che per I Shall Seal The Heaven siamo un gruppo di traduttori, composto da:
MadOtter (Editor)
Random
T.A.eA.
Diletta David


Se avete domande specifiche per uno di noi o su un capitolo diverso da quello sotto il quale state commentando, siate precisi cosicché vi possa rispondere la persona più idonea.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!        
-MadOtter
                                


                                



