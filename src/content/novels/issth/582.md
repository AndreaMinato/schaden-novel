---
title: Capitolo 582 e 583 – Dodici Parole
pubDate: 2025-03-17T11:17:34.941Z
tags:
    - issth
---


In mezzo al silenzio mortale, risuonò improvvisamente una voce di protesta. Veniva proprio dal Coltivatore delle Distese del Nord: “Chi è? Non ditemi che uno di quegli Apprendisti d'Elite, non... non dovrebbe comunque essere in grado di sperperare degli oggetti magici a quel modo.”


“Ma... ma quanti ne sta usando realmente? Imbroglione! È un imbroglione!”


Ciò che successe dopo lasciò tutti confusi. Il puntino sul quindicesimo livello, circondato da un forte bagliore provocato dagli oggetti magici, si spostò con un lampo al sedicesimo.


Poi era al diciassettesimo, diciottesimo, diciannovesimo. Una gelosia incredibile riempì i cuori degli spettatori quando il puntino raggiunse il ventesimo piano prima di fermarsi, finalmente. In apparenza questo livello era molto duro.


Vedendo ciò, il pubblico tirò finalmente un respiro di sollievo. Tutti loro provavano emozioni contrastanti mentre cominciava a diffondersi il suono delle loro discussioni.


“Hey, l'avevo detto, no? Non c'è nessuno che può durare a lungo in quel modo. Anche se quel tipo ha altri oggetti magici, non sarà in grado di superare il ventesimo livello!”


“Grazie al cielo si è finalmente fermato. Altrimenti come avrebbe fatto il resto di noi a misurarsi con lui?!”


Anche Han Bei e Wang Lihai sospirarono segretamente di sollievo. La scena di cui erano appena stati testimoni li aveva resi nervosi per la paura. Non erano i soli; valeva lo stesso per gli altri del Paradiso Meridionale.


Eppure, mentre erano ancora tutti nel mezzo delle discussioni, prima che potessero dire una terza frase, si udì un boato provenire dal ventesimo livello. Fu così forte che echeggiò fuori dalla Pagoda.


Mentre il rombo riecheggiava, circa il trenta percento del livello venne ricoperto da un bagliore magico che circondò il puntino luminoso di Meng Hao. Da lontano sembrava infinito!


La scena fece sussultare tutti i presenti mentre un fragore riempiva le loro menti. Tutti sembravano domandarsi la stessa identica cosa.


Esattamente... quanti oggetti magici erano esplosi per creare un bagliore che comprendesse il trenta percento di un intero livello?


Gli occhi di Fang Yu erano spalancati e la sua espressione era di completa invidia. “È tutto merito di quel suo fantastico papà!!” pensò.


Ke Yunhai sedeva a gambe incrociate e con un sorriso compiacente sul volto mentre ignorava completamente gli strani sguardi sulle facce degli altri sei Eccelsi.


“Ben fatto, Jiusi! Apriti la strada fino in cima. Raggiungi il novantesimo livello per il tuo vecchio!” Ke Yunhai quasi lo urlò. Anche se tutti gli altri avessero saputo dell'imbroglio, come padre non poteva che essere felice mentre osservava lo svolgersi della scena.


Nel ventesimo livello, Meng Hao, lacero e fradicio, sfrecciò via a grande velocità. Era circondato da un enorme scudo che emetteva una luce incredibile. Un mucchio di feroci Draghi Celesti lo braccava costantemente e ognuno di loro era abbastanza da scuoterlo fino al nucleo. Erano, però, tutti bloccati dall'enorme scudo.


Sfortunatamente, lo scudo stava svanendo rapidamente. La sua mano sinistra strinse con forza una borsa piena di Pietre del Demone. Queste erano simili alle Pietre dello Spirito ed era ciò che Meng Hao stava usando per sostenere i tesori magici e i talismani che stava usando.


In quel momento scivolò, cosa che quasi lo fece travolgere da un'abilità divina. Era in piena ritirata e allo stesso tempo tirava fuori vaste quantità di talismani che sbatteva contro il suo corpo.


Boom!


Lo scudo indebolito si riformò con forza. Immediatamente si crearono centinaia di strati che poi si sovrapposero l'uno con l'altro per bloccare tutte le abilità divine che saettavano contro di lui.


Meng Hao si lasciò scappare un sospiro. Questo scudo era la ragione principale per cui era stato in grado di arrivare fino a qui; per di più, di tutti gli oggetti magici e dei talismani che Ke Yunhai aveva raffinato, questo tipo di scudo era quello che aveva creato con più cura. Aveva usato la sua stessa forza vitale per raffinarli; contenevano il suo Qi, il suo sangue e la sua aura. Era come se lui stesso fosse lì a proteggerlo con le sue arti magiche.


Per via di questo scudo, Meng Hao era riuscito a procedere da un livello al successivo come se camminasse su una strada battuta.


Era proprio come avevano detto le persone all'esterno; barava. E non era neppure un imbroglio piccolo, ma uno davvero grande.


Meng Hao si guardò attorno osservando la base di Coltivazione delle figure che aveva attorno e rimase scioccato. Estrasse immediatamente una vasta quantità di talismani da un'altra borsa, che poi lanciò davanti a se.


Il suono dei boati si propagò in tutte le direzioni e migliaia di mani enormi apparvero nell'aria; ognuna di loro era incredibilmente sconvolgente. Scesero immediatamente verso il basso, spazzando via ogni cosa.


La luce degli oggetti magici si diffuse fino a riempire quasi la metà del ventesimo livello.


Mentre Meng Hao spazzava via ogni cosa, la luce del ventunesimo livello iniziò a diffondersi. Allo stesso tempo, i simboli magici delle tremila magie Daoiste comparvero ancora una volta. Gli rotearono attorno e dopodiché, sfrecciò verso di lui un simbolo rosso.


Non appena gli toccò la fronte, la sua mente fu colmata da un fragore. Una voce antica gli rimbombò in testa.


“Incantesimo della Luce Diurna!”


La voce non riecheggiò solo nella mente di Meng Hao, ma uscì dal ventesimo livello della Pagoda del Demone Immortale a riempire l'intera Setta. Il suono riecheggiò in modo che tutti i discepoli potessero sentirlo, riempiendo di sconcerto le loro menti. Un certo numero iniziò ad ansimare e i loro occhi si riempirono di avidità e cupidigia.


“Luce Diurna... L'Incantesimo della Luce Diurna!!”


“Dannazione! DANNAZIONE! Ha davvero ottenuto l'Incantesimo della Luce Diurna al ventesimo livello!!”


“Nella classifica delle 3.000 magie Daoiste è la numero 31! Si dice che se si ottiene l'illuminazione, quando la si usa tutto ciò che devi fare è girare la mano e il cielo si farà scuro. Capovolgila di nuovo e diventerà giorno! Ha davvero ottenuto l'Incantesimo della Luce Diurna. Non posso accettarlo!”


Tutti i discepoli della Setta si infuriarono. E quelli impazziti di più erano quelli arrivati dal Paradiso Meridionale. Han Bei, Wang Lihai, i Coltivatori delle Terre Orientali, del Dominio Meridionale e delle Distese del Nord, erano tutti bramosi e nessuno era disposto ad aspettare oltre. I loro corpi guizzarono e sfrecciarono verso la Pagoda.


Il Clan Ji, il Clan Fang, inclusa Fang Yu, si alzarono in volo.


Non furono gli unici. Molti dei discepoli della Setta non erano più disposti a osservare solamente. Si lanciarono alla carica, chiaramente incapaci di sopportare l'intenso stimolo dovuto all'acquisizione di Meng Hao.


In un batter d'occhio, più di 100.000 persone si riversarono dentro la Pagoda del Demone Immortale. Allo stesso tempo, Meng Hao sedeva nel ventesimo livello. Improvvisamente, un tremito percorse il suo corpo e i suoi occhi si aprirono. L'Incantesimo della Luce Diurna era ora nella sua mente. Tuttavia, nonostante fosse un ottimo incantesimo, non era la magia Daoista che voleva davvero.


Dopo un momento di considerazione, rinunciò alla possibilità di ottenerne l'illuminazione. Il suo corpo guizzò e lui sfrecciò verso il ventunesimo livello.


Ventiduesimo. Ventitreesimo... nel tempo necessario a bruciare un bastoncino d'incenso, Meng Hao sfrecciò con incredibile velocità fino al livello ventinove. Tutti stavano guardando, con il cuore a mille e le mani serrate strettamente a pugno. La loro furia continuava a salire e urla di incredulità iniziarono a unirsi assieme in un frastuono.


“Questo è sicuramente imbrogliare!”


“Come può avere così tanti oggetti magici!? Come fa a muoversi così in fretta!? È come se avesse una riserva infinita di tesori per ogni livello!!”


“Questo non è giusto!!” A quest'ora, quasi tutti i discepoli stavano urlando. E ancora di più si lanciarono verso la pagoda. Tuttavia, le persone continuavano a esserne espulse e c'erano almeno dieci livelli vuoti tra Meng Hao e il rivale più vicino.


Uno dei Coltivatori delle Terre Orientali che aveva incontrato la sconfitta sul settimo livello, era pieno di frustrazione e urlò: “Andiamo a scoperchiare la pagoda e tiriamo fuori quel tipo! La Pagoda del Demone Immortale è per tutti! Noi domandiamo equità!”


Tuttavia, mentre la furia della folla montava, la luce degli oggetti magici coprì completamente il livello ventinove, dove Meng Hao si trovava al momento. La cosa più oltraggiosa fu che il bagliore riapparì direttamente al trentesimo livello.


Poi, dopo il tempo di sette od otto respiri. Anche quel livello... venne superato!


Il cielo in questo livello prese all'improvviso uno strano aspetto. Comparvero sette enormi statue, ognuna delle quali aveva tre teste e sei braccia. Erano di aspetto davvero feroce. Poi una voce che sembrava giungere dall'oltretomba riempì tutta la terra con una potenza Celeste.


“La nostra magia Daoista, il Dao dei Sette Bodhisattva!”


Non appena la voce riecheggiò, gli occhi dei discepoli all'esterno della Pagoda divennero completamente rossi mentre la loro furia aumentava. Il Dao dei Sette Bodhisattva era un'abilità divina classificata col numero 67 nelle 3.000 magie Daoiste della Setta del Demone Immortale.


Era un'arte assolutamente scioccante. Chiunque ne avesse guadagnato l'illuminazione avrebbe potuto superare velocemente i confini della mortalità.


“Questo è ingiusto!!” gridò il Coltivatore delle Distese del Nord. Sempre più persone stavano diventando furiose.


“Questo è incredibilmente ingiusto!!”


“La Setta del Demone Immortale è giusta e onesta! Sbattete fuori quel tipo!!”


Tuttavia, mentre le loro voci si sollevavano, Ke Yunhai guardò freddamente verso il basso e fece un leggero sbuffo. Il suono discese, trasformandosi in quello che sembrava un Tuono Celeste. Il sangue spruzzò dalle bocche di tutti i presenti, specialmente dal Coltivatore delle Distese del Nord. La sua anima sussultò sul punto del collasso e il suo volto si riempì di sorpresa. Improvvisamente guardò in l'alto verso i sette Eccelsi a mezz'aria.


La voce arcaica di Ke Yunhai echeggiò freddamente attraverso la Setta: “Se qualcun altro dice delle cazzate, sarà cacciato dalla Setta.”


Tutto divenne completamente silenzioso. Quando un Eccelso parlava, nessuno osava rispondere. Tuttavia, erano tutti ancora sospettosi del perché Ke Yunhai, che prestava poca attenzione alle faccende esterne, avesse aperto bocca proprio ora.


Il tempo passò. Il decimo livello della Pagoda sembrava essere una linea di demarcazione che il novanta percento dei partecipanti non riusciva a passare. Per i pochi che ne erano in grado, il ventesimo livello era la seconda linea di demarcazione. Solo 15 persone erano riuscite a forzare la proprio strada oltre quel punto.


Per quanto riguardava il trentesimo... al momento solo Meng Hao era arrivato così lontano.


Con il passare del tempo, la maggior parte dei Coltivatori del Paradiso Meridionale sperimentò la sconfitta. Wang Lihai venne fermato al nono livello, dopo il quale emerse ferito e con il volto pallido.


Nel suo tentativo di superarlo, aveva impiegato tutte le tecniche segrete che possedeva, eppure aveva fallito. Ora poteva solo ammettere con riluttanza la vasta differenza tra lui e i Coltivatori dei tempi antichi.


Per quanto riguardava Zhao Fang, non fu neppure in grado di superare il quinto livello.


Han Bei fu una dei pochi ad arrivare al decimo livello prima di incontrare la sconfitta, incapace di acquisire la fortuna di una delle migliori 100 magie Daoiste.


In mezzo al gruppo dal Paradiso Meridionale, inclusi quelli dai Clan Ji e Fang, solo tre persone riuscirono a superare quel punto.


Una fu Fang Yu, il secondo fu il Patriarca Huyan e il terzo fu il giovane del Clan della Linea di Sangue Imperiale delle Distese del Nord. Questi tre riuscirono a passare il decimo livello, ma vennero fermati all'undicesimo.


Incapaci di procedere, vennero obbligati ad accettare la sconfitta e andarsene.


In quel mentre, il puntino luminoso di Meng Hao avanzò, circondato dal bagliore degli oggetti magici, fino al livello quaranta.


Quando lo raggiunse, si udì una voce arcaica. La folla all'esterno della Pagoda era ora gelosa fino all'estremo e piena di una insoddisfazione incredibile. Tuttavia, nessuno osò dare voce ai propri sentimenti.


Se gli sguardi avessero potuto uccidere, allora il quarantesimo livello sarebbe stato da tempo ridotto a nient'altro che un cumulo di macerie.


A questo punto, tutti loro riuscivano a malapena ad aspettare per scoprire chi fosse quella persona, quel dannato baro che si era affidato a una riserva inesauribile di oggetti magici per arrivare al livello quaranta. Non erano solo i discepoli della Setta del Demone Immortale che si domandavano ciò; tutti i Coltivatori del Dominio Meridionale morivano dalla voglia di scoprirlo.


Sebbene alcuni avessero già indovinato che si trattava di Ke Jiusi, non c'era modo di confermarlo. In più, non osavano dare voce ai propri sospetti.


Al momento, indipendentemente dal fatto che la folla lo ammettesse o fosse disposta ad accettarlo, e nonostante il numero di persone che era entrato nella Pagoda questa volta, era ora il palcoscenico di un singolo individuo.
La sua esistenza gli faceva dolere le gengive; da una parte, lo odiavano fin nel midollo, ma dall'altra, lo invidiavano a morte.


Se le cose fossero continuate così, allora alla fine, magari, una volta scoperto che la luce era Meng Hao, ci sarebbe potuto essere un “avvenimento imprevisto”. Sebbene, al momento, Meng Hao era già incorso in una situazione imprevista sul quarantesimo livello.


1.000.000 di Pietre del Demone si stavano gradualmente dimostrando insufficienti. Dopotutto, Meng Hao non era veramente Ke Jiusi. Queste Pietre le poteva solo prendere in prestito, non poteva assorbirle. Perciò non aveva remore a sciuparle.


“Questo non funzionerà” pensò con ansia. “Mi serviranno un altro po' di Pietre del Demone...”


Per ora, le sue riserve erano calate al trenta percento. Dopo aver ridotto il quarantesimo livello in rovina, ci pensò da un centinaio di angolazioni, eppure non riusciva a trovare altre idee eccetto una. Decise di fare un tentativo. Impiegando il potere della sua base di Coltivazione, gettò via un grande quantitativo di oggetti magici e usando la loro luce, li dispose a formare una fila di parole.


Da vicino, non si riusciva a capirci molto. Tuttavia, dall'esterno della Pagoda, il bagliore prodotto colmava quasi la metà del livello. Gradualmente, una fila di dodici parole divenne visibile.


“Papà, non ho abbastanza Pietre del Demone. Per favore mandamene ancora qualcuna.”


Non appena queste parole divennero visibili, i discepoli al di fuori della Pagoda rimasero a bocca aperta per la sorpresa, specialmente i Coltivatori del Paradiso Meridionale.


In un batter d'occhio, il mondo intero si ricoprì con un silenzio di tomba.


Quando infine tutti realizzarono il significato di quelle parole, si riempirono di stupore.


“Questo è ben oltre l'incredibile! È ridicolo!!”


“Questo è un imbroglio palese! Non cerca neppure più di nasconderlo! Che rabbia!!”


“E così qualcuno manderà all'interno delle Pietre del Demone?! Dannato bastardo! Chi pensa di essere? Pensa davvero che questa apparizione della Pagoda del Demone Immortale sia tutta per lui!?”


I discepoli della Setta stavano ansimando e la loro furia aveva raggiunto il punto di ebollizione.


I più furiosi erano i Coltivatori provenienti dalle terre del Paradiso Meridionale. La loro rabbia era piena di frustrazione e irritazione. Però, dovevano ammettere che avevano palesemente perso in confronto alle persone di questo mondo illusorio, morto da lungo tempo.


Per di più, avevano perso in un modo che era virtualmente impossibile da accettare.


Fang Yu era l'eccezione. Se ne stava in disparte coprendosi la bocca per nascondere i sorrisetti. Stava quasi tremando per le risate e i suoi occhi erano diventati due bellissime lune crescenti che brillavano in modo stupendo.


Per quanto riguardava gli altri sei Eccelsi, apparivano un pochino imbarazzati mentre guardavano Ke Yunhai con dei sorrisi forzati sui loro volti.


Lui sedeva a gambe incrociate a mezz'aria, fissando senza espressione la fila di parole. Il suo sguardo guizzò alcune volte e mormorò tra se. Poi il suo corpo baluginò e sotto lo sguardo sconcertato delle centinaia di migliaia di discepoli della Setta, volò verso la Pagoda.


“Eccelso Yunhai, cosa state...” disse uno degli altri Eccelsi.


“Sta sicuramente andando a punire quel tipo!” disse qualcuno nella folla. “Che qualcuno imbrogli così apertamente è qualcosa che non può accettare!”


“Non sono così sicuro. All'improvviso ho iniziato a pensare a Ke Jiusi...”


Mentre la folla di discepoli esitava, Ke Yunhai si avvicinò alla Pagoda del Demone Immortale. Si fermò all'esterno del quarantesimo livello, poi estrasse con calma una borsa da trasporto dall'interno della tunica. Tutti boccheggiarono per la sorpresa quando premette la borsa contro la superficie della Pagoda. Poi estrasse il suo medaglione da Eccelso.


Immediatamente, la borsa sprofondò nella Pagoda.


“Continua così, figlio” disse con una risata. “Apriti la strada fino al novantesimo livello, fallo per il tuo vecchio!” Detto quello, ritornò a sedere a gambe conserte a mezz'aria, ignorando completamente tutta la folla che lo stava guardando.


Dopo un momento di silenzio, esplose un gran caos.


“È Ke Jiusi! Dannazione! Sapevo che ci fosse qualcosa dietro!”


“Non è giusto! Questo è un imbroglio palese! Non posso accettarlo!!”


“E così, è sempre stato Ke Jiusi!” disse un discepolo del Conclave della Prima Vetta, digrignando i denti. “Quel tipo!!”


“Solo lui poteva avere così tanti oggetti magici” disse un discepolo della Fazione Interna della Seconda Vetta, il suo cuore era pieno di rabbia e gelosia. “Si è aperto la strada fino al livello quaranta. Questo è... è proprio...”


“Barare è una cosa” disse un altro discepolo. “Ma come può essere così sfacciato? Sta rimpolpando le Pietre del Demone nel mezzo della prova? Ridicolo!!”


I discepoli erano in subbuglio e per quanto riguardava i Coltivatori del Paradiso Meridionale, avevano i cuori che martellavano. Molti di loro avevano avuto la sensazione che recentemente ci fosse qualcosa di losco in Ke Jiusi.


Era specialmente vero per quelli che conoscevano Meng Hao; in molti potevano affermare con un'occhiata che stava accadendo qualcosa di strano. Dopotutto, il fatto che Meng Hao fosse diventato Ke Jiusi non era un segreto per loro.


Anche le persone del Clan Ji lo sapevano. Tuttavia, per qualche ragione, magari per via di Ji Xiaoxiao, non avevano un eccessivo intento omicida nei suoi confronti.


Han Bei poteva solo sorridere sarcastica e cercare di controllare il suo respiro affannato. Non riusciva a pensare a qualcosa da dire. Tuttavia, la sua ammirazione per Meng Hao aveva raggiunto l'apice.


La faccia di Wang Lihai si contorse, piena di frustrazione, poi di furia e, infine, impotenza.


Le pupille del Patriarca Huyan si contrassero. Aveva da tempo scoperto che Meng Hao era Ke Jiusi e l'aveva intenzionalmente evitato. Sebbene la sua identità non fosse stato rivelata, la sua gelosia verso Meng Hao aveva raggiunto l'apice, trasformandosi nelle fiamme dell'ira.


Per quanto riguardava Fang Yu, lei aveva una strana espressione sul suo viso mentre osservava il quarantesimo livello. Era impossibile dire cosa stesse pensando.


La sensazione prevalente nei cuori dei Coltivatori delle Terre Orientali, delle Distese del Nord, del Dominio Meridionale e delle Terre Nere era... l'impotenza. A trovarsi di fronte un tale imbroglione, non c'era altro che potessero provare.


Sebbene molti dei discepoli della Setta del Demone Immortale fossero furiosi, ce n'erano alcuni che parlavano a favore di Meng Hao. Questi erano i figli di papà della Setta, e membri del Patto del Demone. Il loro supporto fece sì che il caos diventasse ancora più tumultuoso.


Nel mezzo del clamore, l'Eccelso della Settima Vetta, il vecchio con il portamento trascendentale, aprì lentamente un occhio, emise un sbuffo di disprezzo e poi disse: “TACETE!”


Il rumore sconvolgente fece tremare ogni cosa.


I discepoli della Setta chiusero immediatamente le loro bocche e le loro menti tremarono violentemente.


“La Pagoda del Demone Immortale non si sarebbe dovuta aprire in quest'epoca” continuò il vecchio. “Oggi è stato organizzato tutto per Ke Jiusi.”


Non ci furono ulteriori spiegazioni, solo la diretta dichiarazione dei fatti. Tuttavia, le menti di tutti i presenti iniziarono a vorticare. Allo stesso tempo, pensarono tutti la stessa domanda.


Perché non era apparso nessun Anziano o Apprendista d'Elite per entrare nella Pagoda?


Ovviamente, la Pagoda era stata aperta specificatamente per Ke Jiusi. C'erano chiaramente persone che lo sapevano già e perciò avevano optato per non partecipare. Indipendentemente dalla loro posizione, se avessero partecipato, avrebbero poi dovuto un enorme favore alla Quarta Vetta.


Tutti guardarono in silenzio mentre il bagliore degli oggetti magici circondava Meng Hao sul quarantesimo livello. Gli oggetti e i talismani vennero rilasciati liberamente mentre sfrecciava fuori dal livello.


Apparve un'altra delle migliori 100 magie Daoiste, cosa che fece sorridere amaramente tutti quelli all'esterno. Potevano solo osservare Meng Hao, senza poter dire niente.


Rimasero a guardare mentre la luce degli oggetti magici all'interno della Pagoda passava dal quarantesimo al quarantunesimo livello. Poi il quarantaduesimo, il quarantatreesimo... gli servì solo un breve momento per riapparire sul cinquantesimo livello.


Poi il sessantesimo...


Per tutto il tempo, la luce degli oggetti magici illuminò il cielo. Mentre tutti osservavano, cominciarono a diventare gradualmente insensibili. L'eccezione era a ogni decimo livello, quando la magia Daoista veniva annunciata e i loro cuori si riempivano di rabbia e invidia.


Barare. E rifornirsi lungo la strada. Cosa mai sarebbe potuto essere un imbroglio pari a questo...?


Per quanto riguardava la rabbia, una volta che il Settimo Eccelso aveva direttamente affermato che la Pagoda era stata aperta espressamente per Ke Jiusi, chi avrebbe potuto essere qualificato ad arrabbiarsi...?


Alcuni momenti dopo, però, la gente non riuscì più a controllarsi e iniziò a discutere la faccenda.


“Humph. Anche se gli Eccelsi si aiutano tra loro, imbrogliare per ottenere dei benefici non è altrettanto buono quanto fare progressi da solo un gradino alla volta!”


“È vero! Peraltro, chi può dire se sarà in grado di andare oltre il livello settanta?!”


I più frustrati di tutti erano i Coltivatori provenienti dal Paradiso Meridionale. Erano decisamente i più gelosi e i più arrabbiati.


In realtà, tutti i Coltivatori del Paradiso Meridionale erano dei bari. Erano come persone che andavano a fare una prova, ma sapendo in anticipo quali sarebbero state le domande. Per poi entrare nell'aula d'esame solo per scoprire che qualcun altro aveva un insegnante di fianco ad aiutarlo. Beh... quel genere di sentimento era difficile da descrivere.


Il giovane del Clan della Linea di Sangue Imperiale delle Distese del Nord digrignò i denti. “Che tu possa morirci lì dentro!” pensò.


Nel gruppo c'era anche una giovane donna. Il suo volto era calmo, ma i suoi occhi brillavano di una luce vivace mentre guardava la Pagoda.


“Il mio Maestro mi aveva detto che c'era qualcosa di speciale in lui...” mormorò tra sé. “In effetti, prima di venire qui, mi ha espressamente detto di tenergli gli occhi addosso. Meng Hao, cos'hai di così speciale da suscitare così tanto interesse nel mio Maestro?” Questa giovane non era altri che la Figlia del Dao della Setta del Demone di Sangue del Paradiso Meridionale, Li Shiqi! [1]


Sessantunesimo livello. Sessantottesimo. Sessantanovesimo!


Meng Hao era terrorizzato per tutto il tempo. Gli avversari che aveva di fronte ora non erano più dei Coltivatori, ma dei Demoni Maggiori dalle forme strane. Alcuni erano enormi, grandi abbastanza per schiacciarlo a morte con un sol colpo.


Senza il suo scudo, Meng Hao sarebbe morto molte volte. Fu nel mezzo di un ruggito enorme che mise finalmente piede nel settantesimo livello.


A partire da questo livello, gli era garantita una delle migliori dieci magie Daoiste, se fosse passato!


Queste magie erano sconvolgenti nelle Nove Montagne e Nove Mari, anche nei tempi antichi. Nel moderno mondo della Coltivazione erano leggende tra le leggende!


Non appena entrò nel livello settanta, prima ancora che la sua vista si schiarisse, udì all'improvviso una voce arrogante e orgogliosa.


Non appena la sentì, rimase a bocca aperta. La ragione era perché questa particolare voce lo colmò di una sensazione di incredibile inaffidabilità.


“Ciao, bimbo. Vuoi superarmi? Il mio nome Daoista è Patriarca Affidabilità. Vieni, vieni. Permetti al Patriarca di concederti un po' di buona sorte...”




NOTE:
1. Meng Hao ha incontrato Li Shiqi nel capitolo 175, giusto dopo essere scappato con la gelatina dalla Setta del Setaccio Nero. È apparsa altre volte nel corso della storia, incluso durante la ricerca di uno sposo del Clan Song, dove si schierò con Meng Hao nel capitolo 189 quando tutti i suoi amici e nemici si fronteggiarono. Era anche presente in molti altri eventi importanti nel Dominio Meridionale.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!        
-MadOtter


                                


                                



