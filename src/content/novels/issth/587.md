---
title: Capitolo 587 - Perché Fai Questo?
pubDate: 2025-03-17T11:17:34.942Z
tags:
    - issth
---


Ke Yunhai prese il comando. In questo momento, sembrava essere ritornato quello che era stato nel fiore dei suoi anni. La sua base di Coltivazione era al culmine, anche se Meng Hao non aveva modo di capire in quale sfera si trovasse.


“Jiusi, nelle Nove grandi Montagne e Mari il percorso della coltivazione è composto da Spirito, Immortale, Antico e Dao!”. Agitò la mano e il mondo crollò. Il livello numero 89, che era stato così difficile per Meng Hao, venne distrutto in un istante.


Con l’avvicinarsi del novantesimo livello, davanti a Meng Hao si estese un altro campo di battaglia. Era sconfinato, come quello nel cielo superiore, erano visibili nove soli. La terra era antica e arcaica. Meng Hao poté vedere innumerevoli giganti sul campo di battaglia e addirittura dei Demoni giganti!


Sembrava che questo campo di battaglia fosse ancora più antico della Setta del Demone Immortale.


“Questo luogo è un riflesso del mondo Archeano. Non è né reale né finto. Esiste in un pensiero… Secondo la leggenda, il mondo Archeano è l’origine delle Nove Montagne e Mari”. Ke Yunhai avanzò agitando la mano. All'istante, innumerevoli sagome che gridavano e si stavano avvicinando furono trasformate in cenere.


Meng Hao stava dietro Ke Yunhai, con sul volto un’espressione eccitata.


“Si dice che i Nove Signori delle Nove grandi Montagne e Mari provengano proprio dal mondo Archeano. Non sono spiriti delle Nove Montagne e Mari. Questo comprende il nostro Signor Li della Nona Montagna e del Nono Mare!


Certo, le leggende sono solo leggende. Possono essere vere e possono essere false. Ad ogni modo, dovresti conoscere la storia”. Ke Yunhai sbatté i piedi e l’aria fu pervasa da un boato. Delle increspature si espansero in ogni direzione. Tutto ciò che si trovava a decine di migliaia di metri in tutte le direzioni iniziò a tremare e poi esplose in mille pezzi.


“Tuo padre si trova al culmine della Sfera Antica, molto vicino alla Sfera del Dao. In origine, avrei dovuto avere una longevità senza limiti e sarei dovuto riuscire a … godere di una vita lunga come quella delle Nove Montagne e Mari”. Avanzò ancora e la terra sotto ai suoi piedi iniziò a ritirarsi. Trascinò Meng Hao per il braccio, proseguendo con dei passi all'apparenza infiniti.


Patriarca Affidabilità li osservò da lontano e il suo cuore tremò all'improvviso. Si schiacciò al suolo, pregando che Meng Hao si fosse già dimenticato di lui.


Meng Hao proseguì con Ke Yunhai, dimenticatosi completamente di Patriarca Affidabilità. In un solo momento, ora si trovavano in un luogo completamente diverso sullo sconfinato campo di battaglia.


“Tuttavia, il Signor Li è tornato in vita dal Cielo alle masse”, disse a bassa voce. “Crede che il fatto che i Coltivatori coltivino la vita eterna sia un’ingiustizia per Cielo e Terra. Ha seppellito il cammino per la vita successiva, sigillato la Sfera del Dao così che non possa essere percorsa. Alla fine, dobbiamo rinunciare alle nostre vite. Ecco come… è iniziato il limite sulla longevità”.


Stava lì, con i lunghi capelli che lo avvolgevano, con un aspetto molto simile a quello di un Eccelso.


Oppure si potrebbe dire che… fosse davvero un Eccelso. Premette la mano contro il terreno. Questo iniziò subito a tuonare, rompendosi in diversi strati che poi crollarono l’uno sull'altro.


“Questo livello… adesso è superato”, disse. Sollevò la mano e tutto il mondo venne distrutto in frammenti. Tutte le vite sul campo di battaglia vennero distrutte e si aprì un enorme cratere al di sotto. Lì, nella parte più profonda del cratere, era possibile vedere una bara.


Quando Meng Hao la vide, tutta la sua persona venne pervasa dai boati. Sulla superficie della bara erano incise nove farfalle.


“Secondo la leggenda”, disse Ke Yunhai con freddezza, “nel mondo Archeano c’era una bara. Sebbene fosse esistita per innumerevoli anni, nessuno sapeva chi giacesse all'interno e nessuno sapeva nemmeno da dove provenisse”. Tutto il mondo attorno a loro svanì. Nello stesso momento comparve un sigillo, il quale si librava davanti a Ke Yunhai.


Ke Yunhai lo guardò e sorrise. Si voltò, agitando la manica per fare sfrecciare il sigillo verso Meng Hao.


“Assimila il sigillo. Tuo padre starà di guardia per te”.


Non appena il sigillo toccò la sua fronte, questo svanì. Il corpo di Meng Hao tremò e, sorprendentemente, nella sua mente comparvero cinque caratteri enormi.


Il Sigillo Prezioso del Corpo dei Nove Cieli!


Questo era proprio quello che Meng Hao voleva acquisire, una delle dieci migliori magie Daoiste concentrate in particolare sul temprare il corpo!


Il sigillo girò in tondo nella mente di Meng Hao, sollevandosi con un potere di espulsione. Sembrava quasi che questa magia Daoista non fosse destinata a stare con Meng Hao, come se fosse qualcosa da cui non avrebbe potuto ottenere l’illuminazione per trasformarla in un seme del grande Dao.


Al vedere che la magia Daoista d’un tratto iniziò a sbiadire, la mente di Meng Hao tremò. Fu in questo momento che, però, una mano calda strinse la sua spalla.


“Non preoccuparti, tuo padre ti aiuterà a soggiogare la magia!”. Non appena la voce delicata entrò nella mente di Meng Hao, questi si calmò. Nello stesso momento, da Ke Yunhai si propagò una pressione incredibile. Quando questa premette su Meng Hao, egli non fece nulla per ostacolarla. Tuttavia, il sigillo nella sua mente iniziò a tremare e a opporre resistenza frustrato.


In risposta alla resistenza, Ke Yunhai si lasciò andare a una risatina fredda. Tutta la resistenza opposta venne distrutta, completamente frantumata. Il sigillo perse ogni propria volontà. Restò nella mente di Meng Hao, fondendosi lentamente e trasformandosi nel seme del grande Dao.


“Ho eliminato la sua volontà”, disse Ke Yunhai con un sorriso. “Sebbene la volontà del sigillo sia sparita, non è ancora adatto al tuo spirito. Non riuscirai subito a coltivarlo. Dato che insisteva a disobbedirti, non ho avuto altra scelta che distruggerlo.


“Okay, andiamo. Proseguiamo verso il prossimo livello!”. Con queste parole, si voltò e avanzò. Meng Hao fece un respiro profondo e lo seguì.


I due superarono il livello numero 91, il numero 92 e il numero 93…


Meng Hao non dovette fare nulla per tutto il tempo. Tutto era gestito da Ke Yunhai. Lui era calmo e non aveva fretta, agitava la mano per distruggere i mondi. La vista di tutto ciò lasciò Meng Hao completamente scosso.


Se Ke Yunhai riusciva a fare così in questo posto, non serviva nemmeno parlare di ciò che avrebbe potuto fare nel mondo esterno.


Poco prima…


I discepoli della Setta del Demone Immortale all'esterno osservarono mentre Ke Yunhai premeva la sua mano contro la superficie della pagoda e poi chiuse gli occhi per meditare. Non appena chiuse gli occhi, sorprendentemente, sull'ottantanovesimo livello comparve un altro puntino di luce.


Oltre a Meng Hao, adesso c’erano due puntini brillanti. Questo punto, però, era incredibilmente sorprendente. Sarebbe stato meglio definirlo addirittura un sole anziché un puntino di luce.


“Quello… quello è Eccelso Yunhai? È… è proprio lui! Anche questo… questo…”


“È senza alcun dubbio Eccelso Yunhai…”.


Chiunque riusciva a fare poco oltre a fissare con uno stupore assoluto. Non avrebbero mai potuto immaginare che gli imbrogli… sarebbero potuti avvenire fino a questo livello impressionante.


Quasi nello stesso momento in cui comparve il sole sul livello numero 89, il livello crollò. Meng Hao e il sole proseguirono poi verso il novantesimo livello. Entro qualche respiro di tempo, il cielo fu pervaso da un bagliore intenso quando venne superato il livello numero 90!


Nello stesso momento, nell'area attorno alla Pagoda del Demone Immortale discesero innumerevoli fiori bellissimi. Questi si unirono fino a formare un loto enorme.


Molte persone riconobbero di cosa si trattava. Era una delle 10 migliori magie Daoiste. Non contava come tecnica segreta; questa era l’unica magia Daoista per temprare il corpo, conosciuta come Sigillo Prezioso del Corpo dei Nove Cieli.


Proprio quando un’esplosione di gelosia senza precedenti pervase il cuore degli spettatori, il fiore iniziò all'improvviso a mostrare segni di instabilità. I cuori degli spettatori all'improvviso tremarono.


“Incompatibile! È incompatibile! Hahaha! Ke Jiusi non ha alcuna possibilità di ottenere l’illuminazione di questa particolare magia Daoista!”.


“La volontà dei Cieli! Questa è senza dubbio la volontà dei Cieli!!”.


Eppure, proprio mentre i loro cuori battevano all'impazzata, all'improvviso si sprigionò una pressione da Ke Yunhai. Tutti osservavano sbalorditi mentre la pressione esercitata da un Eccelso eliminò la volontà del precedente fiore instabile, e questo fu costretto a sottomettersi.


La scena portò subito i discepoli della Setta Immortale a fissare con gli occhi spalancati. Coloro che avevano appena parlato svelarono delle espressioni di incredibile frustrazione.


Degli sguardi strani pervasero i loro occhi e nella loro mente girava esattamente la stessa domanda.


“Maledizione! Perché non ho potuto avere io un papa così grandioso?!?!?!”.


Poi le menti degli spettatori furono pervase da una seconda domanda.


“Perché mio papa non è un Eccelso…?”.


A questo punto, non avevano più alcuna energia per gridare contro il fatto che le cose non fossero eque. Le azioni di Ke Yunhai avevano annientato qualsiasi discussione simile fino al punto di non essere altro che polvere e cenere. Non aveva importanza ciò che chiunque gridasse, la squadra composta da questo padre e questo figlio avrebbe combattuto unita…


Non aveva importanza che si parlasse del Clan Fang o del Clan Ji, delle Terre Orientali, delle Distese del Nord, del Dominio Meridionale o delle Terre Nere. Chiunque osservava confuso la Pagoda del Demone Immortale che fluttuava nel cielo.


Osservavano mentre Ke Yunhai, Eccelso, accompagnava Ke Jiusi lungo i livelli.


Fang Yu sbatté le palpebre, con il cuore un po’ inquieto.


“Non posso lasciare che papà scopra ciò…” pensò.


Gli occhi di Zhixiang erano spalancati e lei stava ansimando. In questo momento, anche lei era pervasa da una gelosia intensa nei confronti di Meng Hao.


Tutti erano pervasi da sensazioni complicate mentre osservavano il punto di luce brillante simile a un sole all'esterno della Pagoda del Demone Immortale. Questo si faceva strada tra i livelli. 94. 95. 96…


Alla fine, raggiunse il livello 99!
Tutti i discepoli della Setta del Demone Immortale che stavano osservando iniziarono ad ansimare. Era come se si fossero dimenticati di tutto, tranne del livello più alto della pagoda.


Il novantanovesimo livello superava qualsiasi cosa a cui Meng Hao potesse mai immaginare. Qui non c’era alcun pericolo, nessun campo di battaglia. C’era solo una valle. All'interno della valle c’era un lago, accanto al quale c’era una casa. Seduto a gambe incrociate all'esterno della casa c’era un uomo anziano.


L’anziano stava pescando e, quando Ke Yunhai e Meng Hao si avvicinarono, non prestò loro alcuna attenzione.


Meng Hao stava dietro Ke Yunhai in silenzio. Ke Yunhai si fermò vicino all'anziano e, allo stesso modo, non disse nulla.


Dopo che trascorse un lungo momento, alla fine l’anziano parlò.


“Questo non è conforme alle regole”.


“In me non è rimasta molta vita”, rispose Ke Yunhai con freddezza. Udire queste parole fece tremare il cuore di Meng Hao.


“È comunque non conforme alle regole”, disse l’anziano. Sospirò.


“Ho fatto molti sacrifici per la Setta del Demone Immortale. Ho portato a termine gli ordini del Signor Li senza esitare. Non è abbastanza?”. Voltò il capo per guardare verso l’orizzonte.


All'inizio l’anziano non disse nulla. Dopo un lungo istante sospirò, poi fece per afferrare con la mano destra. Comparve all'istante un sigillo sul palmo della sua mano. Sembrava essere composto da innumerevoli simboli magici e conteneva un senso di bellezza frantumata.


“Consacrazione del Corpo”, disse l’anziano. “È un’arte segreta, non una vera magia Daoista”. Guardò Meng Hao per un istante, e la mente di Meng Hao tremò. Quell'unico sguardo era sufficiente ad attraversarlo completamente.


“Interessante”, disse l’anziano, con uno sguardo serio che pervadeva i suoi occhi. Agitò la mano, facendo volare il sigillo verso Meng Hao e facendolo poi entrare nella sua fronte.


“Notte avrà qualche problema a creare una copia di questa arte. Tuttavia, poiché io l’ho approvata, dopo che avrete lasciato questo posto e fin tanto che io ancora esisterò, potrete attivarla completamente. Se io sarò già morto…”. L’anziano scosse la testa, ma non disse altro.


Riguardo a Ke Yunhai, non fece alcuna domanda su ciò che era stato appena detto. Si voltò per andare via con Meng Hao.


Quando fecero per andarsene, all'improvviso l’anziano guardò ancora una volta Meng Hao. Sembrava che i suoi occhi fossero pervasi sia da comprensione che da dolore.


“Yunhai”, pensò, “Considerato che tu sai la verità riguardo a tutto ciò, perché fai questo…?”.


[su_service title="MadOtter" icon="icon: commenting" icon_color="#000000" size="16"] Nota della Traduttrice:


Ciao tutti!
Come gli altri traduttori, ho pensato che sarebbe stato carino anche da parte mia lasciare un piccolo segno per voi lettori. Quindi… eccomi: io sono Random e traduco le avventure del caro Meng Hao da (quasi) un anno esatto. Non posso che scusarmi con tutti voi per non aver risposto ai commenti fin da subito, ogni tanto è necessaria una strigliata per capire che bisogna davvero cambiare.
Come forse qualcuno avrà notato ho iniziato a rispondere a tutti i commenti che lasciate e… devo ammettere che mi sto proprio divertendo! Spero di riuscire ad interagire con voi nel migliore dei modi e di non dimenticare nessuno (cosa che potrebbe accadere data la mia sbadataggine, quindi già da ora SCUSATEMI!!!).


Cos'altro aggiungere… Un enorme grazie perché seguite con costanza e passione questa novel e per i commenti che lasciate e avete sempre lasciato sotto ogni capitolo.
Continuate a seguire Meng Hao e le sue avventure, ci vediamo nei commenti! ^^


Random


__


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:


<a href="https://www.patreon.com/madotter">https://www.patreon.com/madotter </a>


Grazie![/su_service]
                                


                                



