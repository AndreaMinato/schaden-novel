---
title: Capitolo 590 – Lui Sicuramente...
pubDate: 2025-03-17T11:17:34.942Z
tags:
    - issth
---


“Quale condizione?” replicò Zhixiang a bocca aperta. Quando vide il sorriso timido sulla faccia di Meng Hao, sorrise seduttivamente e i suoi occhi luccicarono in modo incantevole.


“Furbacchione!” rise lei. “Così giovane eppure già un casanova.” All'improvviso, la sua espressione divenne solenne. “Tuttavia, ti avviso. Io posso parlare in modo un po' frivolo, ma so come mantenere la mia castità. Da tempo ho giurato di vivere per il Dao. Tanto meno parlerei di amori illeciti.


Perciò, puoi anche scartare quei tuoi pensieri sconci, ragazzo! Non accetterò!”


Meng Hao boccheggiò per la sorpresa.


“Di cosa stai parlando?”


“Non cercare di nasconderlo. Pensi davvero che non veda quello sguardo nei tuoi occhi? In vita mia ho incontrato molte situazioni simili.” Sembrò esitare per un momento, poi strinse i denti e continuò, “Bene, bene. Dato che c'è ovviamente del fato tra noi, suppongo possa promettere di tenerti per mano. Però, quello è il massimo che posso concedere!” Sembrava che per lei fosse un grande prezzo da pagare. Senza neppure aspettare la risposta di Meng Hao, allungò la mano e afferrò la sua.


Poi la lasciò altrettanto velocemente e fece alcuni passi indietro con il volto alquanto arrossato.


“Okay?” chiese.


“Huh?” Fu solo dopo un momento che Meng Hao mise finalmente tutti i pezzi assieme. Improvvisamente rise in modo amaro. Quello non era affatto ciò a cui era interessato...


“Non ho davvero nessun sentimento per donne più grandi...” disse con un secco colpo di tosse.


Quando Zhixiang lo udì, spalancò gli occhi e un'aria gelida iniziò a soffiare improvvisamente attorno a lei. Meng Hao sbatté le palpebre, poi si sporse in avanti e disse a bassa voce: “La mia condizione è che voglio essere il primo a mettere piede nel Terzo Piano.”


Zhixiang si accigliò, poi gli dette un'occhiata.


“Vuoi dire che...? Oh!” Le ci volle un attimo per reagire. Poi gli sorrise in modo misterioso.


Apparendo un pochino imbarazzato, Meng Hao disse: “Sto avendo problemi con le Pietre dello Spirito recentemente.”


Zhixiang mise la mano davanti alla bocca per coprire un sorriso. Una tale condizione non era un problema per lei, quindi non aveva motivo di rifiutare. Per ciò che le concerneva, fintanto che Meng Hao fosse stato disposto ad aiutarla, sarebbe stato semplice ottemperare.


Continuò: “La Cisterna del Demone immortale è un luogo importante nella Setta. Grazie all'aiuto della mia Setta, sono certa al cento percento che in pochi mesi sarò in grado di ottenere le qualificazioni per entrarvi.


Tutto ciò che devi fare è venire con me. Se prenderemo confidenza col luogo ora, allora quando si aprirà il Terzo Piano potremo tornarci.


Cosa ne dici? Dammi un mese, farò del mio meglio per ottenere un'identità che ti possa far entrare dove dobbiamo andare, poi...” Prima che potesse finire la frase, Meng Hao la interruppe.


“Nel Primo Cielo della Setta del Demone Immortale” disse freddamente e con la voce che trasudava autorità, “io posso andare ovunque a parte nelle Grotte dell'Immortale degli altri sei Eccelsi. Non ho bisogno di nessuna identità da te.”


Gli occhi di lei si spalancarono quando lo fissò. Lentamente, apparve uno sguardo di invidia e gelosia. Anche lei non poteva fare a meno di essere indignata per la situazione. Aveva già dimenticato che la persona di fronte a lei aveva un Eccelso come padre.


Poi pensò alla propria identità e a come la Setta si fosse preparata per anni, su come avessero speso grandi quantità di risorse e ricchezze personali, solo per darle pochi mesi di tempo per avere successo.


Tuttavia, paragonata all'identità di Meng Hao, tutto questo contava quasi nulla...


“Negli antichi resoconti della Setta” disse lei, “ci sono informazioni riguardanti certe persone. Una delle voci riguarda Ke Jiusi. Tu eri un prepotente figlio di papà che ha commesso inimmaginabili misfatti. Dovunque andassi all'interno della Setta, il caos ti seguiva. Opprimevi le persone, sia uomini che donne. Secondo le stime, per quando la Setta crollò, avevi più di quattrocento amanti e più di tremila figli!


Eri definitivamente un...” Non finì questa frase in particolare.


“Per la maggior parte, la tua vita è stata uno scherzo” continuò con calma, “qualcosa di cui nessuno terrebbe un resoconto. Tuttavia, nella guerra finale, ti sei scatenato, consumando persino la tua longevità. Non hai avuto paura della morte in battaglia e hai finito con l'ottenere illustri riconoscimenti negli scontri. Tutte le tue amate perirono, e le seppellisti sulla Prima Vetta.


Anche i tuoi figli morirono e li hai sepolti personalmente sulla Seconda Vetta. Per quanto riguardava la Quarta, quello era il luogo della tomba di tuo padre. Finisti con il decidere di seppellire lì anche te stesso.


Il giorno in cui la Setta venne distrutta, tu e pochi altri sceglieste di cadere insieme a essa. Massacrasti molti Immortali del Clan Ji e quando la morte incombette su di te, lo stesso Signore di Ji arrivò. Dato che valutava molto il tuo cuore audace, ti offrì un modo per continuare a vivere. Tutto quello che avresti dovuto fare era chinare la testa, qualcosa che avevi fatto molte volte in passato.


Ma non lo feci. Invece, la sollevasti e ti misi a ridere contro i Cieli, poi ti lanciasti in battaglia ancora una volta. Quando il momento della tua morte arrivò, cadesti dal cielo e atterrasti nella tua bara. Nell'ultimo momento prima di morire, mormorasti un'ultima frase.”


Mentre ascoltava tutto questo, l'espressione di Meng Hao divenne sempre più complessa. Alla fine, sembrava quasi come se provasse tutte le cose che lei stava descrivendo. Ma non disse nulla.


Zhixiang continuò. “Tu dissi... «Padre, sei orgoglioso di me?»”


Quando sentì questo, la sua mente sembrò sul punto di esplodere. Chiuse gli occhi a lungo, prima di riaprirli. Per qualche ragione, delle lacrime gli scendevano sul volto.


Erano lacrime che non gli appartenevano, ma che venivano da un'altra vita.


“Puoi fermarti ora” disse. Il suo umore era tetro quando si girò all'improvviso e si allontanò, camminando colmo di emozione.


Improvvisamente, Zhixiang si pentì di averlo turbato. Era sul punto di dire qualcosa quando sentì la sua voce portata dal vento.


“Ci incontreremo di nuovo qui fra tre giorni per andare alla Cisterna del Demone Immortale.”


Meng Hao fece ritorno alla Quarta Vetta. Stette fuori della sua Grotta e osservò il cielo che si scuriva. Scese la sera e il sole tramontava. Dentro la sua mente, Meng Hao vedeva le immagini di tutto ciò che era successo con Ke Yunhai dopo la sua venuta.


“Lui è mio padre in questa vita...” mormorò. Pensò di nuovo a come Ke Jiusi doveva essersi sentito. Era di una complessità che nessuno estraneo avrebbe potuto comprendere. In questo mondo, in questo Cielo e Terra, dai tempi antichi fino a quelli moderni, solo Ke Jiusi poteva comprenderlo. Eccetto che ora... c'era una persona in più che poteva.


Solo loro due avevano questa risonanza empatica. Solo loro avevano sperimentato cose così simili ed emozioni così complesse.


“Un figlio vuole prendersi cura dei propri genitori, ma loro non sono più lì...” Meng Hao chiuse gli occhi. Se non avesse compreso l'Incantesimo di Divergenza dell'Anima, avrebbe creduto che Ke Jiusi fosse morto. Tuttavia, ora che riusciva a capirlo e sentendo la storia di Zhixiang, aveva improvvisamente una strana sensazione.


Poteva immaginarsi come le carni e le ossa di Ke Jiusi fossero svanite nel passare degli anni. La Setta del Demone Immortale ridotta a nient'altro che rovine piene di cadaveri. Poi, un giorno, finalmente, il suo corpo si riformò lentamente dal nulla all'interno della bara. Aprì gli occhi.


Finalmente vedeva di nuovo il cielo e la sua Setta. Si guardò intorno osservando tutte le cose che un tempo gli erano familiari, solo per realizzare che ora tutto era diverso. Era l'unica persona rimasta. Gli mancava suo padre e rimpiangeva la sua vita da viziato. Quel rimpianto si trasformò in lacrime.


Aveva sicuramente pianto per molto tempo in cima alla Quarta Vetta.


Aveva sicuramente osservato ogni cosa e sentito come se vivesse una vita piena di dolore.


Aveva sicuramente bevuto alcool davanti alla tomba di suo padre, blaterando come un idiota e sbattendo la testa a terra mentre si prostrava.


Aveva sicuramente visitato tutti i luoghi della Setta. Aveva visto tutti i corpi, inclusi quelli che appartenevano ai suoi parenti e amici, le persone che aveva odiato e quelle che aveva amato. Tutti loro erano divenuti dei corpi vuoti e i loro pensieri non erano altro che sussurri nel vento.


Tornato alla Quarta Vetta e osservato ogni cosa, aveva realizzato di essere l'unico protettore di questo mondo.


Forse la cosa più corretta da dire non era che egli fosse il protettore della Setta del Demone Immortale, ma piuttosto, il protettore dei suoi bei ricordi, specialmente quelli del padre.


In quel momento, Meng Hao capì. Capì il cuore di Ke Jiusi e cosa stava pensando.


“Sei sicuramente al mio fianco” pensò, “o magari nella mia anima. Mi osservi vivere questa versione della tua vita, percorrere un cammino diverso dal tuo. Ogni volta che guardo nostro padre, tu stai sicuramente usando i miei occhi per osservarlo.”


Meng Hao guardò di nuovo il cielo serale per un momento, poi chiuse di nuovo gli occhi.


Due giorni più tardi, era il tempo designato per incontrare Zhixiang. Meng Hao lasciò la Quarta Vetta e viaggiò con lei fino alla Settima!


Questo era il Picco finale del Primo Cielo e anche il più importante.


Dietro ala Settima Vetta c'era una vasta e proibita zona nebbiosa. Ai discepoli senza le dovute autorizzazioni non era permesso di fare anche solo mezzo passo all'interno. In effetti, in pochi conoscevano cosa giacesse dentro la nebbia.


Dopo esserci entrato, niente era più visibile. Uno poteva solo usare un medaglione di comando per trovare la propria via attraverso le nebbie fino a destinazione.


Zhixiang possedeva un tale medaglione, ma Meng Hao no.


Quando i due raggiunsero la zona indistinta, videro due enormi statue di pietra dalle sembianze di Demoni. Avevano otto braccia e quattro teste ed erano alte almeno trecento metri. Fissavano feroci in tutte le direzioni.


Ognuna delle due statue reggeva nelle mani un gigantesco spadone di pietra. Questi erano incrociati e piantati a terra per formare una porta di spade.


L'enorme porta non sembrava offrire nessun ostacolo a chi volesse passarci attraverso. Tuttavia, se qualcuno ci avesse provato senza le dovute qualifiche, sarebbe stato ucciso all'istante.


Il volto di Zhixiang era coperto da un'espressione di pietà e soggezione. Si inginocchiò di fronte alle statue e usò entrambe le mani per reggere in alto un contenitore di giada porpora scuro. Era un medaglione di comando che emanava una calda luce mentre fluttuava in aria verso la statua di destra. Quando atterrò in una delle sue mani, gli occhi della statua baluginarono all'improvviso e si aprirono. Tirò lentamente fuori dal terreno la sua spada, rivelando un sentiero.


Una voce potente e cavernosa riempì l'aria. “Qualificazione di terza classe. Dove intendi andare?”


“La Cisterna del Demone Immortale!” rispose lei immediatamente.


“In accordo con i regolamenti” disse la voce che incuteva riverenza, “puoi percorrere il trenta percento delle strade di questo luogo, e non puoi restare per più di 38 ore.”


Zhixiang prese un profondo respiro mentre cercava di reprimere la sua eccitazione. Era servito molto del potere della Setta, oltre a delle tecniche speciali e un pesante prezzo, per riuscire a portare questo medaglione con lei nel Secondo Piano.


Era un medaglione di comando che forniva una qualifica di terza classe. Anche quello era qualcosa di raro, ed era una delle ragioni per cui era convinta che sarebbe riuscita ad acquisire delle grandi ricompense in questo luogo.


Mentre si alzava, il medaglione tornò da lei volando. Lo prese con attenzione; dopotutto, rappresentava una qualifica di terza classe, il che lo rendeva incredibilmente prezioso. Dopo averlo messo via, si chinò profondamente alle due statue. Poi avanzò per camminare sul sentiero tra le due spade. Si guardò indietro verso Meng Hao con uno sguardo un pochino beffardo. Per quanto sapeva, il Ke Jiusi di questo periodo sarebbe stato in grado di ottenere solo una qualifica di quarto livello.


Lui alzò silenziosamente lo sguardo sulle statue per un lungo momento prima di avanzare. Mentre si avvicinava alla porta, la spada appartenente alla statua di destra iniziò improvvisamente a tremare.


Una luce accecante sfrecciò fuori dagli occhi della statua quando lo osservò con uno sguardo pieno di intelligenza.


Dopo una sola occhiata, sembrò in grado di esaminarlo completamente. Lentamente sollevò la spada di pietra per rivelare un sentiero.


“Qualificazione da Eccelso. Puoi andare dovunque desideri e rimanere all'interno per un tempo indefinito.”


Gli occhi di Zhixiang si spalancarono e il suo cervello si riempì di un ruggito. Fissò senza espressione Meng Hao, mentre la follia si scatenava nel suo cuore.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!        
-MadOtter
                        


                                



