---
title: Capitolo 592 – Uccidere gli Immortali Non Sarebbe Difficile
pubDate: 2025-03-17T11:17:34.943Z
tags:
    - issth
---


Meng Hao chiuse di nuovo gli occhi mentre fluttuava. Il gelo si riversava in lui, scavando fino nel profondo, fondendosi con il suo Qi e il suo sangue e circolando attraverso il corpo. Poteva percepire il fisico diventare più forte.


Sembrava esserci qualcosa di strano in queste acque, qualche potere Celeste che usava la gentilezza per riplasmare il corpo. Non c'era dolore, ma il gelo delle correnti lo irrigidì gradualmente. Dopo quindici o venti ore, anche la sua anima mostrava segni di indurimento.


Fu a quel punto che Meng Hao, fluttuando lì a metà della pozza, aprì gli occhi all'improvviso. Senza esitazione scattò verso l'alto, schizzando fuori dalla superficie dell'acqua per apparire all'esterno. Il suo corpo tremava e una nebbia bianca fuoriusciva da lui. Si sentivano degli scricchiolii provenire dal terreno sotto i suoi piedi mentre del ghiaccio, con lui al centro, si propagava in tutte le direzioni.


Si sedette a gambe conserte per meditare. Passarono alcuni giorni prima che aprisse gli occhi. Al loro interno si poteva vedere una sfumatura bluastra, proveniente dal gelo velenoso dentro di lui che ancora non aveva espulso.


“Questo luogo è eccellente per temprare il corpo. Tuttavia, contiene anche un gelo velenoso che richiede tempo per essere disperso. Se non lo facessi, si porrebbe un grave pericolo per la mia vita.” Corrucciandosi, sospirò per poi guardare la sua borsa da trasporto.


“Peccato che questo sia un mondo illusorio e che, quindi, consumare gli elisir medicinali di qui non serva a niente. Le sole cose di valore sono i posti come questo dove allenare e Coltivare il corpo fisico.


Se fossi in grado di consumare gli elisir di qui, beh, considerando il Dao dell'alchimia di quest'epoca, i miei risultati sarebbero esponenzialmente migliori.” Dopo qualche altro momento di riflessione, si alzò in piedi e se ne andò. Aveva programmato di tornare alla Quarta Vetta per riposare e aspettare che il gelo velenoso fosse completamente espulso. Poi sarebbe di nuovo tornato a immergersi nelle acque della Cisterna.


Mentre ripassava attraverso le nebbie, si sentiva come quando si vede un grande tesoro di fronte a sé, ma non si abbia modo di prenderlo. Era un pochino depresso.


Lentamente lasciò la zona nebbiosa. Quando superò le due statue e la porta di spade, si bloccò di colpo. Ora si poteva vedere un bagliore brillante nei suoi occhi.


Questi luccicavano e la sua mente correva, mentre una nuova idea iniziava improvvisamente a prendere forma.


“Gli elisir medicinali di qui sono illusori e perciò inutili per me... Tuttavia, c'è una riserva senza fine di piante medicinali, perfino di tipi che sono estinte nel mio tempo, ma che sono comuni qui.


In questo caso... cosa succederebbe se preparassi i miei elisir?” Cominciò ad ansimare con entusiasmo.


“Piante medicinali illusorie possono essere usate per creare dei veri elisir. Infatti... l'ho fatto in precedenza!!” Prese un respiro profondo, mentre i suoi occhi sembravano splendere così luminosamente che sembravano contenere dei soli. Il suo cuore tremava per l'incredibilità di questa nuova idea. Più ci pensava, più gli sembrava si potesse fare.


Meng Hao non era sicuro di esserne in grado... avrebbe influenzato la struttura fondamentale di questo antico mondo illusorio!


“Quando ero nella Setta del Fato Viola, ho creato qualcosa dal nulla! Durante la mia promozione a Signore del Calderone Viola ho usato un oggetto illusorio per preparare... un elisir medicinale!! [1]


Mi domando se qui posso usare un metodo del genere per produrre... un elisir simile, che sia conforme alla natura di questo posto!?” serrò i pugni e il corpo tremò. Questa idea sembrava quasi una pazzia e non era sicuro di poter avere successo. Parlando puramente in termini di Dao dell'alchimia, però era possibile!


“È difficile creare qualcosa dal nulla anche solo una volta, anche con la mia abilità nel Dao dell'alchimia. Molto dipende dal destino e dalla fortuna!”


Chiuse gli occhi per un attimo; li riaprì e brillavano di determinazione. Il suo corpo baluginò quando sfrecciò verso la Quarta Vetta. Mentre accelerava, coloro che lo videro provarono gelosia nei loro cuori. Per via di ciò che era successo alla Pagoda del Demone Immortale, la sua reputazione da figlio di papà era cresciuta ancor più di prima.


Dopo essere tornato alla Quarta Vetta, trovò Xu Qing ancora seduta in meditazione. In confronto a lui, Xu Qing possedeva un livello di diligenza che non avrebbe mai potuto sorpassare.


Tuttavia, il destino e la fortuna di ognuno sono diversi. Le tecniche adatte a lei potevano non essere necessariamente adatte a Meng Hao. Era anche vero l'opposto.


Molti giorni dopo, tutti i discepoli della Quarta Vetta sapevano che il loro giovane Signore era apparentemente impazzito. In modo inaspettato aveva iniziato a preparare elisir, il che causò una grande agitazione. Alla fine, le dicerie si propagarono alle altre vette e presto lo sapevano tutti.


Non ci volle molto perché iniziassero a circolare ogni sorta di stupidi pettegolezzi. Ovviamente, nessuno osava dire qualcosa apertamente; dopotutto, i figli di papà del Patto del Demone erano tutti favorevoli alla faccenda.


Quando Meng Hao menzionò il suo desiderio di piante medicinali, il Patto entrò in azione. Quando l'enorme quantità iniziò ad arrivare, l'intera vita di Meng Hao si ridusse a quattro cose.


Illuminazione sulle magie Daoiste, preparare elisir medicinali, temprare il corpo nella Cisterna del Demone Immortale e disperdere il gelo velenoso.


Quando si trattava di miscelare gli elisir, usava la bottega della Quarta Vetta che apparteneva a Ke Yunhai. Quando se ne impossessò, l'intera Vetta cominciò a riempirsi con il suono di elisir che esplodevano.


Il suono riecheggiava nel buio della notte o nel bel mezzo del giorno. Ogni volta che veniva udito, tutti sapevano che il giovane Signore aveva fallito ancora una volta a produrre un lotto di elisir medicinali.


Meng Hao era un pochino cinereo; questo non era il risultato che sperava. Il suo Dao dell'alchimia proveniva da decine di migliaia di anni nel futuro e quello corrente era molto diverso, gli serviva tempo per abituarsi prima di liberare il suo pieno potenziale.


Il peggio, però, era che aveva scoperto di poter creare solo elisir illusori finora, e che era incapace di creare davvero qualcosa dal nulla. Magari era colpa della natura illusoria del mondo in cui si trovava.


Sembrava quasi come se qualche forza stesse interferendo, facendo sì che gli elisir di qui fossero eternamente categorizzati in modo diverso. Sfortunatamente, le sue preparazioni erano esterne a quell'ambito e quindi non gli era concesso di apparire.


Tuttavia, non si lasciò abbattere, e neppure si arrese. Continuò a sperimentare, cercando di ritrovare quell'esatta sensazione che aveva provato nella Setta del Fato Viola. Il tempo andò avanti, e presto era trascorso un interno mese.


Per la fine del mese, non c'era una sola persona nelle Sette Vette della Setta del Demone Immortale che non sapeva che Meng Hao stesse preparando degli elisir medicinali. I fragori provenienti dalla Quarta divennero solo un altro suono del Primo Cielo della Setta.


Considerando quante volte aveva fallito e l'impensabile quantità di piante che aveva sprecato, era davvero un bene che la Setta possedesse così tante risorse. Un tale spreco avrebbe scosso molte Sette di medie dimensioni.


Era particolarmente vero considerando che... stava usando piante che erano considerate preziose anche in quest'epoca. Ogni suo fallimento faceva sentire segretamente gli altri discepoli come se i loro cuori venissero trafitti dal dolore.


Sebbene non avesse ancora avuto successo, Meng Hao aveva guadagnato molto. Il suo Dao dell'alchimia stava assimilando lentamente quello dei tempi antichi. Apparve un nuovo sentiero nel Dao costituito solo da lui. Per di più, aveva tentato così tante creazioni che la sua competenza con il processo era grandemente migliorata.


In più, durante quel mese, ottenne un'illuminazione completa di primo livello dell'Incantesimo per l'Assorbimento delle Montagne. Ora era fermamente fissata nella sua mente e poteva essere portata via quando avesse lasciato il Secondo Piano.


Per quanto riguardava il gelo velenoso dentro di lui, ora era espulso per più di metà. Non fosse stato per le sue continue immersioni nella Cisterna, sarebbe scomparso già da tempo.


In realtà, il suo controllo sul gelo velenoso aveva raggiunto un punto tale che se non avesse avuto contatti con l'acqua della Cisterna, si sarebbe dissipato naturalmente.


Durante il mese, il suo corpo aveva subito dei cambiamenti incredibili. Persino lui era sconvolto dai risultati. Le stranezze della Cisterna del Demone Immortale era davvero sconcertanti. Ora, anche quando si trovava nella Prima Anima, il suo corpo fisico possedeva un potere pari alla Quinta.


Secondo le sue stime, se avesse raggiunto un livello di corpo fisico equivalente alla Settima Anima mentre si trovava nella Prima, allora quando fosse entrato per davvero nella Settima Anima... il suo corpo sarebbe stato realmente alla Recisione dello Spirito.


Se avesse incontrato il Patriarca Huyan in quello stato, era sicuro che la battaglia non sarebbe stata difficile come prima e che sarebbe stato in grado di distruggere quell'uomo corpo e anima.


“Sfortunatamente, raggiungere il livello della Sesta Anima con il mio corpo fisico significherebbe raggiungere il fondo della Cisterna... dopodiché avrò bisogno di un mese per recuperare dal gelo.


Per di più, se i miei calcoli sono corretti, avrò bisogno di sottopormi al processo almeno dieci volte. Essenzialmente, è quasi un anno di tempo.” Continuò a pensare alla faccenda mentre camminava attraverso i vari distretti della Setta.


Mentre avanzava, si bloccò di colpo. In quel momento comparvero delle immagini fantasma di tutto ciò che aveva attorno, il cielo, la terra e il mondo. Durò solo per il tempo di alcuni respiri e poi tutto tornò normale.


“È la terza volta questo mese” pensò con cipiglio. Poteva avvertire che il Secondo Piano stava raggiungendo il punto di dissipazione. Una volta svanito, tutte le persone del Paradiso Meridionale sarebbero andate via e il loro viaggio nella Setta del Demone Immortale sarebbe giunto al termine.


“Se giungerà in fretta, sarà entro pochi giorni. Al massimo, potrà durare altri due mesi.” Meng Hao provò un po' di rimpianto. Semplicemente non c'era abbastanza tempo per raggiungere la forza incredibile della Sesta Anima.


Il suo corpo sfarfallò, e lui riapparve nei sobborghi della Setta. Era un luogo relativamente remoto, deserto e silenzioso, un posto dove in pochi venivano.


Osservò il suolo, poi gettò un'occhiata ai dintorni. Infine, toccò la borsa da trasporto per estrarne la Spada di Legno del Tempo. Questa particolare spada era marchiata con sigilli multipli che aveva usato recentemente per rinforzarla.


Osservò la spada e poi il terreno. Un lampo di risolutezza riempì i suoi occhi.


“Se non ci provo, lo rimpiangerò per sempre. Sebbene sono sicuro che non funzionerà all'ottanta o al novanta percento, c'è comunque una piccola possibilità...” Detto ciò, agitò la mano destra piantando la Spada di Legno del Tempo nel terreno. In un battito di ciglia, era profondamente sepolta.


“Di tutti i tesori magici che possiedo, solo le Spade di Legno del Tempo necessitano di essere immersa nel potere del Tempo. Anche la più piccola possibilità di successo significherebbe...


Che quando ritornerò alla realtà, potrei avere una spada con decine di migliaia di anni di Tempo! Con il potere di una spada simile, un singolo fendente potrebbe recidere decine di migliaia di anni! Perfino uccidere gli Immortali non sarebbe difficile!


Un tesoro del genere merita una scommessa rischiosa!”


NOTE:


1. Riuscì a creare un elisir dal nulla nel capitolo 286


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!        
-MadOtter
                


                                



