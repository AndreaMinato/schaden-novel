---
title: Capitolo 598 - Il Terzo Piano
pubDate: 2025-03-17T11:17:34.943Z
tags:
    - issth
---


Meng Hao camminava lentamente, sempre più in alto. Ben presto si trovò in un punto alto nel cielo e quasi in cima. Si era fermato poco prima di raggiungere l’ultimo gradino, con lo sguardo rivolto in basso verso le vette delle montagne del Piano del Demone Immortale. Chiuse gli occhi per un istante e, quando li aprì, questi erano carichi di risolutezza.


“Papà, adesso vado via…” disse a bassa voce. Poi avanzò sull'ultimo gradino. L’aria fu pervasa da un boato impressionante e tutto il mondo iniziò a tremare.


Meng Hao riuscì a vedere e percepire la scossa, ma tutti i discepoli della Setta del Demone Immortale che non provenivano dal Paradiso Meridionale non avevano la minima idea delle cose che stavano accadendo.


I Coltivatori del Paradiso Meridionale riuscirono a sentirla, naturalmente, e i loro volti iniziarono ad essere pervasi da entusiasmo e da un’intensa attesa al pensiero di vedere il Terzo Piano con i loro occhi!


Quando si trattava della Setta del Demone Immortale, i primi due Piani erano sempre comparsi. Il Terzo Piano, però, era comparso solo poche volte nel corso della storia. Era necessario un grande destino o buona sorte per far sì che si aprisse.


Riuscire a vedere l’apertura del Terzo Piano di persona fece esplodere i loro cuori per la passione.


Certo, l’unico che poteva davvero assistere alla scomparsa del Secondo Piano e all'apertura del Terzo Piano era Meng Hao.


In questo momento era l’unica persona a trovarsi a mezz'aria, mentre rivolgeva lo sguardo alle persone nel mondo al di sotto. Quando raggiunse la vetta della grande scala, abbassò lo sguardo verso tutto, verso il tremore sempre più intenso e le immagini di fantasmi.


Le immagini di fantasmi comparvero solo per un istante prima di sparire.


Dal nulla si alzò un vento invisibile, impercettibile e illusorio. Non fece sollevare alcun capello. Stimolò invece il tempo.


Meng Hao osservò le Sette Vette del Primo Paradiso attraversare diecimila anni in un batter d’occhio. La vegetazione rigogliosa sulle vette delle montagne appassì e poi rifiorì ancora, cambiando completamente di aspetto.


Vide un numero maggiore di edifici stravaganti eretti sulle vette e vide innumerevoli vite, persone che nascevano, invecchiavano e morivano. Diecimila anni.


Poi vide diventare ogni cosa completamente buia. Comparve una mano enorme che ricopriva tutto il mondo. Nella mano, riuscì appena a distinguere un anziano con un abito color oro. Agitò la manica e i Cieli cambiarono. La terra fu immersa dal color rosso e le stelle si agitarono.


La terra tremò. Meng Hao non riuscì a vedere molto all'interno dell’oscurità, ma poté vedere le due Sacre Terre crollare. Le tre Montagne del Demone Maggiore andarono in frantumi. Le Sette Vette del Primo Cielo della Setta del Demone Immortale si spaccarono e si incrinarono. Sebbene le montagne si trovassero ancora al loro posto, ne furono distrutte molte parti.


Gli edifici si frantumarono in mille pezzi e i discepoli morirono. Meng Hao assisté a una grande guerra che fece tremare tutta la Nona Montagna e il Nono Mare. La guerra veniva combattuta nel buio più totale, quindi non poté vedere con chiarezza gli eventi, riuscì solo a percepirli.


In poco tempo, ogni cosa svanì. Dopo un lungo periodo, Meng Hao notò una bara sulla Quarta Vetta. Dalla bara venne fuori un uomo; aveva dei lunghi capelli bianchi e indossava un abito bianco.


Stava sulla Quarta Vetta in silenzio, come se stesse vegliando sulle terre sotto di lui, in eterno.


Questi furono decine di migliaia di anni di storia, trascorsero tutti in un batter d’occhio. Meng Hao alla fine chiuse gli occhi e, quando li riaprì, nel mondo era stata ripristinata la realtà. C’erano cadaveri ovunque, proprio come prima, e rovine.


Tutto… tornò alla normalità.


Meng Hao chiuse ancora per un po’ gli occhi lentamente. Quando li riaprì, non si trovava più in aria ma, invece, sdraiato nella bara sulla Quarta Vetta ad osservare il cielo.


Il cielo era spezzato, proprio come ricordava che fosse quando si era adagiato per la prima volta nella bara.


Era come se fosse stato tutto un sogno, e adesso… lui si stesse risvegliando da quel sogno. In silenzio, si ricordò delle immagini di tutto ciò che era accaduto nell'antico mondo illusorio. Alla fine, dagli angoli dei suoi occhi iniziarono a colare le lacrime.


“È stato davvero solo un sogno?”. Non era certo di come capirlo. Lentamente si sedette e poi si trascinò fuori dalla bara. Quando iniziò ad allontanarsi, d’un tratto si guardò alle spalle con la mente che tremava.


La bara gli era familiare. Era proprio la stessa bara che Ke Yunhai aveva fatto per lui nell'antica epoca illusoria… forse era più corretto dire che l’aveva fatta per Ke Jiusi, il tesoro utile a coltivare l’Incantesimo di Divergenza dell'Anima.


Meng Hao sembrava alquanto distratto mentre stava lì. Trascorso un lungo periodo di tempo, si voltò e guardò in direzione della Quarta Vetta. Per quanto riguardava l’aspetto di quel luogo quando vi giunse la prima volta, non riusciva a ricordarlo con chiarezza.


Adesso, però, anche se ogni cosa era in rovina, tutto gli era familiare. Ogni minima cosa era qualcosa che esisteva nei suoi ricordi, indimenticabile.


In silenzio camminò verso il limite della parte superiore della Quarta Vetta, verso il luogo in cui aveva visto Ke Jiusi per la prima volta. Si trovava nello stesso punto, con la schiena verso la Prima Vetta, e fissava la Settima Vetta.


Non era la prima volta che si trovava lì. Nel Primo Piano, si era chiesto che cosa stesse osservando Ke Jiusi. Adesso che si trovava lì a guardare ancora una volta nella stessa direzione, lo sapeva fin troppo bene.


“Stavi guardando la tomba del Padre Ke”. Sulla Settima Vetta c’era una valle montuosa dove era stato sepolto uno dei più importanti esperti della storia della Setta del Demone Immortale dopo la sua morte. Altri non era che… Ke Yunhai.


Meng Hao distolse lo sguardo e poi iniziò a camminare lungo la Quarta Vetta. Tutti i dettagli non erano esattamente gli stessi di quell'anno, ma anche così Meng Hao era in grado di ritrovare dei luoghi che gli erano familiari.


Mentre camminava, il suo volto tentennò con un’espressione di ricordo. Sentì il cuore pesante. Era come una persona che si era appena risvegliata da un sogno, un po’ distratta e piuttosto incerta riguardo a cosa fosse reale e cosa non lo fosse.


La Quarta Vetta era disseminata di rovine e vi erano molte zone in cui erano ancora presenti degli incantesimi restrittivi. Proprio questo luogo comparve all'improvviso davanti a Meng Hao. Emerse una luce calda e delicata. Non sembrava un granché ma, se l’avesse ignorata o avesse cercato di entrare senza usare la tecnica adeguata, allora non avrebbe avuto importanza quanto forte fosse il suo corpo fisico, sarebbe senza alcun dubbio morto.


L’incantesimo restrittivo bloccava il cammino di Meng Hao. Dall'altro lato c’era un sentiero di montagna stretto e disseminato di cadaveri. Meng Hao conosceva molto bene questo sentiero; non era altro che la strada che portava alla sua grotta dell’Immortale sulla Quarta Vetta.


Lui si trovava all'esterno dell’incantesimo restrittivo, con l’espressione sempre più complicata. Dopo un lungo istante, chiuse gli occhi. Quando li riaprì, sollevò la mano destra ed eseguì un antico incantesimo per sigillare. Comparvero delle immagini di fantasmi e lui premette delicatamente davanti a sé.


Non ci fu alcun rumore. La luce dell’incantesimo restrittivo all'apparenza eterno all'improvviso iniziò a tremolare velocemente. Poco a poco divenne sottile, fino a quando non comparve finalmente un’apertura.


Meng Hao sospirò e vi entrò. Sul suo volto comparve un’espressione malinconica quando guardò i cadaveri che ricoprivano il cammino attorno a sé. Alla fine del sentiero c’era la grotta dell’Immortale in cui aveva vissuto per così tanti mesi nel Secondo Piano.


La porta della grotta dell’Immortale era crollata. L’interno della grotta era vuoto, pieno di polvere. I soldati di pietra che Ke Yunhai gli aveva dato nel Secondo Piano adesso non c’erano più.


“Forse nemmeno esistono più”, pensò tra sé quando si sedette nella grotta dell’Immortale. Questo era il punto in cui in cui era solito meditare nel Secondo Piano. Da qui poteva vedere il cielo le terre. Rimase seduto qui a lungo.


Sapeva che gli altri Coltivatori del Paradiso Meridionale stavano usando ogni tecnica a loro disposizione, comprese le tecniche ottenute nel Secondo Piano, per scovare i tesori che erano rimasti nel Terzo Piano.


Si potrebbe dire che il Terzo Piano fosse come un Padiglione del Tesoro che era stato scassinato. Chiunque vi giungesse sarebbe stato certo di avere delle buone possibilità di ottenere delle fortune.


Dopo che trascorse un lungo periodo, Meng Hao finalmente si alzò. Lasciò quella che era stata la sua grotta dell’Immortale e iniziò a dirigersi verso… la grotta dell’Immortale di Ke Yunhai.


Ora non c’era alcun incantesimo restrittivo qui. Erano stati tutti distrutti durante la grande guerra. Infatti, la porta della grotta dell’Immortale era sospesa a pezzi. Ad eccezione… del fatto che la vista dell’interno della grotta dell’Immortale lo lasciò a bocca aperta.


La struttura della grotta dell’Immortale era esattamente la stessa che lui ricordava dal Secondo Piano…


Ad ogni modo, l’intero luogo non era contaminato nemmeno da un granello di polvere, come se qualcuno fosse venuto a pulirlo di frequente.


Meng Hao rimase a guardare la grotta dell’Immortale a lungo, quasi come se non si rendesse conto dello scorrere del tempo e si fosse dimenticato che questo non era il Secondo Piano illusorio. Tre giorni dopo, congiunse finalmente le mani e fece un profondo inchino.


Si inchinò per il sogno. Si inchinò per il padre in quella vita. Si inchinò per essersi risvegliato del tutto dal sogno.


I sentimenti per il padre in quella vita erano radicati nelle profondità del suo cuore e adesso erano parte di lui. Non potevano essere rimossi o persi.


Si alzò in piedi, con gli occhi pervasi dalla determinazione quando attraversò la Quarta Vetta.


Dopo aver lasciato la montagna, fece un respiro profondo e si librò nell'aria. Adesso il suo cuore era guarito per più della metà dall'esperienza nell'illusione. I suoi occhi brillarono quando sfrecciò all'orizzonte.


Riecheggiarono dei boati quando aumentò la sua velocità. Poi, quando si trovò molto, molto lontano, all'improvviso si fermò. Abbassò lo sguardo verso di sé, dedicando per la prima volta un istante all'analisi del suo corpo.


“Quindi, i risultati della coltivazione del corpo fisico nell'antica illusione… sono ancora qui!”. I suoi occhi balenarono con una luce intensa. Il tempo che aveva passato a coltivare il suo corpo fisico non era stato sprecato. In questo momento… anche nella Prima Anima, disponeva di un corpo fisico che era potete quanto la Quinta Anima.


“Ho tratto il massimo nel Primo Piano. Anche nel Secondo Piano ho superato chiunque altro, il che mi ha portato alla mia superiorità e al mio vantaggio.


Bene. Credo che nel Terzo Piano… avrò bisogno di essere anche il vincitore maggiore!”. Con queste parole, il suo corpo balenò e l’aria fu pervasa dal suono di un grido. Prima che riuscisse a irradiarsi lontano, Meng Hao era già scomparso.


“Se il mio corpo fisico è rimasto tale, allora…”. Sfrecciò in avanti, con lo sguardo che si posò sull'orizzonte. Non se ne rese conto, ma nei suoi occhi era comparso un bagliore intenso. In questo sguardo era visibile l’intuizione, come anche una punta di tensione.


Bene, mi chiedo se il mio piano di sotterrare le Spade di Legno del Tempo… sia riuscito!”. Fece un respiro profondo. Se il suo piano fosse riuscito, i benefici che avrebbe acquisito sarebbero stati di certo una sfida verso i Cieli.


Le magie Daoiste e la coltivazione del corpo fisico erano positive e, infatti, Meng Hao era piuttosto contento. Tuttavia, quello che attendeva ancor di più erano le Spade di Legno del Tempo. Se fosse riuscito nel suo intento, si sarebbe trovato in possesso di un tesoro prezioso che poteva uccidere gli Immortali.


Se avesse avuto successo con le spade, allora Meng Hao avrebbe avuto una comprensione maggiore di tutto quello che era avvenuto nell'antico mondo illusorio. Sarebbe quindi riuscito a determinare se… avrebbe potuto davvero cambiare il futuro.


Sebbene fosse consapevole che le probabilità di successo fossero ridotte, era comunque carico di speranza. Il suo corpo balenò quando sfrecciò all'orizzonte alla massima velocità. Non gli ci volle molto a trovare uno dei quattro punti in cui aveva sotterrato una Spada di Legno del Tempo.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!        
-MadOtter
                                



