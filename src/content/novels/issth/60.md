---
title: Capitolo 60 - L’Insopportabile Aura della Morte
pubDate: 2025-03-17T11:17:34.765Z
tags:
    - issth
---


La capitale si allontanava sempre più. Passò un lungo periodo di tempo, durante il quale Meng Hao spinse via la sensazione di paura che tremava nel suo cuore. Si accigliò, esaminando il suo corpo. Si era come disseccato; prima era piuttosto magro, ma ora era quasi emaciato.


Ma il problema era secondario. Il suo corpo continuava ad emanare strisce di nebbia nera, come se stesse bruciando. Continuava a fuoriuscire, per quanto lui cercasse di scuoterla via. Fluttuava in alto nel cielo, rendendo possibile a chiunque, nei paraggi, di individuare la sua posizione.


“Il mio corpo ha smesso di deperire, ma questa strana aura nera non se ne va. Mi sta rendendo troppo vistoso…” Volò in avanti il più velocemente possibile, cercando un nascondiglio nelle montagne. Sarebbe uscito quando la nebbia avesse finito di dissiparsi.


Due ore dopo si sedette con rabbia tra le montagne remote. Dopo essersi nascosto in una Grotta dell’Immortale aveva scoperto che la nebbia nera poteva passare attraverso alcuni oggetti materiali.


“Dannazione, quanto durerà ancora?” Serrò i denti, intenzionato a non fermarsi. Se l’avesse fatto la nebbia si sarebbe condensata sopra di lui e avrebbe rivelato la sua posizione. Chiunque l’avesse visto avrebbe pensato che c’era un tesoro di qualche sorta nelle vicinanze.


Meng Hao aggrottò la fronte, spingendosi più profondamente nella montagna. Continuò ad avanzare quanto più velocemente possibile. Quando la sua energia spirituale terminò, consumò un elisir medicinale. Era solo in quel modo che riusciva a impedire alla nebbia nera di accumularsi sopra di lui. Non era altrettanto facile da vedere rispetto a quando era condensata, anche se fluttuava ancora visibile nel cielo.


Passarono sette giorni. Meng Hao era spaventato ed esausto, ma non aveva la possibilità di riposare. La dannatissima nebbia era nera di giorno, ma di notte si faceva bianca e luminosa.


Il settimo giorno si rese conto che la quantità di nebbia che il suo corpo emetteva si stava riducendo. Considerò che ci sarebbe voluto un mese circa per farla disperdere completamente.


Non osava restare troppo a lungo nelle montagne, dato che avrebbe potuto attirare l’attenzione. Non era sicuro se i discepoli della Setta del Fato Viola se ne fossero andati o meno. Non aveva scelta se non continuare ad andare avanti.


Un giorno si sedette a gambe incrociate sul prezioso ventaglio, fluttuando attraverso la foresta. Improvvisamente alzò la testa, gli occhi che lampeggiavano. Riusciva a vedere quattro figure che acceleravano nella sua direzione da una certa distanza.


Aggrottando la fronte smise di volare e piombò a terra. Colpì la propria borsa da trasporto e apparve una spada volante, che si lanciò verso un vecchio albero. Rapidamente tagliò un buco nella corteccia, e Meng Hao vi entrò.


Aveva tentato quel metodo in passato e si era accorto che la nebbia non fuoriusciva dall'albero. Però, dopo dieci respiri, questo si seccava.


L’aveva fatto numerose volte per evitare di essere visto da altri Coltivatori.


Sedendo nella cavità dell’albero aspettò che i quattro se ne andassero. Sfortunatamente, anziché passare oltre, si fermarono nei paraggi e iniziarono a guardarsi intorno con attenzione. Uno di loro era un giovane uomo con una tunica viola. Il suo viso era privo di espressione mentre si lanciava in cima all'albero, il potere della sua Coltivazione che si irradiava in tutte le direzioni. Stringeva in mano una perla bianca.


L’aura che fuoriusciva da Meng Hao fu risucchiata immediatamente dentro la perla, che iniziò a diventare nera.


Il cuore di Meng Hao iniziò a battere fortissimo quando lo vide.


Il gruppo di persone era composto da tre uomini e una donna. La donna indossava una lunga gonna ed era piuttosto bella. Uno sguardo misterioso splendeva nei suoi occhi, che gli altri avrebbero potuto descrivere come demoniaci. “Ora che ci penso, è davvero strano,” disse. “Questa spessa aura di morte è apparsa diverse volte tra le montagne, di recente.”


I due uomini accanto a lei si accigliarono guardandosi intorno nella foresta.


“A prescindere di quale sia la causa, dovremmo andarcene appena abbiamo finito di assorbirla,” disse uno degli uomini con fare nervoso. “Qualunque cosa la stia causando è molto strana. È meglio se non scopriamo cosa sia.”


“Di cosa hai paura?” chiese la donna sorridendo. Dedicò uno sguardo affascinante all'uomo nella tunica viola, gli occhi pieni di fascino. “Con Fratello Anziano Yan siamo al sicuro da ogni pericolo. È un discepolo della Fazione Interna della Setta di ottavo livello di Condensazione del Qi. Può impedire qualunque disastro. E chissà, potremmo avere un po’ di fortuna.”


Il giovane con la perla era di ottavo livello di Condensazione del Qi, ed era chiaramente il leader. Gli altri erano di sesto livello.


La perla assorbì l’aura nera in fretta. Era ormai completamente nera, e non sembrava poter assorbire altro. Meng Hao sedette a guardare, perso nei propri pensieri.


“Andiamo,” disse l’uomo chiamato Yan. Scosse la manica, e i quattro iniziarono ad allontanarsi. Meng Hao si accigliò. Ci stavano mettendo troppo, e aveva quasi del tutto finito il tempo. L’aria nera stava tornando a fuoriuscire dalla cima dell’albero.


L’uomo chiamato Yan si voltò di scatto a guardarlo, gli occhi luminosi.


Meng Hao sospirò, lanciandosi fuori da dentro l’albero. Scosse la manica e si allontanò il più velocemente possibile.


La sua apparizione sorprese i quattro, assieme all'aura che usciva da lui. Yan rimase a fissarlo.


“Compagno Daoista, per favore aspetta un momento,” chiamò ad alta voce. Le sue mani si illuminarono formando dei disegni incantati, e un vento nero si alzò, condensandosi nella forma di un orribile teschio sogghignante. Si scagliò verso Meng Hao aprendo la mascella.


Aveva chiesto a Meng Hao di fermarsi, ma quel teschio portava con sé il potere di una Condensazione del Qi di ottavo livello. Si muoveva agile come un fulmine, con un immenso potere.


I due uomini e la donna che erano con lui, attaccarono. Due spade volanti e un braccialetto di giada si trasformarono in raggi di luce che si proiettarono verso Meng Hao. Il braccialetto di giada emise un ronzio mentre volava attraverso l’aria, gonfiandosi e preparandosi a schiacciarlo.


Meng Hao aggrottò la fronte. Non era di buon umore già da prima, frustrato all'estremo dall'aura nera. Quelle persone avevano scatenato in lui un forte desiderio omicida. Emise un grugnito freddo.


La sua mano destra si sollevò, e un ruggente Pitone di Fuoco apparve, lungo venti o trenta metri. Si spinse verso gli oggetti magici che arrivavano, emettendo un calore fortissimo.


Un’esplosione scosse l’aria. Il bracciale di giada si frantumò e le due spade volanti si sciolsero. Il teschio si dissipò nella collisione. Il Pitone di Fuoco emise un gemito e svanì.


“Ottavo livello!” esclamò la donna. I due uomini sobbalzarono, intense espressioni sui loro volti. Il Coltivatore chiamato Yan fece un passo in avanti fissando Meng Hao.


“Io sono Yan Ziguo, discepolo della Setta del Vento Gelido,” disse freddamente, gli occhi luminosi come lampi. “Compagno Daoista, non devi avere tanta fretta di andartene. Potresti spiegarci la spessa aura di morte che il tuo corpo emana?” Anche Yan Ziguo era di ottavo livello di Condensazione del Qi, per cui parlava con voce fredda.


Meng Hao lo ricambiò con uno sguardo altrettanto glaciale, e non disse nulla. Colpì la propria borsa, e il prezioso ventaglio apparve in un lampo. Yan Ziguo restò a guardarlo attonito.


“Un oggetto magico che permette di volare. Non ha raggiunto la Stabilità della Consistenza, per cui può solo planare. Presto tornerà a terra.” Il suo cuore iniziò a battere più forte. Il ventaglio era un oggetto che solo i discepoli di nono livello potevano ottenere nella sua setta. Si lanciò all'inseguimento con un freddo grugnito. Gli altri tre esitarono per un momento, poi lo seguirono.


“Dannazione” disse Meng Hao, i suoi occhi ancora più freddi. Il suo avversario aveva visto il potere della sua base di Coltivazione e l’uso della magia, entrambi chiaramente pericolosi. Ma lo inseguiva lo stesso. Meng Hao era infastidito.


Creò nuovi disegni incantati, e li puntò verso gli inseguitori. Quattro raggi di luce apparvero da altrettante piume del ventaglio. Tagliarono l’aria come spade volanti e puntarono i quattro alle sue spalle.


Yan Ziguo strinse gli occhi e colpì la propria borsa. Una piccola spada di legno apparve, grande quanto il suo palmo. Si espanse fino alle dimensioni di una testa e si lanciò in avanti verso la piuma. Un’esplosione violenta risuonò mentre si incontravano.


Gli altri tre inseguitori apparvero scioccati mentre si affrettavano a produrre oggetti magici. Sputarono sangue e si ritirarono, terrorizzati.


Le piume non erano danneggiate. Meng Hao scosse il dito e si proiettarono verso Yan Ziguo.


Il suo viso si contorse, e aprì la bocca con un ululato. Una nebbia verde uscì dai suoi pori, formando una spessa nebbia che circolava attorno a lui, e che prese la forma di un colossale teschio verde. Volò dritto verso le piume.


Un’esplosione risuonò facendo collassare il teschio. Le piume non brillavano più, erano storte e piegate. Tornarono verso Meng Hao.


“Vi avviso,” disse freddamente Meng Hao, freddo negli occhi, “Se continuate ad infastidirmi…” Senza finire la frase si voltò e sparì, il suo corpo che si trasformava in un raggio prismatico.


Yan Ziguo non lo inseguì. Fissò la forma di Meng Hao svanire, le sue mani tremavano leggermente dentro le maniche. Meng Hao era per lui uno straniero. Eppure quello straniero l’aveva costretto a servirsi di un’arte per salvarsi la vita.


“Quel ventaglio non è solo un tesoro che dona il volo, ma una potente arma!” si disse, il cuore che esplodeva nel petto. Si voltò a guardare gli attoniti compagni. “Avete mai sentito parlare di qualcuno dello Stato di Zhao che è di ottavo livello di Condensazione del Qi e ha un prezioso ventaglio?”


“Qualcuno così giovane e di ottavo livello si sarà sicuramente fatto un nome qui,” disse uno degli altri discepoli della Setta del Vento Gelido. “Ma non posso pensare a nessuno nelle Tre Grandi Sette che si avvicina alla descrizione.”


“Chi è? Non può essere un Coltivatore dello Stato di Zhao, non è vero?” Yan Ziguo si accigliò, ancora più interessato al ventaglio di Meng Hao.


“Fratello Anziano Yan,” disse la discepola con fare esitante. “Ricordo che qualcuno aveva menzionato un prezioso ventaglio circa un mese fa. Era il Fratello Anziano Sun Hua della Setta della Corrente Tortuosa. Ha detto che alcuni discepoli della Setta del Fato Viola del Dominio Meridionale hanno fatto uno scambio con un discepolo della Setta dell’Affidabilità chiamato Meng Hao. Uno di quegli oggetti era un ventaglio piumato.”


Yan Ziguo apparve sbigottito. Colpì la propria borsa e nella sua mano apparve un contenitore di giada. Era un oggetto distribuito ai discepoli della Fazione Interna della Setta. Dentro c’era un immagine di Meng Hao, sigillata con degli ordini affinché chiunque lo incontrasse potesse percepire quanto fosse forte.


Erano vecchi di mesi, così Yan Ziguo li aveva man mano dimenticati. Esaminando il contenitore di giada da vicino guardò meglio il volto di Meng Hao e, inevitabilmente, era simile alla persona appena incontrata.


“Allora è lui!” disse Yan Ziguo, gli occhi luminosi. La sua bocca si curvò in un freddo sorriso. Stava per dire qualcosa quando, improvvisamente, il terreno prese a tremare e il cielo su di loro si fece cremisi. Stava accadendo qualcosa di agghiacciante non lontano dal Dominio Meridionale, e gli effetti secondari si diffondevano su tutta l’area.
                                


                                



