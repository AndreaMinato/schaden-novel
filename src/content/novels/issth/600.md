---
title: Capitolo 600 – Il Vero Spirito-Notte!
pubDate: 2025-03-17T11:17:34.944Z
tags:
    - issth
---


Mentre Liu Zichuan fuggiva via, sentì cosa aveva detto Meng Hao. Se non avesse appena visto la sua forza, avrebbe certamente riso con disprezzo; ora, però, poteva percepire fin nelle ossa e senza nessuno sbaglio il suo intento omicida.


Non importava che identità uno avesse, se Meng Hao diceva che avrebbe ucciso qualcuno, lo avrebbe fatto!


Le parole che aveva appena pronunciato erano cariche della voglia di massacrarlo e lasciarono la mente di Liu Zhichuan tremante. Tutto a un tratto rimpiangeva di aver cercato di testare Meng Hao.


“Dannazione” pensò, improvvisamente depresso. “Non è che io sia l'unico con cui ha fatto un accordo. Tutti l'hanno fatto! Perché ho dovuto metterlo alla prova?” Non osava fare niente che potesse attirare l'attenzione di Meng Hao. Qui nella Setta del Demone Immortale, se avesse osato mancargli di rispetto, sarebbe morto di sicuro.


“E se potessi formare un'alleanza con lui...?” pensò Liu Zichuan. I suoi occhi luccicarono per un attimo, ma poi si incupirono. Improvvisamente realizzò, sulla base della breve battaglia appena avvenuta... che non c'era modo per di conoscere la vera forza di Meng Hao.


Sapeva che era un uomo imperscrutabile e che non aveva scatenato il suo pieno potenziale. E quanto avesse rivelato, era impossibile da ipotizzare.


“La cosa più furba da fare è non provocare mai qualcuno come lui.”


Mentre Liu Zichuan fuggiva lontano, Meng Hao distolse lo sguardo e rilasciò la Terza Anima, ritornando alla Prima. Chiuse gli occhi per un attimo, poi li riaprì; splendevano della luce brillante di un potente esperto.


“È difficile giudicare quanto esattamente io sia forte oppure debole. Però, se potessi ottenere un corpo con la forza della Settima Anima mentre sono nella Prima, allora, una volta raggiunta davvero la Settima, avrei sicuramente un corpo fisico alla Recisione dello Spirito!


Sarebbe un corpo completamente e totalmente alla Recisione dello Spirito, compatibile con la mia base di Coltivazione... potrei decisamente uccidere qualcuno alla Prima Recisione!” I suoi occhi tremolarono e lui prese un profondo respiro. Fatto ciò, continuò a volare verso il cimitero.


Non ci volle molto tempo prima di giungere a un grande tratto di rovine. Questo era il cimitero. I cadaveri giacevano ovunque e le tombe di molti esperti del passato si erano trasformate in nient'altro che delle fosse.


Gli oggetti funerari erano stati saccheggiati da tempo e ora c'erano pochi incantesimi restrittivi qui.


Mentre si guardava intorno, il suo cuore ebbe una fitta di dolore. Continuò ad avanzare finché non scorse un luogo familiare più avanti. Si vedeva luccicare la luce degli incantesimi restrittivi e il suo cuore si calmò un poco.


Era la tomba di Ke Yunhai!


La tomba di un Eccelso. Al suo interno non vi era un corpo, solo una piccola lampada di bronzo, estinta da lungo tempo.


All'esterno c'erano strati e strati di incantesimi restrittivi; riempivano l'intera area con una luce tremolante che preveniva qualunque estraneo dall'entrare.


Meng Hao atterrò appena al di fuori degli incantesimi e guardò silenziosamente la tomba di Ke Yunhai. Passò un impreciso lasso di tempo mentre le lacrime scendevano lungo il suo viso.


Dopo molto tempo, si inginocchiò e poggiò con gentilezza la testa a terra per tre volte, prostrandosi alla tomba di Ke Yunhai.


Poi alzò lo sguardo e mormorò: “Grazie. Non sei realmente mio padre, ma in quell'antico mondo illusorio mi hai permesso di sentire l'amore di un padre. Mi hai permesso di essere tuo figlio in quella vita.” Infine si alzò in piedi e si voltò. Non sentiva più la malinconia, invece il suo viso era illuminato dall'incrollabile determinazione di un Coltivatore.


In quel momento, Meng Hao si svegliò completamente dal sogno!


“Vieni fuori” disse a bassa voce. “Stai aspettando da un po', ormai. Se non ti riveli, me ne andrò.”


Quando la sua voce echeggiò, un'area perfettamente normale e non molto distante iniziò a incresparsi e distorcersi. Comparve una donna; era... incredibilmente bella, con occhi luminosi e un modo di muoversi che trasudava fascino femminile. Non era altri che Zhixiang.


“Ho supposto che saresti venuto qui a offrire i tuoi rispetti a Ke Yunhai” disse con un sorriso. “Aspettare qui mi ha risparmiato molti sforzi nel cercarti.”


Meng Hao non rispose, ma guardò verso l'area dietro la Settima Vetta. Oltre il cimitero c'era l'area che in precedenza era stata avvolta da una nebbia senza confini. Ora, però, non si vedeva nessuna foschia.


Anche le due enormi statue erano sparite. L'unica cosa visibile era un enorme scudo di luce che si ergeva dal terreno ed emanava un bagliore impercettibile.


Questo era un incantesimo restrittivo che copriva un'area enorme; sembrava ordinario, ma era abbastanza potente da eradicare degli Immortali!


L'area che proteggeva era così importante che l'incantesimo aveva una potenza spaventosa ancora oggi. In effetti... nel corso di tutti gli anni in cui il Piano Primordiale del Demone Immortale si era aperto, nessuno era mai stato in grado di entrare nella zona che si trovava oltre a esso.


Era davvero una zona proibita! Nessuno era ammesso all'interno e chiunque ci provasse finiva cadavere.


“Andiamo” disse Meng Hao senza emozione. Quando iniziò ad avanzare, Zhixiang sorrise e accelerò con lui.


Mentre sfrecciavano, Zhixiang sentì un briciolo di orgoglio personale. Nel Secondo Piano, quando avevano percorso questo stesso sentiero era stata colma di un'eccitazione incredibile. Ora che si trovavano nel Terzo Piano, era sicura che non era la sola a sentirsi così.


Pensare a questo la fece sorridere. Aumentò la velocità, superando Meng Hao. Lui la guardò passare, ma non disse nulla.


I due proseguirono lungo la strada, muovendosi alla massima velocità finché non raggiunsero lo scudo luminoso dell'incantesimo restrittivo. Questo era lo stesso luogo dove le statue e la porta di spade erano collocate in precedenza.


Il volto di Zhixiang era solenne. Prese un respiro profondo mentre tirava fuori dalla sua tunica il medaglione di comando con la qualifica di terza classe. Con cautela lo protese davanti a sé fino a toccare lo scudo luminoso. All'improvviso, lo scudo che aveva di fronte iniziò a tremolare. Le increspature che si propagarono divennero delle onde che attraversarono l'intero incantesimo restrittivo.


Si sentì un ronzio echeggiare in tutte le direzioni. Allo stesso tempo, si udì una debole voce dal tono basso che trasmetteva debolezza e sfinimento.


“Qualifica di terza classe. Dove intendi andare?” La voce profonda suonava incredibilmente debole, eppure ancora maestosa.


“La Cisterna del Demone Immortale!” rispose Zhixiang immediatamente, prendendo un respiro profondo.


“In accordo con i regolamenti, puoi percorrere il trenta percento dei sentieri di questo luogo e puoi rimanere per non più di 38 ore.”


Le parole erano esattamente le stesse di prima. Zhixiang non si trattene quasi più per l'eccitazione quando un'ampia fessura apparve nello scudo davanti a lei. Prese un profondo respiro e poi guardò Meng Hao con uno sguardo di compiacenza.


Seguendo il suo accordo con lei, Meng Hao la seguì nella fessura, con l'espressione di sempre, che era normale, ma dentro di sé era in guardia, incerto che il metodo usato da Zhixiang funzionasse davvero.


Non appena raggiunse l'apertura, Zhixiang vi passò attraverso senza sforzo. Tuttavia, quando toccò a Meng Hao, un raggio di luce proveniente dall'incantesimo restrittivo sfrecciò verso di lui. Lo avvolse all'istante, quasi come una bolla, bloccandolo sul posto.


Era intrappolato nella luce, incapace di muoversi, ma in grado di parlare. Con occhi gelidi disse: “Zhixiang, cosa significa ciò!?”


Lei si voltò immediatamente con un'espressione sconvolta e preoccupata.


“Impossibile” disse. “Hai lasciato un segno all'interno e in più io ho una qualifica di terza classe. Dovrei essere in grado di portare una persona extra all'interno, specialmente qualcuno che ha lasciato un marchio. Può essere che... il tuo segno si sia cancellato in qualche modo?”


Gli occhi di Meng Hao luccicarono. Fu in quel momento esatto che si sentì improvvisamente di nuovo la debole voce.


“Qualifica da Eccelso. Puoi andare ovunque desideri e rimanere all'interno indefinitamente.”


Appena si udì la voce, la bolla scoppiò. Il suo corpo tornò normale e lui attraversò l'incantesimo restrittivo come se stesse camminando su una strada battuta.


Zhixiang lo fissò con gli occhi spalancati per lo stupore. Indietreggiò di alcuni passi e lo fissò senza espressione.


“Questo è impossibile! Ora siamo nella realtà, non nell'antica illusione. Lì avevi l'identità di Ke Jiusi, ma qui nel Terzo Piano sei te stesso! Come puoi essere un Eccelso?!”


L'espressione di Meng Hao era sempre la stessa, ma dentro di sé era scosso da una grande onda di stupore e confusione. Era esattamente come aveva detto Zhixiang, eppure ciò che era appena successo era reale!


Rimase silenzioso per un momento prima di dire lentamente: “Siamo in grado di lasciare dei segni qui. Apparentemente, lasciare le vestigia di una identità non è poi così difficile. È solo qualcosa di speciale che puoi fare nel Secondo Piano, giusto?”


“Ma questo è diverso” disse lei con gli occhi spalancati. “L'antica illusione è Notte... è... è illusoria. I segni sono come dei ricordi. Hmm...”. Improvvisamente annaspò e guardò Meng Hao con un'espressione complicata. “Capisco. È Notte! Notte si ricorda di te!”


“Notte?” chiese Meng Hao con gli occhi che scintillavano. Era arrivato da tempo alla conclusione che Zhixiang sapesse molto di più sulla Setta del Demone Immortale di quanto gli avesse detto.


Per esempio, Notte.


Ripensò a quando era entrato la prima volta nel Secondo Piano. Aveva sentito qualcuno su uno dei picchi fare un sermone sul Dao. Aveva menzionato un vero spirito il cui nome era Notte! [1]


“Non è che cercassi di nasconderti qualcosa” disse lei. “In accordo con le regole della Setta, non ci è consentito divulgare queste informazioni a degli estranei. Tuttavia, dato che Notte si ricorda di te, allora non importa davvero se te lo dico. In Cielo e Terra esistono dei veri spiriti. Su quanti siano esattamente, non sono sicura.


Tutto quello che so è che sono davvero, davvero rari. In effetti, sono dieci o meno!


I veri spiriti sono assolutamente unici in tutto il Cielo e Terra!


Ce n'è uno il cui nome è Notte. Secondo le leggende, quando chiude gli occhi, il mondo è un sogno. Quando li apre, il sogno si infrange e tutto ritorna al vuoto.


Esiste del destino tra lui e la Setta del Demone Immortale. Perciò ha preso dimora nella Setta ed è diventato il suo vero Demone guardiano."


Dentro di sé, Meng Hao era scosso. Dopo un attimo di esitazione chiese: “Dove si trova...?”


“Sotto i nostri piedi, all'interno delle terre del Primo Cielo. Per quanto riguarda il suo aspetto, io non lo conosco. Tutto quello che so è che secondo le storie tramandate sin dai tempi antichi, i veri spiriti sono di cattivo auspicio. Alcuni dicono che la Setta sia caduta a causa sua. Quando venne distrutta, nessuno riuscì a ucciderlo, neppure il Signore di Ji. Sebbene, se anche ne avesse avuto la forza, uccidere un vero spirito è un grandissimo tabù.


Perciò, Notte è rimasto nella Setta del Demone Immortale per tutto questo tempo. Occasionalmente si abbandona ai ricordi ed è quella l'origine dell'antica illusione del Secondo Piano...”


Grandi onde di emozione passarono attraverso il suo corpo e, mentre osservava Zhixiang, iniziò a respirare pesantemente.


“Mi stai dicendo che l'antica illusione che abbiamo sperimentato era solo un sogno di Notte?”




NOTE:



