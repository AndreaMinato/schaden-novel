---
title: Capitolo 606 - Ottava Anima!
pubDate: 2025-03-17T11:17:34.945Z
tags:
    - issth
---


Non appena Meng Hao pronunciò quelle parole, la sua testa fu pervasa da un boato. Il suo corpo tremò e l’aria attorno a lui si distorse e venne riempita da aperture. Ogni cosa divenne offuscata e intorno al suo corpo si alzò immediatamente un vortice invisibile. Nel ruotare, fece comparire un enorme uragano.


Non appena la frusta illusoria colpì il vortice dell’uragano, il suo colpo tornò indietro. Al di sotto del vortice, tutta la sabbia e tutta la polvere fluttuarono nell'aria e iniziarono a spostarsi ovunque. Riguardo a Patriarca Huyan, rimase completamente basito e indietreggiò di diversi passi fuori controllo.


I suoi occhi furono pervasi dalla sorpresa e dallo shock e gli girava la testa.


“Impossibile! Questa tecnica magica ha Sette Anime. Co'’è possibile che… compaia un’Ottava Anima!?!?”.


Proprio mentre Patriarca Huyan fremeva per lo stupore, il corpo di Meng Hao sembrava pervaso dalle distorsioni. Un dolore intenso e pulsante lo travolse. Non avrebbe mai immaginato che l’Ottava Anima potesse essere… così dolorosa!


Gli parve che il suo corpo fosse stato lacerato. Diverse ondate di potere si levarono lungo il suo corpo ad una velocità incredibile, aumentando rapidamente di intensità.


Le sue otto Anime Nascenti erano completamente sovrapposte e adesso scoppiavano con un’energia che superava di gran lunga la forza della spaventosa base di Coltivazione della Settima Anima.


Nella Settima Anima di qualche istante prima, Meng Hao aveva scatenato il potere di 64 Anime Nascenti al grande cerchio. Quello era stato il limite precedente, una cosa non poteva essere superata. Adesso però, proprio quando la combinazione si era appena unita, il limite precedente era stato abbattuto del tutto.


65, 66… in un batter d’occhio, il corpo di Meng Hao aveva acquisito la forza di 70 basi di Coltivazione sconfinate all'Anima Nascente al grande cerchio. Quella forza continuava ad aumentare. La sensazione di potere intenso, così come l’aura spaventosa, si diffusero in Meng Hao. Mentre la sua base di Coltivazione e il suo corpo fisico continuavano a trasformarsi, la forza esplose.


Ogni cosa attorno a lui si contorse e si distorse. Il vento e le nuvole fluttuarono e l’uragano che circondava Meng Hao parve estendersi dalla terra fino al cielo. Riecheggiarono delle esplosioni infinite, che scoppiavano con un’intensità incredibile.


Egli tremò e dai suoi occhi, dal naso, dalle orecchie e dalla bocca iniziò a colare del sangue. Il suo volto era più feroce che mai e i suoi lunghi capelli oscillavano frenetici. Poté percepire con chiarezza che la sua base di Coltivazione era in salita. In un batter d’occhio aveva raggiunto il potere di 93 Anime Nascenti al grande cerchio.


E continuava a salire!


Ogni livello di potere che veniva aggiunto provocava dei boati che lo pervadevano e una maggiore pressione che pesava su di lui. L’energia che avrebbe potuto utilizzare era ancor più stupefacente. Al contempo, aumentò rapidamente la quantità di longevità consumata.


Tuttavia, niente di tutto ciò avrebbe potuto fare qualcosa per sostituire la crescita intensa e folle che stava vivendo. Questo gli diede una fiducia incredibile che lo portò a sollevare il capo e ruggire.


ROARRR!!


Questo suono parve far diffondere tutto il dolore che lo distruggeva all'interno della Setta del Demone Immortale. Mentre il suo corpo tremava, la sua base di Coltivazione aumentò rispetto al livello precedente di 93 Anime Nascenti al grande cerchio fino a… 99.


Il colore dei capelli di Meng Hao iniziò a mutare. Adesso non erano più neri, ma grigi. I suoi lineamenti non erano più quelli di un ragazzo ma, invece, antichi. La sua statura era elevata e sottile come prima, ma la sua aura adesso era del tutto diversa.


99, 100!


Tutto il potere di cento basi di Coltivazione all'Anima Nascente al grande cerchio esplose dentro di lui. Quando Meng Hao ruggì, i suoi capelli divennero sempre più lunghi e raggiunsero in poco tempo la zona lombare. La tempesta attorno a sé divenne più intensa, portando Meng Hao a librarsi lentamente nel bel mezzo dell’uragano.


Caddero tuoni e fulmini che rotearono attorno a lui, trasformando l’uragano in una tempesta di fulmini, impressionante per Cielo e Terra.


Alla vista di tutto ciò Patriarca Huyan ansimò. Strabuzzò gli occhi e questi furono pervasi da uno sguardo incredulo. La sua mente fu pervasa da un boato.


“Com'è possibile…? Lui… lui…”.


Nel bel mezzo dello stupore di Patriarca Huyan, da Meng Hao esplosero altri boati quando la sua base di Coltivazione aumentò ancora!


101, 102, 103… fino ad arrivare a 115!


I capelli di Meng Hao adesso raggiungevano le sue ginocchia mentre il ruggito impressionante riecheggiò in ogni direzione. La tempesta attorno a lui continuò a crescere fino a quando non divenne ampia trecento metri. Fu a questo punto che la forza Celeste di espulsione comparve all'improvviso.


L’aria attorno a Meng Hao venne distrutta ininterrottamente. L’aura spaventosa che lo circondava continuò a crescere, quasi come se una sorta di bestia selvaggia primordiale si stesse risvegliando.


116, 117… in un batter d’occhio esplose il potere di 128 basi di Coltivazione all'Anima Nascente al grande cerchio. Il suo ruggito adesso era quello della Recisione dello Spirito.


La sua forza era quella della Recisione dello Spirito!


L’aura attorno a lui ora era un’aura della Recisione dello Spirito!!


La tempesta adesso era ampia circa mille metri. I fulmini avevano trasformato la zona in un mare di elettricità. I capelli erano più lunghi e la statura era maggiore. I capelli grigi fluttuavano e il viso era antico. Gli occhi si concentrarono all'improvviso, e al loro interno sembrava circolasse un’energia per il massacro della vita.


Non appena Patriarca Huyan vide quegli occhi la sua mente tremò, quasi come se fosse stato vittima di un attacco potente. Il suo corpo iniziò a tremare e indietreggiò di diversi passi, con il sangue che sgorgava dalla bocca. Nello stupore, sul volto adesso era visibile una traccia di paura.


“Tu…” disse con voce roca e con il corpo che tremava.


“Non ho ancora finito”, disse Meng Hao, i cui occhi erano ancora chiusi mentre provava l’impressionante potere della base di Coltivazione di 128 Anime Nascenti al grande cerchio. Questo potere superava di molto il culmine assoluto dello stadio dell’Anima Nascente. Questo era… il potere della Recisione dello Spirito!!


Si trattava di una situazione in cui la quantità si era trasformata in qualità. Con una base di Coltivazione all'Anima Nascente sufficientemente sviluppata, era in grado di entrare con un balzo in una sfera che prima era occupata solo dalla vera Recisione dello Spirito.


Tuttavia, proprio come aveva detto Meng Hao, la sua Ottava Anima non era ancora finita. Poco prima aveva subito una crescita solo riguardo alla base di Coltivazione. Il suo corpo fisico stava ancora crescendo, stava volando rapidamente verso un vero corpo fisico alla Recisione dello Spirito.


La Recisione dello Spirito del corpo fisico era uno stadio legato agli antichi Coltivatori. Nell'epoca moderna, erano poche le persone in grado di temprare il proprio corpo fino allo stadio della Recisione dello Spirito. Infatti, si potrebbe dire che fosse praticamente impossibile, dato che il livello di difficoltà era troppo elevato.


Riguardo a Meng Hao, solo grazie a una serie di fortunate coincidenze lui era riuscito a raggiungere questo stadio leggendario. In questo momento, il suo corpo fisico era all'apparenza normale ma, in realtà, ogni fibra dei suoi muscoli era stata strappata. Ogni centimetro di ossa era stato frantumato. Ogni vena e ogni arteria stavano collassando.


Ad ogni modo, a prescindere da come tutto fosse stato strappato, frantumato o collassato, questo non provocava alcun problema a Meng Hao. Infatti, tutta questa distruzione fece riformare il suo corpo, portando il suo Qi e il suo sangue a livelli impressionanti!!


Nello spazio di qualche respiro si poté udire il martellare del battito cardiaco, come un tuono che rimbombava in ogni direzione. Questo fece fermare Patriarca Huyan e lo portò a guardare Meng Hao. In questo momento, sembrava che un Qi impressionante e del sangue stessero rispondendo all'attacco della legge della natura di Cielo e Terra!


Il Qi e il sangue esplosero in modo stupefacente!!


In questo momento, ogni battito del cuore di Meng Hao faceva fermare la tempesta attorno a lui, faceva vibrare l’aria e faceva tremare la terra nella zona.


Insieme al Qi e al sangue, il corpo superò una sorta di barriera invisibile. Quando entrò realmente nello stadio della Recisione dello Spirito, l’aura alla Recisione dello Spirito di Meng Hao esplose nel cielo!


Fece un respiro profondo quando si rese conto che la visione che aveva del mondo adesso era del tutto diversa.


Riusciva a vedere innumerevoli granelli di polvere che danzavano nell'aria. Riusciva a sentire innumerevoli suoni nel mondo attorno a lui, come i bisbigli di innumerevoli anime decedute. Riusciva a sentire tutto il dolore indescrivibile che riempiva la Setta del Demone Immortale.


Cosa ancora più importante… riusciva a sentire il suono… di un respiro.


Era il respiro di qualcosa che dormiva, che proveniva dalle profondità del terreno. Era debole, come se ci fosse stata una creatura enorme che dormiva lontano, al di sotto della superficie della terra. Ogni respiro che faceva riecheggiava.


Tutto ciò richiede un certo tempo per essere descritto. Tuttavia, trascorse un periodo di tempo molto breve dal momento in cui Meng Hao entrò nell'Ottava Anima a quando riuscì a sentire ogni cosa.


128 Anime Nascenti al grande cerchio spinsero la base di Coltivazione di Meng Hao in uno stato che era possibile considerare come il mondo della Recisione dello Spirito!


Grazie all'infinita buona fortuna che aveva temprato il suo corpo fisico, ora che era entrato nell'Ottava Anima il corpo aveva raggiunto davvero la leggendaria… Consacrazione del Corpo. In senso figurato, quella consacrazione non era altro che la Recisione dello Spirito del suo corpo!


“Non sono allo stadio della Recisione dello Spirito”, sussurrò. “Però possiedo la forza della Recisione dello Spirito”. Adesso il suo potere superava di gran lunga quello che aveva sperimentato in precedenza, quando si era unito al mastino.


“Adesso è giunto il momento di fare un piccolo test. Vediamo… di preciso quanto sono forte!”. Con queste parole, i suoi occhi iniziarono a brillare con una luce fredda. Lanciò un’occhiata a Patriarca Huyan, la cui mente iniziò a tremare. A quel punto, Meng Hao svanì.


La mente di Patriarca Huyan era intorpidita e lui era terrorizzato. Indietreggiò velocemente, muovendo il braccio per agitare la frusta in tutte le direzioni. Tuttavia, fu a questo punto che nelle sue pupille apparve un riflesso quando Meng Hao comparve proprio davanti a lui.


Meng Hao sollevò la mano sinistra, formando un artiglio che afferrò saldamente la frusta, che si lasciò andare ad un gemito ma non riuscì a liberarsi.


“Tu… sei troppo debole”, disse Meng Hao con voce pacata. Sollevò la mano destra e picchiettò delicatamente sulla fronte di Patriarca Huyan.


Il corpo di Patriarca Huyan tremò quando fu sollevato in aria all'improvviso e mandato in volo in direzione della zona proibita. Prima ancora che iniziasse a cadere al suolo, la sua testa esplose. Il sangue formò una nube che si estese al torace e poi agli arti, fino a coprire tutto il busto.


Tutto questo era stato provocato da un semplice picchiettio di Meng Hao al'’Ottava Anima. Patriarca Huyan era stato ridotto a brandelli prima ancora di poter gridare, e il suo corpo fisico era stato distrutto completamente.


La sua Divinità Nascente semi trasparente fuggì, lasciando un grande foro visibile sulla fronte. La forza vitale e l’aura colarono dal foro, fuori dal suo controllo. Questa era incredibilmente debole quando indietreggiò. La sua morte era solo una questione di tempo; entro lo spazio di dieci respiri, sarebbe spirata di certo!


Fu con stupore, una paura indescrivibile e disperazione che la Divinità Nascente lanciò un grido disperato. Sebbene sapesse che la fuga era inutile, cercò comunque di scappare.


Tuttavia, fu in quel momento che dalla zona proibita, si distese all'improvviso con una destrezza incredibile quella che sembrava essere una mano simile a giada perfettamente bellissima. La mano delicata si allungò nell'aria…


Per afferrare la Divinità Nascente di Patriarca Huyan.


“La mia base di Coltivazione ha subito dei danni. Con questa Divinità Nascente, posso produrre degli elisir per un aiuto. Ti dispiace?”. Dalla zona proibita avanzò camminando una donna. Aveva la voce di Zhixiang, ma il suo aspetto non era quello della donna che Meng Hao ricordava.


Era graziosa come un fiore, affascinante da impazzire, bella senza eguali, impareggiabile per eleganza e aspetto. Lei… era la nuova Demone Zhixiang!


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter


                                


                                



