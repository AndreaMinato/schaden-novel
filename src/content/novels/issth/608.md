---
title: Capitolo 608 – Mi Ferisci
pubDate: 2025-03-17T11:17:34.945Z
tags:
    - issth
---


Mentre l'espressione timida compariva sul suo volto, il palmo destro volava in aria. Si mosse con una tale velocità che l'uomo robusto delle Distese del Nord non ebbe tempo di reagire prima che lo schiaffeggiasse in faccia.


Si udì un boato e l'uomo si sentì come se un'intera montagna avesse colliso con il lato della sua testa. La sua mente vacillò.


Originariamente, il colpo avrebbe dovuto farlo volare, ma all'ultimo momento, colpì di nuovo con la mano. Afferrò la testa dell'uomo e la schiantò direttamente al suolo.


L'uomo robusto, prima schizzò in aria e poi colpì il terreno, echeggiò un rimbombo. Con la sua espressione timida ancora sul volto, Meng Hao alzò il piede destro in aria e iniziò a calpestare l'uomo.


Mentre il suono del pestaggio echeggiava, l'uomo iniziò a dibattersi furiosamente. La sua base di Coltivazione esplose di potere mentre cercava di contrattaccare. Tuttavia, in un battito di ciglia, lo spaventoso potere del corpo fisico di Meng Hao lo fece gridare in modo miserabile. Cerco di farsi più piccolo, strillando in un modo sconvolgente.


Meng Hao gli afferrò la testa e gliela sbatté al suolo, facendogli sputare sangue dalla bocca.


“Pronto a essere ragionevole!?” disse con rabbia, sbattendo la testa dell'uomo a terra ancora una volta.


“Io mi stavo congratulando con voi. Congratulando! E in cambio, vuoi uccidermi?” Meng Hao gli sbatté di nuovo la testa a terra. Le grida dell'uomo robusto erano tristi e acute e il suo corpo tremava. Un'espressione sconvolta gli coprì il volto; il suo cuore era in subbuglio mentre veniva pestato fino a perdere i sensi.


“È sbagliato!” disse Meng Hao. “È immorale!” Balzò in aria e iniziò a calpestare l'uomo, lasciandogli delle impronte con ogni pedata.


L'uomo si coprì la testa con le mani, strillando sotto la furia di Meng Hao.


“Non sai neppure cosa sia bene per te! È questo il modo giusto di agire? Io mi congratulo con te e tu ripaghi la mia gentilezza con inimicizia!?” La scena in cui Meng Hao calpestava ferocemente l'uomo fece brillare di eccitazione gli occhi di Liu Zichuan. Il suo cuore tremava, ma per l'eccitazione. Dopotutto, si sentiva molto meglio a essere sfortunato in un gruppo di persone invece che da solo.


Più spaventato di tutti era l'altro Coltivatore delle Distese del Nord che si era fatto avanti, così come il membro del Clan Ji. Sebbene entrambi avessero attaccato, guardare la scena che si stava svolgendo davanti a loro gli fece rizzare i capelli sulla testa.


Stavano per indietreggiare quando Meng Hao li guardò con un'espressione di dolore sul volto.


“Le persone mi odiano davvero così tanto?” disse. “Io vi stavo chiaramente augurando ogni bene! Se costui fosse stato l'unico ingrato, non avrebbe significato niente. Ma sembra... che anche voi due non apprezziate la mia gentilezza!” Sembrava essere sempre più distrutto dal dolore. I capelli dei due Coltivatori divennero ancora più ritti mentre indietreggiavano. Tuttavia, fu in quel momento che Meng Hao sollevò la mano destra e fece un movimento come per afferrare qualcosa.


“Dovete spiegarvi chiaramente, altrimenti, non andrete da nessuna parte.” I due rimasero scioccati scoprendo che il gesto di Meng Hao aveva fatto andare immediatamente fuori controllo i loro corpi. Vennero tirati verso di lui, che poi li schiaffeggiò a piena forza. Dopo che caddero a terra, continuò a tempestarli di colpi.


“PERCHÉ?!?!” ululò Meng Hao, suonando addolorato. Afferrò il membro del Clan Ji e lo scaraventò a terra sette od otto volte. Il Coltivatore era furioso, ma non importava quanto potere della sua base di Coltivazione o quanti oggetti magici cercasse di utilizzare, poche sberle di Meng Hao mandavano tutto in pezzi. Il membro del Clan Ji ora stava ansimando per lo stupore.


Ancora nel mezzo del suo sbalordimento, Meng Hao gli afferrò la testa e gli sbatté di nuovo la faccia sul terreno.


L'altro Coltivatore delle Distese del Nord strillò. Guardò con gli occhi spalancati mentre il membro del Clan Ji e l'altro Coltivatore non erano altro che pulcini tra le sue mani, assolutamente impossibilitati a difendersi. L'uomo era così spaventato che iniziò a implorare pietà.


Tuttavia, non riuscì a sfuggire alla punizione di Meng Hao; ogni volta che saltava, i tre lanciavano delle grida miserabili, mentre il sangue imbrattava l'area...


“Mi avete ferito e ci volete passare sopra con un sorriso!!” pianse Meng Hao. “È imperdonabile! Io ero sincero!!” La vista di Meng Hao che tirava pugni e calci scosse ampiamente gli spettatori; gli altri membri del Clan Ji, così come i Coltivatori delle Distese del Nord, ansimavano tutti e sui loro volti si potevano vedere delle espressioni estremamente sconvolte.


Stavano anche gioendo della loro fortuna per non aver fatto nulla prima. Questo era specialmente vero per quelli che si erano quasi fatti avanti. Si sentivano come se avessero appena schivato un enorme disastro.


Mentre lo osservavano, i loro occhi erano colmi di un livello di paura senza precedenti. Era una paura che li faceva sentire ancora peggio di quanto si fossero sentiti nel Secondo Piano. Questo perché avevano scoperto all'improvviso che... potevano essere oppressi anche qui nel Terzo!


Gli occhi di Ji Xiaoxiao erano spalancati per lo stupore e stava respirando affannosamente. Mentre fissava Meng Hao, ebbe improvvisamente la sensazione di star guardando un folle.


Mentre quella sensazione si creava, era anche accompagnata dalla paura. Era come se il Meng Hao che ricordava dal Secondo Piano si fosse perfettamente riproposto qui nel Terzo.


Liu Zichuan rimaneva nel gruppo con un'espressione eccitata; dentro di sé stava urlando: “Abbattilo! Uccidilo!”


Con il volto coperto da dolore e indignazione, Meng Hao continuò a malmenare i tre. I due membri del Clan Ji a parte Ji Xiaoxiao esitarono. Uno di loro era un uomo anziano che strinse i denti e disse: “Fratello Anziano Meng... erano sicuramente nel torto, ma... considerando che era la loro prima offesa...”


“Già” disse uno degli altri Coltivatori delle Distese del Nord. “Fratello Anziano Meng, se continui a colpirli, moriranno...”


Era proprio come aveva detto. I tre responsabili giacevano di fianco a Meng Hao, zuppi di sangue, boccheggianti mentre esalavano più fiato di quanto ne entrasse. Nonostante fossero dei Coltivatori, erano appena stati letteralmente percossi fino quasi a morire.


“Anche voi desiderate ripagare la gentilezza con inimicizia?” chiese Meng Hao guardando il Coltivatore del Clan Ji che aveva parlato per primo.


Quello sguardo fece tremare il vecchio; il quale arretrò velocemente di alcuni passi per poi urlare con rabbia: “Costoro hanno osato troppo! Ciò che odio di più sono le persone che ripagano la gentilezza con inimicizia! Fratello Anziano Meng, sentiti libero di continuare e ignorami pure.”


Per quanto riguardava l'altro Coltivatore, quello che aveva parlato per secondo, ora era ancora più nervoso. Cominciò a sentir montare il panico mentre osservava Meng Hao spostare lentamente lo sguardo verso di lui. L'uomo urlò immediatamente: “Fratello Anziano Meng! Sbarazzati di questi furfanti e proteggi la brava gente! Non potrei mai essere più contento. Desidero veramente essere come voi, dotato di sentimenti così nobili!”


Di lato, il cuore di Liu Zichuan si riempì di sdegno. Si sentiva ancora molto più forte di questa gente.


Lo sguardo timido comparve sul volto di Meng Hao ancora una volta. Il suo piede destro era sollevato in aria, pronto a calare ancora. In basso, il membro del Clan Ji, che si copriva la testa con le mani, si sentì come se in questo momento fosse arrivata la sua fortuna.


“Compagno Daoista Meng, ascolta, le mie... le mie acquisizioni, puoi averne il sessanta percento!”


Non appena sentì questo, il piede di Meng Hao smise di muoversi. Convinto in apparenza dalle parole dell'uomo, si chinò e batté gentilmente sulla spalla di quest'ultimo.


“Fratello, oh, buon Fratello” disse. “Odio davvero dire una cosa del genere ma, sai, ho i miei principi. Cosa ne dici dell'ottanta percento? No? Bene non importa...”


“Huh?” La faccia del membro del Clan Ji era coperta di sangue e da un'espressione scioccata. Stava per dire qualcosa quando uno dei Coltivatori delle Distese del Nord gridò.


“Ottanta percento! Fratello Anziano Meng, l'ottanta percento delle mie acquisizioni sono vostre!”


Sentendo questo; Meng Hao scaraventò di nuovo a terra il membro del Clan Ji e aiutò a mettersi in piedi il Coltivatore delle Distese del Nord. Ora aveva un'espressione ancora più timida e alquanto dispiaciuta.


“Mi sento un pochino in colpa per tanta gentilezza, Fratello” disse Meng Hao. “Molto bene, dato che ti fidi così tanto di me, allora ti auguro veramente ogni bene. Per favore ottieni molte, molte cose qui nel Terzo Piano...”


Il Coltivatore avrebbe voluto piangere, ma non aveva lacrime da versare. Guardò Meng Hao e annuì vigorosamente.


Il membro del Clan Ji che era appena stato gettato a terra grido all'improvviso: “Ottanta percento! Anche io darò l'ottanta percento!”


Anche l'ultimo dei tre strinse i denti e gridò similmente.


Meng Hao appariva visibilmente commosso mentre li aiutava tutti ad alzarsi.


“Compagni Daoisti, sono davvero in debito per la vostra gentilezza” disse con un sospiro emozionato. “Mi sento un po' in colpa. Tuttavia, dato che insistete, allora, bene, bene, accetto.” Dallo sguardo nei suoi occhi, Meng Hao sembrava credere che le persone gentili esistessero veramente ovunque sotto il Cielo.


I tre stavano lì, in piedi e un po' incerti, guardandolo. Sebbene dentro di loro lo maledicessero sommamente, non osavano mostrarlo sulle loro facce. In questo momento erano completamente terrorizzati da lui.


Tutti gli altri avevano solo guardato gli avvenimenti, ma questi tre li avevano sperimentati personalmente. Ogni colpo di Meng Hao non conteneva neppure la più piccola traccia di una tecnica magica. Veniva tutto completamente dalla forza del suo corpo fisico.


Aveva usato solo il potere del suo corpo per metterli in una posizione da cui non avevano nessuna possibilità di contrattaccare. Cosa ancora più strana, i suoi pugni e i suoi piedi erano davvero capaci di frantumare completamente le loro tecniche magiche.


Un corpo talmente pauroso era abbastanza da far sentire impotente chiunque. Lo sguardo timido che vedevano ora sul volto di Meng Hao sarebbe diventato, in futuro, la fonte dei loro incubi più profondi.


I tre non ebbero altra scelta che congiungere le mani con rispetto. Poi, supportati dai vari membri dei loro gruppi, zoppicarono alle loro posizioni originarie. Meng Hao fissò Ji Xiaoxiao con un'espressione profonda. Lei venne attraversata da un tremore e divenne improvvisamente ancora più nervosa. Nessun altro avrebbe capito, ma lei era ben conscia che Meng Hao le aveva appena ricordato la sua promessa di portarlo dal cadavere di Ji Mingfeng.


Tutto taceva. Tutti stavano lì in silenzio, avendo completamente perso il loro interesse nell'incantesimo restrittivo, guardavano nervosamente Meng Hao.


Per quanto riguardava Meng Hao, lui osservò l'incantesimo per un po'. Poi esaminò la casa e il corpo ben preservato. Tutto a un tratto, realizzò che il cadavere sembrava familiare.


Rimase silenzioso per un momento. Poi, riconobbe chi era e il suo volto divenne un po' melanconico. Questo vecchio esisteva nelle sue memorie come un giovane. Nel Secondo Piano, era stato un dei figli di papà suoi amici, un discepolo della Setta del Demone Immortale con due ali sulla schiena.


Meng Hao ricordava che il suo nome era Yi Xuanzi.


Dopo un momento in silenzio, Meng Hao unì le mani e si inchinò profondamente verso il corpo. “Compagno Daoista Yi Xuanzi”disse, “forse non mi riconoscerai, ma nella mia memoria, noi eravamo amici... Se il tuo spirito è negli Inferi, per favore apri l'incantesimo restrittivo. Vorrei seppellirti cosicché tu possa riposare in pace.”


In quel momento, non stava pensando a nessun oggetto magico. Aveva detto il vero; voleva seppellire il suo amico del Secondo Piano, cosicché potesse riposare in pace.


Dopo un lungo momento, si alzò in piedi; non controllò per vedere se l'incantesimo era mutato in alcun modo e senza una parola, si girò per andarsene. Tuttavia, proprio in quell'attimo, dietro di lui, l'incantesimo restrittivo iniziò improvvisamente a luccicare e splendere. Si videro una miriade di colori quando apparve una fenditura, che si aprì senza un suono!


Si era aperta per Meng Hao!


Un fremito corse lungo il suo corpo quando si guardò alle spalle.


Tutti osservavano, con occhi spalancati e le menti piene di incredulità e stupore senza precedenti.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
        


                                



