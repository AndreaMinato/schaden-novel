---
title: Capitolo 609 – La Concubina dai Tre Occhi
pubDate: 2025-03-17T11:17:34.946Z
tags:
    - issth
---


“L'incantesimo restrittivo... si è davvero aperto da solo!!”


“Possibile che Meng Hao avesse ragione sullo spirito negli inferi?”


“Se è questo ciò che è accaduto davvero, allora significa che possiamo usare le relazioni personali che abbiamo forgiato nel Secondo Piano per aprire altri incantesimi restrittivi!?”


Erano tutti scioccati e quasi non potevano credere a cosa stava succedendo.


Questa faccenda superava di molto la loro immaginazione e, in effetti, la loro comprensione. Tutta la faccenda non sembrava complicata, eppure, se la si analizzava con attenzione, era chiaramente all'opera un ciclo di Karma incredibilmente complicato.


Dopotutto, il Secondo Piano... era illusorio!


Eppure, le cose che erano occorse nel Secondo Piano e le persone lì incontrate, avevano apparentemente creato una risonanza con la realtà. Era estremamente bizzarro!


Mentre erano tutti bloccati dalla loro paura e stupore, Meng Hao si guardò alle spalle in direzione della spaccatura nell'incantesimo restrittivo. Dopo un attimo a pensare, nei suoi occhi comparve la determinazione e, mentre tutti osservavano con il fiato corto, lui avanzò lentamente verso l'incantesimo. Il suo corpo quasi tremolò quando... vi entrò dentro.


Nello stesso istante, la fenditura si contorse per poi chiudersi rapidamente. Per quanto riguardava Meng Hao, ora stava in piedi all'interno dell'incantesimo.


Ora era completamente separato dal mondo esterno e dagli spettatori.


Ignorando completamente quanto fossero scioccati gli altri, osservò il cadavere di Yi Xuanzi, poi si avvicinò in silenzio. Rimase fermo per un momento, poi unì le mani e si inchinò profondamente. Dopodiché iniziò a scavare una buca vicino alla casa.


Depose il corpo con attenzione nella profonda buca; per quanto riguardava il flauto e il tamburo, non li prese per se, invece li piazzò nella fossa vicino al corpo.


“Yi Xuanzi, che tu mi riconosca o no, nelle mie memorie, eravamo amici... spero tu possa riposare in pace. Se esiste la reincarnazione... spero ci potremo incontrare di nuovo.” Guardò il cadavere nella profonda fossa e i suoi occhi si colmarono di uno sguardo di reminiscenza. Ripensò al Secondo Piano, ai suoi amici degli altri picchi e a come erano stati frustati assieme.


Dopo un lungo momento, si lasciò scappare un debole sospiro. Proprio quando era sul punto di riempire la buca di terra, il tamburo viola emise all'improvviso un colpo. Il suono era come quello di un battito di cuore, chiaro e distinto mentre echeggiava nei dintorni.


Le sopracciglia di Meng Hao si corrucciarono per la concentrazione. Guardò il tamburo viola, il quale emanava una leggera luce dello stesso colore, fluttuare lentamente fuori dalla buca e levitare davanti a sé.


Il tamburo aveva le dimensioni di una testa. La parte superiore era nera e i lati viola. Appena visibili, erano presenti innumerevoli simboli magici sbiaditi che si alzavano dalla parte superiore; lì era anche visibile un totem.


Questo era un rospo nero dall'aspetto feroce. La sua lunga lingua fuoriusciva dalla bocca per avvolgersi attorno a un drago nero!


Quest'ultimo si dimenava, ma in apparenza era incapace di lottare contro il rospo.


Era ovviamente un totem, ma quando lo osservò, a Meng Hao sembrò quasi come se si stesse muovendo. Sull'altro lato del tamburo, vi era un altro totem.


Questo era un enorme coccodrillo con delle scaglie d'aspetto piuttosto brutale. Appariva estremamente feroce e la sua bocca era aperta in un ruggito silenzioso...


Questo tamburo era estremamente straordinario!


Meng Hao rimase silenzioso per un lungo momento prima di allungare la mano. Il tamburo viola tremolò alcune volte, poi atterrò lentamente nel suo palmo.


Non appena lo toccò, sentì un ronzio nella testa. Era come il verso di un rospo, l'urlo di un drago nero e la freddezza di un coccodrillo.


Passò un attimo, poi tutto tornò normale. Tuttavia, mentre tutto svaniva, Meng Hao realizzò che, ora, nella sua mente esisteva il metodo per usare il tamburo.


Quando le persone all'esterno videro cosa stava succedendo, i loro occhi si spalancarono per la meraviglia. Sebbene fossero totalmente invidiosi e gelosi, non si permisero di mostrarlo in volto.


La paura che Meng Hao aveva appena generato era incisa in modo indelebile nelle loro menti. L'impressione che aveva appena lasciato era qualcosa di profondo dentro di loro che non sarebbe mai potuto essere spazzato via.


Meng Hao mise via in silenzio il tamburo viola. Poi guardò il cadavere e, ancora una volta, congiunse le mani e si inchinò.


“Molte grazie per il tuo aiuto, Compagno Daoista” disse. “Non lascerò che accada nulla di immeritevole a questo oggetto.” Mentre parlava, sembrò soffiare un vento tiepido attraverso l'area. I suoi capelli si sollevarono e sembrò quasi si potesse udire una voce mormorare nel vento.


Infine, seppellì il corpo. Eresse un picco tumulo, poi agitò la mano facendo volare verso di sé una tavola di legno. Usò il dito per inciderla, trasformandola immediatamente in una lapide che conficcò profondamente nella tomba.


Qui giace Yi Xuanzi.


“Compagno Daoista, ti auguro un viaggio sicuro” disse con calma. Poi si girò e iniziò a camminare verso l'incantesimo restrittivo. Non disturbò nient'altro nella zona e neppure fece una ricerca. Era entrato in questo posto per via di Yi Xuanzi e delle sue memorie. Non aveva altri scopi a parte seppellire il suo amico.


Mentre si avvicinava, l'incantesimo tremolò e la spaccatura ricomparve. Dopo che ne uscì camminando, questa scomparve di nuovo. Tutti lo guardarono con delle espressioni strane.


Nel profondo dei loro cuori, non potevano fare a meno di pensare che Meng Hao fosse veramente enigmatico.


Ignorando tutti, continuò a camminare; ma all'improvviso si bloccò e spostò lo sguardo su Ji Xiaoxiao.


Non appena la guardò, il cuore di lei tremò. Silenziosamente, strinse i suoi bellissimi denti, si voltò a parlare con gli altri membri del suo Clan in tono sommesso; poi, nello stupore di tutti loro, si mosse in un lampo per raggiungere Meng Hao.


Lui rise, volando su in aria. Ji Xiaoxiao lo seguì e, in un batter d'occhio, i due scomparvero in lontananza. Tutti quelli lasciati indietro si scambiarono dello occhiate silenziose. L'intensa impressione lasciatagli da Meng Hao era davvero molto profonda.


Meng Hao volava nella posizione di testa e Ji Xiaoxiao seguiva. Dopo essere scomparsi in lontananza, dove nessuno li avrebbe visti, lui guardò indietro e fece a Ji Xiaoxiao un sorriso enigmatico.


Si ricordava ancora la scena nel fiume di stelle, prima di arrivare al Piano Primordiale del Demone Immortale, quando era finito addosso al suo corpo.


Vedendo il suo sorriso a Ji Xiaoxiao venne la pelle d'oca e cominciò a spiegare velocemente. “Il corpo ospite di Ji Mingfeng era un discepolo del Conclave della Prima Vetta. Tuttavia, il suo corpo non è situato lì, ma ai piedi della Terza Vetta.”


“Fai strada” rispose lui senza emozione. In realtà, non gli importava nulla del cadavere di Ji Mingfeng, stava usando questo metodo per legarla indissolubilmente a sé.


In questo modo, stava essenzialmente inserendo una talpa nel Clan Ji; se fosse successo qualcosa, Ji Xiaoxiao non sarebbe scampata illesa. Dato che era un membro del Clan, se l'avesse tradito, i risultati sarebbero stati ancora peggiori.


Per quanto riguardava lei, come poteva non capirlo? Tuttavia, aveva poco spazio di manovra. In origine aveva creduto le sue azioni nel Secondo Piano come una misura temporanea che avrebbe potuto aggiustare nel Terzo; ma quando aveva scoperto lo spaventoso potere della base di Coltivazione di Meng Hao, aveva realmente capito che... non aveva modo di lottare contro di lui.


Perciò, dato che non poteva ribellarsi, non c'era motivo di opporsi.


Accelerarono assieme, con Ji Xiaoxiao accondiscendente e Meng Hao che usava il suo Senso Divino per evitare chiunque altro. Presto, si avvicinarono alla Terza Vetta.


Sebbene non potesse rilevare ciò che Meng Hao stava facendo, notò che non si imbatterono in nessun altro. Erano spariti tutti e sembravano muoversi tutti nella stessa direzione; si dirigevano verso un luogo tra la Terza e la Quarta Vetta.


Meng Hao ripensò a cosa gli aveva detto Zhixiang a riguardo del vero spirito Notte e della fossa tra le due Vette. Questa conduceva all'ingresso del Quarto Piano.


I suo occhi luccicarono e il suo viso comparve un sorriso gelido.


“Considerando che non stanno più cercando altre fortune nel Terzo Piano” pensò, “ma si stanno affrettando verso il Quarto, deve significare che hanno ottenuto già parecchio.


In questo caso, è proprio tempo per me di fargli rispettare il nostro accordo.”


Più avanti, Ji Xiaoxiao si fermò. “Ci siamo” disse, guardando Meng Hao. “Questo è il posto. Ci sono degli incantesimi restrittivi attivi, perciò seguimi.”


Meng Hao sollevò improvvisamente la mano destra e agitò un dito. Un elisir medicinale rosso volò fuori a gran velocità apparendo di fronte a Ji Xiaoxiao; il cui viso ebbe un fremito.


Aveva ancora il tempo di schivare, ma quando vide il lampo gelido negli occhi di lui, il suo cuore si arrese. Non fece nulla per evadere, invece lasciò che l'elisir entrasse nella sua bocca. Mentre si dissolveva, un liquido acre si diffuse per il suo corpo.


“Andiamo” disse lui con un sorriso e un cenno. Osservò le rovine attorno e gli innumerevoli incantesimi restrittivi tremolanti.


Il volto di Ji Xiaoxiao era estremamente torvo; ma non disse niente, voltandosi solamente e proseguendo. Al che, le curve del suo corpo furono uno spettacolo di estrema bellezza.


Proseguì lungo un tragitto specifico per il tempo necessario a bruciare un bastoncino di incenso e, presto, comparve un pozzo poco più avanti. Incredibilmente, al fondo del pozzo si vedevano due cadaveri assieme.


Uno era Ji Mingfeng, l'altro il suo corpo ospite.


Un corvo a tre occhi era appollaiato sul corpo di Ji Mingfeng. Quasi nello stesso istante in cui Meng Hao abbassò lo sguardo sul corvo, questo si voltò a guardarlo.


Ji Mingfeng aveva anche due borse da trasporto; una bianca, l'altra nera. Quando Meng Hao osservò la borsa nera, Ji Xiaoxiao parlò.


“La borsa nera contiene la sua collezione di bestie Demoniache; per quanto riguarda il corvo a tre occhi, è da tempo divenuto senziente. Quando Ji Mingfeng aveva solo tre anni, arrivò da fuori e lo ha accompagnato da allora.


Sei stato fortunato a ucciderlo; se ci trovassimo nel mondo esterno, anche se tu fossi alla fase della Recisione dello Spirito, sarebbe stato davvero difficile. Lui... in realtà è il Figlio del Dao dello stadio dell'Anima Nascente del Clan Ji.


Possedeva persino un marchio del Patriarca su di sé, sebbene tristemente, sia svanito con la sua morte.”


Gli occhi di Meng Hao luccicarono, ma all'improvviso, il corvo s'alzò in aria, trasformandosi in un fascio di luce nera che si scagliò contro di lui.


Prima che Meng Hao potesse reagire, si udì una voce eccitata provenire dallo specchio di rame dentro la sua borsa da trasporto.


“Puttane! Il Quinto Signore è sveglio, piccole! Hey, vedo un'adorabile concubina a tre occhi qui!”


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
                                


                                



