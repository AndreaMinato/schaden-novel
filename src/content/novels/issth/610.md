---
title: Capitolo 610 – Il Ferito Quinto Signore
pubDate: 2025-03-17T11:17:34.946Z
tags:
    - issth
---


Apparentemente, il corvo a tre occhi conosceva il pappagallo...


Altrimenti non sarebbe volato fuori in una maniera così autoritaria, solo per, sentendo la voce del pappagallo, cominciare a tremare con le penne del suo corpo tutte ritte. Apparentemente qualcosa lo aveva reso piuttosto teso; emise uno strillo miserabile e poi si girò a mezz'aria fuggendo nella direzione opposta.


Allo stesso tempo, il pappagallo volò fuori dalla borsa da trasporto di Meng Hao. Sembrava essere di ottimo umore, arrogante come sempre per il fatto di essere di nuovo in scena.


I suoi occhi luccicavano con un bagliore eccitato mentre sollevava il capo e starnazzava alcune volte. Poi sfrecciò via in direzione del corvo a tre occhi.


“Quanto tempo che non ci vediamo! Ma cosa scappi a fare? Se continui a fuggire, il Quinto Signore ti fotterà!!


Amata concubina, non correre via!” continuò eccitato, “Marito e moglie per un giorno significa essere benefattori reciproci per infiniti giorni a venire! Sebbene non siamo riusciti a rimanere come marito e moglie per molto a quel tempo, non significa che tu debba fuggire! Ogni volta che penso a te, non posso fare altro che crogiolarmi nelle mie memorie!”


Il pappagallo sembrava sul punto di raggiungere il corvo. Improvvisamente, però, dagli occhi del corvo comparvero delle lacrime; sembrava pronto a morire piuttosto che essere violato. In un istante, usò un tecnica magica sconosciuta per far cadere dal suo corpo tutte le sue penne nere...


In un battito di ciglia, non c'era più un corvo nero di fronte al Quinto Signore e Meng Hao. Invece, c'era... un uccello completamente calvo e color pelle.


La vista dell'uccello completamente privo di piume era tremenda e quasi troppo orribile da guardare.


Tuttavia, il grido miserabile che risuonò attraverso l'aria non veniva dal corvo a tre occhi, ma dal pappagallo. Quello strillo raccapricciante sembrava emanare un profondo, profondo dolore. Si bloccò a mezz'aria a fissare le piume che svolazzavano verso il basso, poi lanciò un altro grido miserabile.


“Pe-pe-pe... perché l'hai fatto!?!?” Non sembrava in grado di accettarlo. Il tempo di un respiro prima, il corvo era stato il suo vero amore, perfettamente in linea con il suo senso estetico. Quello dopo, era cambiato tutto in un modo assolutamente sconvolgente.


Tutto il suo corpo tremava, persino i suoi nervi. Quello che era appena accaduto era qualcosa di troppo intenso.


Avvantaggiandosi dell'improvvisa perdita di spirito del pappagallo, il corvo a tre occhi usò un altro metodo per scomparire a mezz'aria. Svanendo senza lasciare tracce.


Il pappagallo sembrava sul punto di impazzire. Alzò la testa al cielo e lanciò un ruggito.


“DANNAZIONE! Il Quinto Signore non ti permetterà di cavartela!”


Meng Hao sentì all'improvviso un briciolo di simpatia per il pappagallo, considerando specialmente come aveva appena il suo uso delle imprecazioni. Chiaramente era non poco sconvolto al momento.


Un volto apparve all'improvviso sulla campanella attaccata alla sua zampa. Si udì la voce della gelatina, pregna di un tono leggermente maligno. “Felice? Secondo il Terzo Signore, quel corvo è piuttosto sincero e onesto. Per esempio, cosa sarebbe successo se avesse usato quella mossa proprio mentre eri nel mezzo di fotterlo? Cosa avresti fatto a quel punto?”


Sentendo ciò, Meng Hao poté solo rimanere a fissare con uno sguardo vacuo. Il pappagallo tremò ancora qualche volta prima che uno sguardo di allarme apparisse sul suo volto.


Meng Hao si era da tempo abituato alle stramberie della gelatina e del pappagallo. Aveva anche pensato al perché i due non fossero comparsi nel Primo e nel Secondo Piano. Aveva presunto che ci fosse qualcosa di speciale nella Setta del Demone Immortale che aveva reso loro impossibile rivelarsi.


Basandosi sulle parole appena dette dal pappagallo, gli sembrava che si fosse appena svegliato. Tuttavia, anche dopo averci provato, non riusciva a far apparire il Mastino. Poi ripensò a quello che aveva detto prima il Patriarca Huyan e realizzò che le origini della gelatina e del pappagallo erano davvero imperscrutabili.


Per quanto riguardava Ji Xiaoxiao, questa era la prima volta che vedeva il pappagallo. Aveva gli occhi spalancati, soprattutto dopo aver udito ciò che aveva detto la gelatina. Sebbene fosse sempre stata una persona sfacciata, era ancora una giovane donna e non poteva evitare di arrossire un poco e fare un verso di disapprovazione.


Eppure, continuò a guardare il Quinto Signore...


Nell'istante in cui fece quel verso, il pappagallo voltò la testa per fissarla. Un lampo mortale comparve nei suoi occhi, come se desiderasse sfogare la sua frustrazione e il suo dolore su di lei.


Ansimando, la osservò.


“Niente pelo o piume! Dannazione! Assolutamente nessun pelo o piuma! Cieli, perché mi punite così!!” Il pappagallo ululò e poi serrò gli artigli. Anche il solo pensiero del corvo che perdeva le sue penne gli faceva provare un profondo dolore.


Sebbene lei non avesse il pelo o le piume che piacevano al pappagallo, per quanto la riguardava, lo sguardo di quella dannata cosa era fin troppo penetrante.


Meng Hao ignorò il pappagallo. La sua mano fece un gesto come per afferrare qualcosa, il che fece volare fuori dal pozzo e nelle sue mani le due borse da trasporto di Ji Mingfeng. Le osservò, optando per non aprirle in quel momento; invece le mise via.


Poi, con gli occhi che luccicavano, agguantò il lamentoso pappagallo e ignorando il fatto che lo volesse o no, lo rificcò nella borsa da trasporto. Poi guardò Ji Xiaoxiao.


“È tempo per me di raccogliere qualche tesoro” disse. “Se non hai altro da fare, puoi venire con me; capita che la mia destinazione sia proprio l'entrata del Quarto Piano.”


Lei esitò per un momento, poi annuì. Non sembrava sorpresa per niente a sentire del Quarto Piano, come se lo avesse sempre saputo.


Mentre la scrutava, Meng Hao pensò alle risorse del suo Clan e a come le informazioni riguardo il Quarto Piano non fossero difficili da trovare. I due partirono, Meng Hao in posizione di testa sfrecciando verso la fossa che giaceva tra il Terzo e il Quarto Picco. Non era molto distante e circa due ore dopo, erano arrivati.


C'era già molta gente radunata. Un gruppetto del Clan Ji, tra cui Ji Mingkong, che lo osservò con una strana luce negli occhi. Li Shiqi e Han Bei sedevano a gambe incrociate non molto lontano, così come Wang Lihai. Non appena Meng Hao fece la sua comparsa, le loro espressioni tremolarono.


Lui era tutto sorrisi mentre agitava la mano verso tutti in segno di saluto.


“Hahaha! Com'è piccolo il mondo, huh! Ci incontriamo di nuovo, Compagni Daoisti. Perciò, ditemi, come vi sono andate le cose nel Terzo Piano? Cosa avete ottenuto?” Dietro di lui, le guance di Ji Xiaoxiao si contrassero un poco quando realizzò che Meng Hao... stava per ingannare qualche altra persona.


“Meng Hao offre i suoi più sinceri complimenti a tutti voi Compagni Daoisti” continuò. “Spero abbiate avuto davvero un ottimo profitto nel Terzo Piano. In quel modo, anche io posso crogiolarmi nella vostra gloria, giusto? Grazie, Compagni Daoisti. Siete davvero tutti delle brave persone.” Sembrava un po' emozionato e anche alquanto imbarazzato. Un'espressione timida comparve sul suo volto mentre osservava la folla sempre più tetra, poi congiunse le mani e si inchinò.


Gli occhi del gruppo proveniente dal Dominio Meridionale tremarono. Cosa particolarmente vera per Han Bei. Quando vide il suo sorriso, il corpo venne percorso da un tremito e lei abbassò velocemente la testa.


Sapeva fin troppo bene cosa significasse quel suo sorriso. Bisognava ammettere che era ben conosciuto nel Dominio Meridionale che Meng Hao aveva truffato molte persone con quella espressione...


Sebbene Wang Lihai non avesse mai visto questo suo lato, aveva udito della sua personalità da imbroglione; quando vide il sorriso e la reazione di Han Bei, si mise subito in guardia.


Li Shiqi mise su un sorriso forzato, lo guardò ma non disse niente.


Anche Song Jia era lì. Lei lo guardò con un'espressione complessa; non importava come lui sorridesse, per lei, era comunque lo stesso.


Per quanto riguardava il Figlio del Dao del Clan Li, Li Tiandao, lui fu il solo Coltivatore del Dominio Meridionale che non notò niente di speciale riguardo il sorriso di Meng Hao. Lui si accigliò e l'intento omicida comparve improvvisamente nei suoi occhi.


Al contrario, i membri del Clan Ji sembravano aver ricevuto notizie riguardo a cosa era accaduto prima e sebbene indossassero tutti delle espressioni completamente ordinarie, nel profondo dei loro occhi si poteva scorgere la vigilanza.


Meng Hao si guardò intorno, poi sembrò improvvisamente scoraggiato. Stava proprio pensando che il suo tentativo di estorsione fosse fallito quando notò lo sguardo negli occhi del Figlio del Dao del Clan Li, Li Tiandao. Improvvisamente sembrava un pochino più vivace.


“Compagno Daoista” disse, “non penso di riconoscerti.” Camminò velocemente verso Li Tiandao con un sorriso il volto. “Dimmi, hai acquisito molto nel Terzo Piano? Vieni, vieni, apri la tua borsa da trasporto cosicché questo Fratello possa selezionare la sua parte.”


“Sparisci!” disse gelido l'altro.


Un momento prima, Meng Hao esibiva un sincero sorriso e un'espressione timida. Un attimo più tardi, il suo volto era completamente cambiato. Nell'istante in cui Li Tiandao parlò, sulla faccia di Meng Hao apparve un'espressione spietata. Il suo palmo destro sfrecciò istantaneamente verso Li Tiandao.


Una fredda luce di derisione guizzò negli occhi di quest'ultimo. La sua base di Coltivazione era straordinaria. Se si guardava al Dominio Meridionale come a un tutto, non importava se si parlava di membri dell'attuale generazione o persino di Li Daoyi che era già venuto a mancare, la base di Coltivazione di Li Tiandao era straordinaria. Emise uno sbuffo di disprezzo e poi fece un gesto con la mano destra come per afferrare qualcosa. Immediatamente gli apparve nella mano una lama di luce bianca.


Tuttavia, prima ancora di poter scatenare il potere dell'arma, il palmo di Meng Hao, muovendosi con velocità incredibile, lo schiaffeggiò in volto, creando un enorme boato.


Uno schiaffo lo stordì completamente. Era furioso e voleva contrattaccare; però, il suo fato fu lo stesso del precedente Coltivatore delle Distese del Nord. Meng Hao lo schiantò direttamente a terra.


Pugni e calci piovvero su di lui, i cui suoni echeggiarono in tutte le direzioni. Emise delle strilla miserabili; cercò di lottare e perfino di brandire la sua lama contro Meng Hao. Tuttavia, bastò un gesto di quest'ultimo per frantumare la lama Celeste.


La violenza improvvisa fece spalancare gli occhi a tutti gli spettatori.


“Osi davvero maledirmi!” gridò Meng Hao, enfatizzando le sue parole con dei calci. “Io ti stavo sinceramente augurando ogni bene e tu rispondi con delle maledizioni!? Ridicolo!” La sua espressione divenne ancora più intensa e feroce, facendo spaventare tutti gli spettatori.


Li Tiandao era livido, ma lentamente, questo venne rimpiazzata dal terrore; che presto si trasformò in disperazione. Sputò sangue dalla bocca mentre l'ombra della morte incombeva su di lui.


Alla fine Han Bei sbatté gli occhi si schiarì la gola e offrì una veloce sollecitazione. Quello finalmente provocò una reazione in Li Tiandao che, nonostante si sentisse estremamente oltraggiato, gridò che avrebbe pagato un prezzo più alto.


Dopo che la faccenda fu risolta, Meng Hao sorrise di nuovo sinceramente e poi prese due dei tre oggetti magici che Li Tiandao aveva ottenuto.


Per di più... questi due oggetti erano i migliori. E mentre a Li Tiandao piangeva il cuore, Meng Hao lo afferrò per la spalla e con espressione timida e un sorriso espresse i suoi profondi ringraziamenti.


Dopodiché, osservò tutti gli altri lì attorno. Considerando quello che era appena successo a Li Tiandao, non ebbero altra scelta che sopprimere dentro di loro le proprie maledizioni, aprire le borse da trasporto e mostrare gli oggetti che avevano ottenuto. Con i loro giuramenti attivi, non c'era modo che potessero rimangiarsi le loro parole o nascondere le cose violando l'accordo.


Nonostante il loro dolore, poterono solo osservare con paura mentre Meng Hao selezionava attentamente un incredibile oggetto magico dopo l'altro.


“Wow, questo sembra fantastico!”


“Eee? È davvero uno scudo a squame! Eccellente, eccellente!”


“Questo vaso floreale è incredibile! Con uno sola occhiata si può affermare che è un tesoro prezioso!”


“Ooh, guarda a questa figurina di creta! Le mancano un braccio e una testa, ma mi dovrò accontentare e prenderla. Yep.”


Meng Hao fece il giro, facendo delle acquisizioni che avrebbero scioccato chiunque. Ogni persona da cui prese dei tesori avevano dei volti quasi inguardabili. Se non fosse stato per il fatto che nessuno si sentiva capace di competere con lui, avrebbero sicuramente cercato di attaccarlo. L'odio che sentivano salì fino ai Cieli e i loro cuori grondavano sangue.


Per loro, Meng Hao non stava solo portandosi via degli oggetti magici, ma i loro possedimenti più preziosi...


Eventualmente venne a trovarsi di fronte a Song Jia; osservò il pendente di giada che reggeva, così come il freddo e complicato sguardo nei suoi occhi. Rimase lì pensieroso per un momento, poi prese uno degli oggetti che aveva ottenuto e glielo mise in mano.


Lei si accigliò e stava per dire qualcosa quando, tutto a un tratto, tre fasci di luce prismatica fischiarono da lontano attraverso l'aria nella loro direzione. La persona nella posizione di testa non era altri che Fang Yu e dietro di lei c'erano altri due uomini del Clan.


I due avevano un'espressione eccitata; chiaramente, qualsiasi fossero gli oggetti acquisiti, li rendevano molto felici.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
        


                                



