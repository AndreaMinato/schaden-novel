---
title: Capitolo 618 – Specchio della Montagna e del Mare!
pubDate: 2025-03-17T11:17:34.947Z
tags:
    - issth
---


“Non possono fuggire dalla Terra dei Tre Santi” disse Han Danzi. “Sebbene questo sia solo un Clone Divino dell'antenato, se riuscirò a liberarlo, sarà comunque di beneficio per la Setta del Demone Immortale. Gli spiriti della Setta non offriranno il loro aiuto, ma non opporranno nemmeno resistenza. Neppure il vero spirito Notte si sveglierà a causa di questo. Notte che dorme è intelligente, ma sveglio non ha una mente. Non si sveglierà, perché non desidera farlo!


Questo è il corpo del vero spirito Notte, dove esiste il suo cervello. Non saranno in grado di scappare e neppure di fuggire dalla Setta del Demone Immortale. Quando il Clone Divino dell'antenato sarà completamente fuso con me, diventeranno la mia orda di Demoni!


Per quanto riguarda te, Meng Hao... tu ti piegherai al sacro antenato e a me per fungere da protettore del Dharma!”


“Oh davvero?” rispose Meng Hao, guardandolo in modo gelido. Eseguì un gesto incantato con la mano destra, poi indicò il suolo. Nello stesso istante, il Qi Demoniaco nell'area cominciò a vorticargli attorno.


Si sentivano dei suoni fischianti e intermittenti; Meng Hao iniziò improvvisamente a eseguire un gesto incantato che sembrò far tremare ogni cosa nell'area.


In quell'istante, tutto il Qi Demoniaco cominciò a ruotare. Ogni regione iniziò a distorcersi, facendo apparire l'intero mondo come se venisse contorto.


La vista di ciò coprì il volto di Han Danzi con un'espressione sconvolta.


“Tu... tu puoi influenzare il Qi Demoniaco!!” disse con voce roca. “Come può essere? Tu sei un Coltivatore, coltivi il potere del Cielo e della Terra. Che è diverso dal Qi Demoniaco. Non possono essere mischiati! Come puoi manipolare il Qi Demoniaco!?!?” Era profondamente scosso, come se fosse la prima volta che vedeva del Qi Demoniaco manipolato da un Coltivatore.


Per quanto sapeva, era incredibile e inconcepibile. Ma cosa più importante, era chiaro che la manipolazione del Qi Demoniaco di Meng Hao fosse reale e non un'illusione. Era il completo contrario di tutto quello che conosceva. Anche se la sua apparente manipolazione era in realtà un inganno, Meng Hao stava davvero agitando tutto il Qi Demoniaco del mondo.


Mentre Han Danzi si sentiva scosso, Meng Hao prese un profondo respiro. Riusciva a percepire la risonanza tra lui e questo mondo. In quello esterno, non era in grado di assorbire il potere di Cielo e Terra; però, in questo luogo era come se si fosse aperto un foro e tutto il Qi Demoniaco si stesse riversando all'interno senza il minimo impedimento.


Eppure, ciò non causò nessuna trasformazione dentro di lui; divenne puro potere. Non era Qi Demoniaco e neppure energia spirituale. Era un potere unico che apparteneva a lui solo.


Questo circolò al suo interno, colmandolo con un'indescrivibile sensazione di piacere. Una luce bizzarra brillò nei suoi occhi quando abbassò lo sguardo su Han Danzi e la testa gigante che fluttuava a mezz'aria.


“Sigillo del Demone, Ottava Maledizione!” disse lentamente Meng Hao. Sembrava quasi stesse impartendo degli ordini; le parole echeggiarono come il fragore dei tuoni.


Cinque parole esplosero come dei tuoni. Cinque parole... pronunciate da Meng Hao!


Mentre risuonavano, tutto il Qi Demoniaco attorno a lui iniziò ad addensarsi. In un battito di ciglia, l'enorme carattere di ʻsigilloʼ gli comparve davanti.


Era alto almeno trecento metri e assorbì sempre più Qi mentre sfrecciava verso il suolo.


In quel momento, all'interno dell'Ottava Anima, Meng Hao era... il Sigillatore del Demone di Nona Generazione!


La velocità con cui il carattere si muoveva era indescrivibile. Il volto di Han Danzi si riempì di incredulità quando percepì una pressione senza precedenti premere su di lui, insieme alla sensazione di una crisi mortale. Tutto a un tratto, realizzò che Meng Hao era la sua nemesi.


O forse si poteva dire che era la nemesi di tutti i Demoni Maggiori!


Han Danzi cominciò ad ansimare e, a un tratto, si ricordò di una leggenda.


“Secondo la leggenda, nelle Nove Montagne e Mari, c'erano delle persone che potevano Coltivare il Dao e fondersi con i Demoni. Nessun tipo di emissione era efficace su di loro. Si chiamavano... Sigillatori del Demone!


Il carattere ʻsigilloʼ ha due significati. Uno è di limitare, l'altro è di aiutare!” [1] La mente di Han Danzi tremò quando il carattere ʻsigilloʼ di Qi Demoniaco discese. Tutto il Qi sembrava esserne affetto, facendo sì che fosse incapace di schivare o evitare. Poteva solo provare a contrastarlo direttamente.


Un boato enorme si levò nel cielo e il sangue spruzzò dalla sua bocca quando, in un battito di ciglia, venne circondato dal bagliore della maledizione. Da lontano, la luce sembrava come dei fili di seta che legavano Han Danzi.


Sigillò la sua forza vitale, sigillò la sua base di Coltivazione, sigillò tutto di lui. Sigillò lui e sigillò l'enorme testa.


Incredibilmente, la luce dell'Ottava Maledizione avvolse anche l'enorme testa. Da lontano sembrava come se ci fosse una rete enorme che la copriva.


La rete gigante era fusa con il terreno della zona e tirava verso il basso con ferocia. Del sangue fuoriuscì dalla bocca di Han Danzi, il quale tremava. Incapace di controllare il suo corpo, cadde a terra in ginocchio con un'espressione feroce. Sembrava come se volesse ruggire per la rabbia, ma fosse incapace di produrre un singolo suono dalla sua gola.


Sotto il potere della rete gigante dell'Ottava Maledizione, la testa smise lentamente di emergere. In effetti, cominciò a sprofondare di nuovo. Meng Hao levitava a mezz'aria, leggermente tremante e con il dito ancora puntato verso il terreno. Da quando era diventato un Sigillatore del Demone a oggi, questa era la prima volta... che sigillava davvero un Demone.


Il Qi Demoniaco nell'area continuò a riversarsi verso di lui. Da solo aveva scosso il mondo e usato il suo potere per spingere verso il basso il Demone.


Han Danzi venne spinto verso il basso più vicino al terreno, il suo volto era pallido, i suoi occhi erano colmi di follia e di uno sguardo indomito. La testa gigante sprofondò e presto metà della sua bocca era di nuovo nell'altro mondo.


Tuttavia, fu in quel momento che... il Demone Maggiore nel mondo dello specchio guardò improvvisamente in alto. Il suo sguardo sembrò uscire dallo specchio nel mondo esterno.


Uno sguardo strano comparve nei suoi occhi e la sua bocca si contorse in un sorriso.


“TAI!” disse. Una parola strana echeggiò e ci fu un cambiamento nella testa gigante che emergeva dallo specchio. L'aura di morte che le girava attorno in precedenza sembrò riempirsi all'improvviso del potere della vita. Sebbene non aprì gli occhi, aprì la sua bocca.
La voce che ne emerse era la stessa che si era udita pochi attimi prima.


“TAI!”


Il suono si trasformò in un attacco che si propagò in tutte le direzioni, abbattendosi su ogni cosa. Cielo e Terra si riempirono del grido e innumeri spaccature si aprirono ovunque. La rete dell'Ottava Maledizione che ricopriva la testa si frantumò in piccoli pezzi e in un batter d'occhio venne distrutta e dispersa.


Anche l'Ottava Maledizione che tratteneva Han Danzi venne spazzata via, completamente distrutta!


Il Qi Demoniaco nel mondo iniziò a ruggire come l'esplosione di un tuono. Su a mezz'aria, Meng Hao tossì una boccata di sangue e il suo viso sbiancò. Barcollò all'indietro di molti passi.


“E così, tu sei un Sigillatore del Demone!!” disse Han Danzi. Una strana luce apparve nei suoi occhi, poi sollevò la testa e scoppiò a ridere, sfrecciando in aria.


“A chi importa dei Sigillatori del Demone!? Io ti ucciderò, prenderò il tuo sangue, assorbirò la tua anima e creerò un prezioso tesoro!


Questa è la volontà del Cielo!” Sembrava felicissimo quando balzò in aria. Il Qi Demoniaco sorse verso Meng Hao e allo stesso tempo, la testa iniziò di nuovo a emergere. Tutto a un tratto, si potevano scorgere un collo e due spalle!


“La volontà del Cielo, huh?” disse Meng Hao, stabilizzandosi. Osservò gelido l'avvicinarsi di Han Danzi e il gigantesco Demone Maggiore di cui apparentemente non poteva arrestare l'emersione. “Non c'era inimicizia tra noi. Non il fatto che assorbissi il potere di quel Demone e neppure la prospettiva che lo riportassi in vita, hanno niente a che fare con me.


Quello che voglio non sei tu né quel Demone, invece... è questo intero luogo!” Una luce bizzarra brillò negli occhi di Meng Hao. L'attuale situazione combaciava perfettamente con le sue necessità. Non era rimasto nessuno, perciò si sentiva abbastanza sicuro da... estrarre lo specchio di rame!


Mentre Han Danzi chiudeva le distanze, lui toccò la borsa da trasporto con la mano destra. Apparve all'istante lo specchio di rame, lo stesso specchio misterioso che aveva acquisito tutti quegli anni addietro nella Setta dell'Affidabilità e che l'aveva accompagnato tutto questo tempo!


Non sembrava niente di speciale ed era un pochino arrugginito in alcuni punti. Appariva completamente come un oggetto ordinario.


“Uno specchio da quattro soldi?” rise Han Danzi. “Non dirmi che dovrebbe essere un qualche tipo di tesoro prezioso?!” Si bloccò, apparendo come se non gli importasse niente di Meng Hao e dello specchio. Tuttavia, il fatto che avesse recuperato questo oggetto magico in un momento critico lo preoccupò in una maniera che era l'opposto di quanto apparisse.


Non appena comparve lo specchio di rame, il continente specchio, in basso, tremò. Si propagarono delle increspature che apparivano quasi come delle onde sulla sua superficie.


Dentro al mondo dello specchio, tutto ciò che era vivo smise improvvisamente di muoversi.


Anche la testa che emergeva si bloccò. Tuttavia... fu in quel momento che gli occhi iniziarono a fremere, come se lottassero per aprirsi e destarsi.


“Cos'è quello!?” ansimò Han Danzi. Stava per cercare di fermare Meng Hao quando quest'ultimo puntò lo specchio di rame direttamente verso il continente specchio.


I due specchi splendettero l'uno verso l'altro e chiunque li avesse visti, avrebbe potuto distinguere un imponente buco nero dentro entrambi. Sembravano infiniti, come se contenessero dentro di sé delle verità che nessuno avrebbe mai potuto comprendere.


Il grande specchio in basso cominciò a tremare e a emettere un brontolio. Le increspature continuarono a propagarsi, più spesse e numerose. Allo stesso tempo, lo specchio che reggeva Meng Hao cominciò a scaldarsi, come se agognasse qualcosa, come se... volesse consumare l'intero continente specchio.


Fu allora che il continente , di cui Meng Hao non riusciva nemmeno a vedere la fine, iniziò improvvisamente a rimpicciolirsi. Divenne  più piccolo, accompagnato da un ruggito che si levò in cielo.


Si rimpicciolì e rimpicciolì e, se si fosse potuto stare in una posizione molto, molto più in alto, si sarebbe visto che la terra in basso... incredibilmente, aveva in realtà la forma di uno specchio! E in questo momento, lo specchio... si stava rimpicciolendo molto rapidamente.


Fu possibile vedere che la forma dello specchio era... assolutamente identica allo specchio di rame che Meng Hao stava reggendo.


L'espressione di Han Danzi collassò. Quando era sul punto di avventarsi su Meng Hao, il suo corpo cominciò a essere tirato indietro dal grande continente specchio. Il suo corpo non era più sotto il suo controllo ed era incapace di avvicinarsi a Meng Hao. Invece, una forza gravitazionale lo tirò giù verso le terre in basso.


Allo stesso tempo, gli occhi della testa del Demone Maggiore... si aprirono. Una voce indistinta e ringhiante echeggiò, piena di antichità.


“Tu... possiedi... lo Specchio della Montagna e del Mare...”


NOTE:


1. In cinese il carattere 封 può significare ʻsigillareʼ nel senso di sigillare una busta. Ma può anche significare coprire o conferire. Nell'arte della Legittima Concessione di Meng Hao, la parola concessione è lo stesso carattere.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
        


                                



