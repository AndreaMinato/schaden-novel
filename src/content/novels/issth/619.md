---
title: Capitolo 619 – Il Risveglio di Notte!
pubDate: 2025-03-17T11:17:34.948Z
tags:
    - issth
---


Il suono sembrava giungere dai tempi antichi. In effetti, quando Meng Hao guardò in quella direzione, ciò che vide non era una testa con gli occhi aperti, ma un Demone Maggiore all'apparenza morto.


Era come se ogni cosa successa prima fosse un'illusione!


Tuttavia, il terreno continuava a tremare e a restringersi rapidamente. Quella non era un'illusione. Meng Hao era in grado di vedere e anche percepire con il suo Senso Divino, che lo specchio che formava il continente, si era ridotto a solo alcune decine di migliaia di metri di larghezza.


Dal suo punto sopraelevato, ora era possibile vedere che la terra stava rapidamente... trasformandosi in un vero specchio!


Questo includeva tutte le vite e gli oggetti magici sul campo di battaglia. Tutti loro si rimpicciolirono, insieme allo specchio.


La testa del Demone Maggiore non poteva più emergere, invece tornò a sprofondare, portando Han Danzi con sé. Il volto di quest'ultimo era carico di terrore e incredulità mentre cercava con ogni metodo possibile di liberarsi. Fu tutto inutile. Urlò in modo miserabile, impotente mentre abbassava lo sguardo su se stesso. Fu in quel momento che realizzò che... anche lui... stava affondando nello specchio!


Quando i suoi piedi toccarono terra, sprofondarono direttamente fino alle caviglie nella superficie simile all'acqua.


“No!” gridò allarmato. “Come può essere!? Questo non è possibile!!” Ululò e si dibatté, ma questo non gli valse nulla.


Meng Hao tremava. Lo specchio ora era incredibilmente caldo, al punto che dalle sue mani fuoriusciva del vapore bianco; ma non aveva altra scelta che tenerlo fermamente con entrambe le mani.


A questo punto, poteva percepire l'indescrivibile forza gravitazionale esercitata dallo specchio. La quale non stava mirando a Han Danzi, ma all'intera terra dello specchio.


“Non... non ditemi che vuole risucchiare l'intero specchio del Quarto Piano della Setta del Demone Immortale?” Avendo raggiunto questa conclusione, Meng Hao iniziò ad ansimare, mentre la sua bocca era secca e riarsa.


Se questo fosse ciò che stava succedendo davvero, avrebbe significato guadagnare una quantità colossale di fortune dell'antica Setta! Una tale buona sorte sarebbe inimmaginabile per chiunque altro, completamente oltre qualunque anticipazione o aspettativa.


Meng Hao palpitava mentre stringeva fermamente lo specchio di rame tra le mani e osservava il sempre più piccolo continente specchio. Un rombo molto più rumoroso di prima riempì l'intero mondo. Han Danzi lanciò un grido da far gelare il sangue. Era già sprofondato per metà nella superficie dello specchio; al suo fianco, la testa del Demone Maggiore era affondata fino al naso.


“Come è possibile che stia accadendo! Questo è impossibile! IMPOSSIBILE!!” Han Danzi era impazzito; la sua espressione era di terrore e gridava verso Meng Hao, implorando pietà e aiuto.


Tuttavia, a causa dell'intenso frastuono, la sua voce era praticamente inudibile e Meng Hao non la notò neppure.
Il Qi Demoniaco nell'area si agitava; la riduzione della landa era come il sollevarsi di un velo che rivelava qualcosa al di sotto... Quando Meng Hao guardò in basso, vide qualcosa che gli fece girare la testa!!


Un cervello gigante!


Questo appariva infinitamente enorme, liscio e pallido, con delle chiazze nere visibili in vari punti. C'erano anche delle aree dove delle luci brillanti lampeggiavano avanti e indietro.


Ogni lampo di luce sembrava contenere innumerevoli immagini, quasi come delle memorie!


La vista era scioccante. Il respiro di Meng Hao era spezzato da degli ansimi, dette un'altra occhiata alle terre in riduzione; improvvisamente, richiamò alla mente qualcosa che aveva detto Han Danzi.


“Questo continente specchio è posto in cima al cervello del vero spirito Notte!” Prese un profondo respiro e abbassò di nuovo lo sguardo al colossale e infinitamente enorme cervello.


“Questo posto è davvero la testa del vero spirito? Se è così, cos'è esattamente quel passaggio?” Gli si rizzarono i capelli in testa e il suo corpo tremò quando si guardò intorno. Lo specchio sembrava essere al finale del suo processo di rimpicciolimento.


Ora era largo solo 30.000 metri e appariva praticamente identico allo specchio di rame che teneva in mano, solo molto più largo!


Han Danzi era quasi completamente affondato nella superficie dello specchio. Il suo volto era pallido e non stava più urlando. Invece, fissava Meng Hao con uno sguardo pazzo e velenosa.


Per quanto riguardava il Demone Maggiore, era affondato oltre gli occhi. Rimaneva solo la testa, assieme ai tre corni neri che emanavano uno strano bagliore.


L'intero mondo tremava.


30.000 metri. 25.000 metri! 20.000!!


A questo punto, il sudore grondava dalla sua fronte. Tutto il suo corpo tremava mentre teneva stretto lo specchio di rame. Non fosse stato per il suo incredibile corpo fisico non avrebbe potuto impedire che lo specchio gli scivolasse dalle mani.


Eppure, anche nell'Ottava Anima, non era in grado di reggere per molto ancora.


Fu a quel punto che all'improvviso, dal nulla, si sentì un suono. Era il pianto di un bambino e sembrava provenire dal mondo esterno, eppure, allo stesso tempo, sembrava venire dall'interno, tutto attorno a lui. Cominciò piuttosto debole e poi crebbe sempre più forte.


Allo stesso tempo, la mente di Meng Hao si riempì di un ruggito. Simultaneamente, le luci elettriche danzanti sul cervello del vero spirito Notte aumentarono improvvisamente di dieci volte, così come fece la velocità con cui si muovevano!


All'improvviso tutto venne coperto da un'aura di consapevolezza e il volto di Meng hao si contorse.


“Hahaha! Sei morto!” grido Han Danzi. “Hai scosso il sigillo delle tre Sacre Terre e svegliato il vero spirito Notte! Quando si sveglia, porta calamità!” Cominciò a ridere in modo maniacale.


Nel frattempo, all'esterno del Quarto Piano, nella Setta del Demone Immortale, il terreno e le montagne tremavano. Si udivano dei rombi in tutte le direzioni mentre delle enormi spaccature e delle crepe si propagarono sulla superficie del terreno.


Le enormi spaccature, il potente rimbombo, tutto era tale che per la Setta sembrava essere arrivato il giorno del giudizio. Le rovine caddero a terra e la polvere volò in tutte le direzioni, coprendo ogni cosa e creando una nube.
In lontananza, i Coltivatori del Paradiso Meridionale fuggivano sconvolti verso il cancello d'uscita della Setta del Demone Immortale oltre la Prima Vetta. Non avevano idea di cosa stesse succedendo, ma potevano presumerlo. Ovviamente, qualcosa di incredibile stava accadendo nel Quarto Piano e doveva essere connesso in qualche modo alle vicende appena successe.


Tutto divenne scuro e il fragore salì fino ai Cieli. Mentre la terra andava in pezzi, un'aura infinita fuoriuscì inondando l'intera area. Delle fenditure cominciarono persino ad apparire nell'aria, una dopo l'altra!


Un uomo di mezza età stava in piedi sulla cima della Quarta Vetta, indossando una lunga tunica bianca. Si guardò attorno osservando tutto ciò che stava succedendo e la sua espressione era complessa. Occasionalmente, l'intento omicida lo colmava, altre volte si scorgeva la gentilezza. Questo era Ke Jiusi.


“Se fosse stato chiunque altro a svegliare Notte e a far apparire l'eredità del Signore Li, sarei stato obbligato a ucciderlo. Gli stranieri non possono ottenere l'eredità. Ma lui...” Ke Jiusi ripensò a cosa aveva sperimentato nei tempi antichi, quando era stato sovrapposto a Meng Hao.


Alla fine, suo padre aveva riconosciuto Meng Hao, accettando di essere padre e figlio in quella vita. L'intento omicida nei suoi occhi si dissipò lentamente, per essere sostituito da un calore gentile.


“Se è stato il figlio di mio padre in quella vita, allora significa che... è il mio fratellino. Forse io non posso ottenere l'eredità del Signore Li, ma se lui può, è la volontà del Cielo.” Ke Jiusi sospirò.


Mentre tutto tremava e comparivano sempre più spaccature nel cielo sopra la Setta, l'incredibile vista dei picchi di tre montagne capovolte divenne visibile!


Quando sembrarono discendere, si percepì un'incredibile pressione. L'intera Setta del Demone Immortale vibrò violentemente. I Coltivatori del Paradiso Meridionale arrivarono all'uscita oltre la Prima Vetta. Nel loro stupore, ce n'erano già molti che avevano scelto di usare i loro Spiriti Demoniaci per andarsene.


Tuttavia, questo avrebbe richiesto tempo. Mentre il mondo tremava sempre più violentemente, il suono del pianto di un infante riempì improvvisamente l'aria. Sembrava come se ci fosse un bambino che dormiva molto, molto in profondità sotto la superficie. Ma poi, quando cominciò a svegliarsi, iniziò a piangere.


Una volta udito il pianto, la distruzione divenne ancora più intensa.


A questo punto, le tre montagne invertite erano visibili per più di metà.


Nel frattempo, nel Quarto Piano, il grande continente specchio si era ridotto a soli 10.000 metri di larghezza. Han Danzi era ora completamente sommerso all'interno, sparito.


Per quanto riguardava la testa del Demone Maggiore, ne rimaneva visibile solo una piccola parte; il resto era sprofondato di nuovo dentro lo specchio.


Il volto di Meng Hao era pallido e il suo corpo si stava muovendo lentamente in avanti. Non per sua scelta, ma piuttosto veniva trascinato dallo specchio di rame!


Vicino, sempre più vicino!


Il continente continuò a rimpicciolirsi. 10.000 metri. 5.000. 2.500 metri... 1.500... 1.000 metri... 300!


La testa del Demone Maggiore era sprofondata completamente. Nelle tranquille terre all'interno dello specchio, il Demone Maggiore che aveva diviso il Cielo nel suo Terzo, continuava a guardare gelido Meng Hao.


Il suo sguardo sembrava eterno e quando Meng Hao lo guardò, la sua mente ebbe un tremito. Tuttavia, ora non c'era tempo di pensare a fondo la faccenda: ora era a soli 100 metri dallo specchio largo 300.


Mentre si avvicinava, questo continuò a rimpicciolirsi. 150 metri. 100 metri... 30!!
25 metri. 15. 5... 3 metri!


La terra cominciò improvvisamente a distorcersi. Meng Hao osservò mentre si contorceva in quello che appariva come un filo di seta che poi sfrecciò verso lo specchio di rame.


Nel tempo di pochi respiri, l'intero continente specchio era stato risucchiato nello specchio di rame di Meng Hao!


Agì quasi come un tonico. Dopo aver completato l'assimilazione, lo specchio di rame sperimentò una trasformazione senza precedenti; tutte le macchie di ruggine sulla sua superficie scomparvero completamente!


Gli antichi decori sulla sua superficie divennero più profondi e marcati. Al suo interno si potevano vedere delle pulsazioni di luce e si sentiva un mormorio simile al canto degli Immortali.


La mente di Meng Hao ebbe un fremito. Osservò con più attenzione lo specchio e vide multiple crepe sulla sua superficie. Si intersecavano le une con le altre a formare nove aree!


Proprio ora, nella parte superiore sinistra, c'era un'area completamente diversa dalle altre. Questa... appariva in realtà come la superficie di uno specchio; brillava della luce degli oggetti magici e, all'interno, si vedeva un vortice che ruotava lentamente. Quello sembrava contenere il segreto dell'origine del mondo!


Al suo interno, incredibilmente... c'era... l'antico campo di battaglia!


Allo stesso tempo, il Quarto Piano non aveva più alcuna terra. Invece, il cervello era pienamente esposto. Le luci elettriche danzavano sulla sua superficie un migliaio di volte più numerose di prima. Si udi un rumore sconvolgente che superò di molto il pianto precedente.


Notte, era stato provocato... fino a destarsi!


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
        


                                



