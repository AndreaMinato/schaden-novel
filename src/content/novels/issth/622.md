---
title: Capitolo 622 - Tre Montagne, Nove Inchini
pubDate: 2025-03-17T11:17:34.948Z
tags:
    - issth
---


I Coltivatori del Paradiso Meridionale osservavano con occhi grandi e increduli. I loro cuori erano pieni di complessità e gelosia. Le emozioni continuarono a propagarsi finché, alla fine, si trasformarono in avarizia.


C'erano solo poche persone che erano davvero felici di vedere Meng Hao imbattersi in così tanta fortuna.
Per il resto, erano solo gelosi fino a odiarlo.


"Dannazione! Perché dev'essere lui!?!? Nel secondo piano era un apprendista d’Elite. Nel terzo piano, ha rubato tutti i nostri tesori! Nel Quarto piano ha acquisito quel prezioso tesoro, lo specchio continentale. E ora qui nel Quinto Piano ... ha ottenuto le qualifiche per l'eredità di Lord Li!"


"Perché dev'essere così? Con quale diritto di virtù o abilità si imbatte in così tanta buona fortuna ?! Non posso sopportarlo!"


"La cosa peggiore è che gli dobbiamo ancora un enorme debito! Io stesso devo 800.000 Pietre dello Spirito..."


"Gli devo 1.000.000 Pietre dello Spirito! Dannazione! Perché non può semplicemente morire qui!"


Oltre a Xu Qing, Fang Yu e pochi altri, tutti i Coltivatori del Paradiso Meridionale digrignavano i denti, la loro gelosia verso Meng Hao era salita al culmine.


"Alla fine tornerà nelle terre del Paradiso Meridionale!" Disse improvvisamente Ji Mingkong, con gli occhi che brillavano. Appena parlò, anche gli occhi degli altri cominciarono a brillare.


"Giusto. Alla fine tornerà nel Paradiso Meridionale. E non importa ciò che ha acquisito, dovremo comunque riportare tutto ciò che è accaduto quando torneremo dai nostri Sette e Clan".


"Guarda, tutto quello che ha fatto è stato acquisire le qualifiche per ottenere l'eredità di Lord Li. Se otterrà davvero o meno l'eredità non possiamo saperlo!"


Mentre i Coltivatori del Paradiso Meridionale parlavano tra loro, il fiume di stelle che li circondava si allontanò. A poco a poco, cominciarono a perdere conoscenza. Ben presto, tutti i loro occhi furono chiusi, e si addormentarono, proprio come quando erano arrivati. Il fiume di stelle cominciò a fluttuare verso le terre del Paradiso Meridionale.


Nel frattempo, di nuovo nella Setta del Demone Immortale, Meng Hao si fermò sul palmo del vero spirito Notte mentre lo alzava lentamente verso il cielo.


Anche Ke Jiusi era lì e guardava Meng Hao con un'espressione incoraggiante.


"Questa è la tua opportunità. Per quanto tu possa arrivare lontano, ciò dipenderà dalla tua fortuna personale." Con ciò, mosse la manica, poi  scomparve a mezz'aria.


Il cuore di Meng Hao tremava. Non avrebbe mai immaginato di poter acquisire le qualifiche per l'eredità di Lord Li. Ansimava mentre l'enorme palmo lo sollevava verso il cielo. Dopo ciò ... tre montagne invertite apparvero di fronte a lui.


Queste erano le tre Maggiori Montagne del Demone!


Fu a questo punto che la voce di Notte rimbombò.


"Il primo stadio dell'eredità è l'approvazione delle Sette Vette. Hai già superato questo livello.


Il secondo stadio è quello dello svegliarmi. Tu ... hai già superato anche questo!


La terza fase prevede l'inchinarsi nove volte verso le tre montagne. Se acquisirai l'approvazione di tutte e tre le montagne, allora potrai passare al Secondo Cielo!


Per l'amor di Jiusi, ti ricordo che ... questo stadio può essere superato solo se sei destinato a farlo!"


"Destinato ..." pensò Meng Hao, guardando le tre montagne rovesciate. Dopo un attimo di silenzio, chiuse gli occhi, poi li riaprì. Brillavano di una luce splendente.


La prima montagna era nientemeno che la Montagna dei Demoni della Terra del Gelo. Era completamente ghiacciata e piena di caos, rendeva impossibile vedere chiaramente l'intera montagna.
Tuttavia, poté sicuramente percepire la pressione di congelamento.


Questa montagna sembrava essere la cosa più fredda in Cielo e in Terra, persino le fiamme non avrebbero potuto fare nulla per scioglierlo. Era come se ogni altra cosa gelata del mondo non osasse nemmeno chiamarsi fredda stando di fronte a essa!


Guardando da vicino le decorazioni e i motivi all'interno degli strati di ghiaccio, sembrava quasi che contenessero interi mondi. Era bizzarro all'estremo!


Sulla montagna era visibile anche un altare altissimo, sul quale vi era un trono. Seduto sul trono c'era quella che sembrava una statua. I lineamenti non erano chiari, ma la sua mano destra era in aria dove una volta una fiamma di ghiaccio bruciava!


A questo punto, Meng Hao stava già ansimando. Spostò lo sguardo per guardare la successiva montagna.


Questa era completamente cremisi, come se traboccasse di sangue rosso fresco. Un intento omicida indescrivibile e mostruoso sembrò riempirla, come se un numero incalcolabile di vite fosse sepolto al suo interno. Il vasto numero di persone morte aveva portato alla fuoriuscita di sangue fresco, rendendo così la montagna completamente rossa.


L'intento omicida circolava, al punto che persino una sola occhiata avrebbe potuto riempire la mente con una moltitudine di cadaveri e un mare di sangue.


C'era anche un altare, sul quale si vedeva un trono color sangue. Una figura sedeva, con la mano destra sollevata.


Non appena Meng Hao la vide, la sua mente tremò e internamente gli apparve una scena scioccante, estremamente simile.


"Questo è ..." iniziò a respirare a fatica. Dopo un momento, i suoi occhi brillarono mentre reprimeva i pensieri e le emozioni, poi guardò verso la terza montagna.


Su di essa infuriavano le fiamme. Erano tenue, ma sembravano incapaci di spegnersi. Ancora più strano, guardando la montagna, delle immagini fantasma si generarono nella mente, come se esistessero innumerevoli vulcani. Era impossibile dire quale delle montagne fosse reale e quale fosse falsa.


Alla fine, sulla superficie si poté vedere l'immagine di molte figure raggrinzite. Sembravano spiriti maligni, emettevano urla senza rumore mentre lottavano tra loro per essere i primi a raggiungere la vetta della montagna e poi gettarsi nella fossa di fuoco.


Non c'era nessun altare, nessun trono, nessuna figura. Questa terza montagna era completamente diversa dalle altre due!


Tre montagne, tre Demoni Maggiori del cielo e della terra!


Naturalmente, i tre Demoni Maggiori erano da tempo morti. Ma anche Lord Li non sarebbe stato in grado di far svanire le loro essenze. Pertanto, le tre montagne esistevano come prima!


Ansimante, Meng Hao focalizzò di nuovo il suo sguardo sulla Montagna dei Demoni della Terra del Gelo.
Poi congiunse le mani e ... si inchinò profondamente!


Primo inchino!


"Sono legato dal destino a Han Shan", disse. "Ho ricevuto la sua spada Immortale e la sua borraccia di bronzo. Perciò, dovrei inchinarmi prima alla Montagna dei Demoni della Terra del Gelo!" Quando le sue parole risuonarono, la Montagna dei Demoni della Terra del Gelo improvvisamente tremò.


Ovunque si poterono udire degli scricchiolii. In origine, il ghiaccio si diffuse attraverso la montagna, sigillandola. Ma quando Meng Hao si inchinò per la prima volta, quel ghiaccio iniziò a incrinarsi e a dividersi. Si formarono sempre più fessure, creando un suono ruggente che si elevò fino ai Cieli mentre Meng Hao si rialzava.


Giù in basso, Ke Jiusi stava sulla testa del vero spirito Notte, sulla Quarta Vetta. Quando vide ciò che stava accadendo, una strana luce cominciò a brillare nei suoi occhi. Anche gli occhi del vero spirito Notte cominciò a brillare. "Il suo primo inchino ha suscitato trasformazioni nella Montagna dei Demoni della Terra del Gelo. Lui ... è veramente legato alla montagna dal destino. Tuttavia, resta da vedere esattamente quanto sia forte quel destino. Può innescare la Fiamma del Demone per illuminare il terzo Paradiso?!"


Meng Hao alzò lo sguardo sulla Montagna dei Demoni della Terra del Gelo, poi fece un respiro profondo.
Congiunse le mani e si inchinò di nuovo.


"Il mio totem di tipo Terra è formato dalla Terra del Gelo. Alla fine, ho creato un'Anima Nascente della Terra del Gelo. Questa gentilezza, o destino, mi porta ad inchinarmi di nuovo alla Montagna dei Demoni!"


Secondo inchino!


Boom!


Quando la sua voce risuonò, si udì un enorme rombo dalla Montagna dei Demoni della Terra del Gelo.
Ancora più crepe apparvero sugli strati di ghiaccio e cominciarono a unirsi e formare qualcosa che sembrava una faccia. Le caratteristiche facciali erano estremamente realistiche; chiaramente quelle di un vecchio, con il volto antico.


Sembrava in grado di vedere tutto il passato di Meng Hao con una sola occhiata, così come il suo futuro.


Allo stesso tempo, qualcosa cambiò sulla figura seduta sul trono. Il punto precedentemente vuoto nella sua mano destra tremò all'improvviso mentre apparivano delle scintille blu. Sembrava che una fiamma desiderasse innescarsi lì!


Quando vide ciò, gli occhi di Ke Jiusi brillarono ancora di più. Per quanto riguarda il vero spirito Notte, non disse nulla, ma nei suoi occhi si poteva vedere uno strano bagliore.


Meng Hao alzò lo sguardo sul viso del vecchio negli strati di ghiaccio. Strinse le mani e si inchinò di nuovo, con un'espressione di determinazione nei suoi occhi.


"Ho un accordo con l'anziano Han Shan. Un giorno, quando la mia base di coltivazione sarà all'altezza, tornerò nella Sfera delle Rovine del Cammino per salvarlo. Quell'accordo è il destino, tra me e l'anziano Han Shan. È anche il destino tra me e la Montagna dei Demoni della Terra del Gelo. Oggi ripeto lo stesso giuramento di allora! [1]


Montagna dei Demoni, per favore, rendi testimonianza. Questo inchino è la prova della determinazione di Meng Hao della generazione giovane!"


Nemmeno il minimo rumore poté essere udito dalla Montagna dei Demoni della Terra del Gelo. Sembrava non avere alcuna reazione al terzo inchino di Meng Hao, che sentì il suo cuore battere forte; sapeva di aver provato ad imbrogliarlo.


Tuttavia, ad un tratto ...


"D'accordo!" Disse una voce antica. Riecheggiava dalla Montagna dei Demoni della Terra del Gelo, quasi dal profondo del tempo stesso. Mentre la voce si diffondeva attraverso l'area, portava con sé una freddezza infinita che faceva distorcere e offuscare il mondo.


La parola fu pronunciata dal volto dell’anziano. Guardò profondamente Meng Hao per un momento, e poi cominciò a diventare sfocato. Si sentivano scricchiolii mentre le crepe che formavano il viso si allargavano e si univano per creare un'enorme spaccatura che si diffuse dalla cima ai piedi della montagna. Creò un massiccio marchio, simile a una cicatrice.


Il marchio si estese fino all'altare e alla figura sul trono. Si poté sentire un colpo. Le scintille blu che danzavano sopra la mano destra della figura, improvvisamente cominciarono a unirsi, trasformandosi in una fiamma blu.


Questa illuminò la faccia della figura: era esattamente la stessa di Han Shan sotto tutti gli aspetti!


La fiamma ruggì, illuminando tre sezioni di luce in alto nel cielo.


A poco a poco, a causa della luce risplendente, due oggetti enormi e scioccanti divennero visibili.
Si libravano ancora più maestosi e scioccanti delle tre montagne del Demone Maggiore.


Un'aura scioccante e indescrivibile avvolse questi due oggetti!


La mente di Meng Hao tremò e lui chiuse gli occhi. Dopo essersi calmato, li riaprì e poi guardò la seconda montagna, la Montagna dei Demoni di Sangue!


Congiunse le mani, la guardò e poi improvvisamente si inchinò. "Non sono sicuro che questa montagna abbia qualcosa a che fare con l'antico Tempio del Destino. Tuttavia, ecco a cosa serve questo inchino. Se esiste il destino, implorerò la montagna a esprimersi!"


Questo era il suo quarto inchino in totale e il suo primo verso la Montagna dei Demoni di Sangue!




Capitolo tradotto da Diletta David


NOTE:


1. Han Shan era l'Immortale che Meng Hao incontrò nella Sfera delle Rovine del Cammino. Nel capitolo 474, Meng Hao promise di salvarlo.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
                                


                                



