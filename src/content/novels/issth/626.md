---
title: Capitolo 626 – La Nona Anima Nascente, L'Anima Nascente Demoniaca!
pubDate: 2025-03-17T11:17:34.949Z
tags:
    - issth
---


Il bastoncino di incenso finì di bruciare!


Si udì un rombo intenso provenire da dentro la Montagna della Reincarnazione, apparentemente con l'approvazione di Meng Hao. Il suono echeggiò in tutte le direzioni, scuotendo il Cielo e la Terra; il fumo nero si agitò e le fiamme all'interno sbatterono dappertutto. La luce nel cielo divenne ancora più luminosa, fino a essere quasi sconvolgente.


Era stata aggiunta una porzione e mezza di luce.


Il cielo aveva spazio per dieci porzioni. E ora, le tre Montagne del Demone Maggiore avevano illuminato nove parti.


I Cieli erano luminosissimi, come se fosse mezzogiorno, e ora le due Sacre Terre del Terzo Cielo erano illuminate in pieno. La vegetazione e gli edifici erano chiaramente distinguibili.


In effetti era anche possibile vedere che in una delle Sacre Terre, sorgeva un'enorme pagoda, sulla quale era intagliato un grande carattere.


Ji!


Il carattere appariva antico, sebbene fosse qualcosa che i mortali non avrebbero potuto vedere. Anche molti Coltivatori, a meno che non fossero sensibili al potere del Tempo, avrebbero avuto difficoltà a scorgere un qualsiasi indizio. Tuttavia, per Meng Hao, quella vista era di per sé secondaria a quella delle Sacre Terre.


Quelle erano esistite per decine e decine di migliaia di anni prima della comparsa del carattere Ji.


Questo aveva senso in base alle leggende che riguardavano il Signore Ji. Il suo Clan in origine non possedeva quel cognome; fu solo dopo aver preso il titolo di Signore della Nona Montagna e Mare che questo venne cambiato e che i Cieli furono posti sopra il Clan Li.


Una voce antica uscì dalla Montagna della Reincarnazione. Sebbene fosse fredda, sembrava carica di sentimento quando riverberò lentamente all'esterno.


“Il Dao è una direzione... Le parole di un bambino innocente.


Ricorderò questa risposta.” Mentre la voce parlava, il potere di Cielo e Terra contenuto nell'aura della Montagna della Reincarnazione eruttò dalla bocca del vulcano. Era così denso che sembrava poter assumere una forma corporea, come se in realtà fosse una cascata. La quantità eccedeva esponenzialmente rispetto a quella precedente quando si diresse verso Meng Hao.


Si avvicinò e poi lo circondò, generando un brontolio mentre formava un grande vortice con lui nel centro esatto. Quest'ultimo prese un respiro profondo, come un drago che inspira, e il potere di Cielo e Terra si riversò nei suoi occhi, orecchie, naso e bocca, così come in tutti i pori del corpo. Penetrò di colpo e cominciò ad accumularsi nella sua regione del dantian.


Si fuse con i Pilastri del Dao, generando un'onda di potere che spinse verso l'alto la base di Coltivazione di Meng Hao. I Pilastri del Dao iniziarono a splendere con una luce inesauribile; allo stesso tempo, le Anime Nascenti dentro di lui volarono improvvisamente fuori una a una per fluttuargli attorno.


Quando comparve l'Ottava Anima venne a crearsi una scena davvero sorprendente.
Mentre le otto Anime Nascenti gli ruotavano attorno, anche loro iniziarono, incredibilmente, ad assorbire il potere di Cielo e Terra che conteneva l'aura della Montagna della Reincarnazione. Questo si riversò nel corpo di Meng Hao e continuò il processo di trasformazione che sarebbe terminato con... una nona Anima Nascente!


Boom!


La luce inesauribile proveniente dai Pilastri del Dao esplose in mille pezzi, poi questi iniziarono a unirsi in un nucleo luccicante delle dimensioni di un chicco di riso!


La fase iniziale della Formazione del Nucleo!


Non appena apparve il nucleo, la velocità con cui Meng Hao assorbiva il potere aumentò di più di dieci volte. Aggiungendo le otto Anime Nascenti, gli ci volle solo il tempo di pochi respiri perché l'enorme vortice che lo circondava iniziasse a rimpicciolirsi rapidamente.


Dopo la sua scomparsa, il volto di Meng Hao ebbe un tremito. Improvvisamente alzò lo sguardo e i suoi occhi brillavano. Lì, nella regione del dantian, c'era un Nucleo pressapoco delle dimensioni del pugno di un infante!


La base di Coltivazione del Nucleo schizzò istantaneamente verso l'alto. Formazione del Nucleo intermedia. Avanzata. Tutta la strada fino al... grande cerchio della Formazione del Nucleo.


Il Nucleo emanava una luce colorata e sembrava essere un Nucleo Variegato. Tuttavia, all'interno aveva un'aura unica... Non appena Meng Hao la percepì, la riconobbe.


Era... Qi Demoniaco!!


Questo era un... Nucleo Demoniaco!


La Montagna della Reincarnazione era l'essenza di un Demone Maggiore. Uno degli schiavi consumati sulla montagna aveva ottenuto il suo Dao, per poi divenire uno dei tre Demoni Maggiori che potevano criticare i Cieli. Da questo era possibile vedere quanto fosse impressionante la Montagna della Reincarnazione.


Ora, Meng Hao era in grado di vedere che il potere di Cielo e Terra contenuto nella sua aura era davvero Qi Demoniaco. Dato che aveva assorbito questo Qi per la sua Coltivazione, naturalmente aveva creato un Nucleo Demoniaco.


Questo significava che la sua nona Anima Nascente sarebbe stata ovviamente... un'Anima Nascente Demoniaca.


La nona Anima Nascente, l'Anima Nascente Demoniaca!


“Con un altro giro di questo potere di Cielo e Terra potrò far apparire la mia Anima Nascente Demoniaca.” I suoi occhi splendettero di una luce strana e lui alzò lo sguardo sulla Montagna della Reincarnazione con una luce di anticipazione.


Poteva percepire che il Nucleo Demoniaco dentro di lui era al grande cerchio della fase. Era solo a un passo dal formare un'Anima Nascente.


Il rombo proveniente dalla Montagna svani gradualmente e quest'ultima ritornò alla normalità. Il fumo nero sgorgava fuori e le fiamme salivano in alto nel cielo. La fredda e antica voce risuonò ancora una volta.


“Non ti sono richieste altre domande.


Come hai detto tu, la tua attuale sfera e la tua base di Coltivazione non ti permettono di conoscere cosa sia il Dao...


Chiederti la terza domanda risulterebbe niente di più che una vuota chiacchiera. Non smuoveresti il mio cuore e neppure il tuo.


Perciò, non porre la domanda è la linea d'azione più appropriata.


Tuttavia, sono curioso. Se il tuo Dao è una direzione e tu la stai ancora cercando, hai dunque... trovato una qualche traccia?” L'ultima domanda posta dall'antica voce echeggiò in tutte le direzioni.


Meng Hao rimase silenzioso per un attimo. I suoi occhi luccicarono in reminiscenza, ma dopo un lungo momento, congiunse le mani verso la Montagna e si inchinò. Quando si raddrizzò, e iniziò a parlare la sua voce era debole. “Molti anni fa” mormorò, “in una notte mentre la neve ricopriva il mondo, sedetti assieme a qualcuno su una carrozza trainata da cavalli.


Era tremendamente freddo fuori, ma c'era una stufa all'interno della carrozza, rendendola molto accogliente. Era come se ci fossero due mondi differenti, separati l'uno dall'altro. A quel tempo, avevo appena messo piede nel mondo della Coltivazione. Non ero più un mortale, ma un Coltivatore e quando guardai la neve all'esterno, mi sentii come se stessi osservando me stesso.


La neve può esistere solo durante il profondo inverno. Può bramare i giorni dell'estate e il loro calore, ma se si avvicina a loro, si scioglie. Io sono più o meno lo stesso. Dopo essere avanzato nel mondo della Coltivazione, non posso più voltarmi indietro e neppure posso sperimentare la pace e la tranquillità che avevo una volta.” Ovviamente stava ripensando quell'anno nello Stato di Zhao, quando aveva speso del tempo nella carrozza dello studioso Zheng Yong. [1]


“Una volta ero un mero studioso... mi ricordo di quando alla fine abbandonai la mia città natale. Pioveva... [2]


La mia vita è come la neve. Posso esistere solo nell'inverno. Posso desiderare di tornare ai giorni solari del mondo mortale, ma quello non sono più io...


La vita è come un viaggio, pieno di infinite esperienze diverse. Forse sarebbe meglio dire che le differenti esperienze creano scenari diversi lungo il viaggio. Se proverai i duri venti gelati, diventerai come la neve. Se proverai il sole ardente, allora sarai come la pioggia...


Il tipo di vita che uno sperimenta determina che tipo di persona diverrà. È questo ciò che rende la vita meravigliosa.”


Ke Jiusi lo guardò e molti pensieri fluttuarono nella sua mente. Pensò a Ke Yunhai e alla sua stessa vita. Quello che vide fu tutto ciò che era successo a lui e a questo mondo.


“Sono rimasto qui già per molto tempo, colmo di nostalgia...”


Il vero spirito Notte sospirò. Le parole di Meng Hao non contenevano un qualche tipo di grande Dao. Tuttavia, si sentiva nondimeno toccato. Prima di questo momento, non avrebbe mai creduto che un qualche insignificante Coltivatore che non poteva resistere neanche a uno dei suoi colpi, potesse essere qualificato a smuoverlo emotivamente.


Zhixiang osservò Meng Hao, sperimentando ancora una volta quanto fosse straordinario. Questo la fece ripensare a tutte le sue esperienze di vita.


“Per me, il Dao è una direzione” continuò lui. “Io penso... che questa credenza sia spuntata quella volta in mezzo alla neve. Questo mi ha condotto... mi ha guidato a un luogo molto distante.


Molti anni dopo” mormorò, ripensando al Demone degli Elisir, “mi sono prostrato al mio Maestro in un mondo di reincarnazione illusoria. Nel corso di quella vita, mi sono prostrato tre volte. L'inchino dell'Innocenza, l'inchino del Viaggio e l'inchino della Contemplazione del Tramonto. E in quel momento, venni illuminato. [3]


In quel momento ho compreso che la vita è un viaggio. Ogni svolta del sentiero conduce a un nuovo panorama. Le mie impronte esistono su quella via e che siano profonde o superficiali, non importa. Tutte le decisioni sono state le mie.


Cielo e Terra sono solo luoghi di riposo per le miriadi di creature viventi. Il tempo è rappresentato da centinaia di generazioni di viandanti di passaggio.”


Avendo parlato fino a questo punto, i suoi occhi si illuminarono improvvisamente di una vivida luce. Sembrava che in quell'attimo, ci fosse qualcosa di chiaramente diverso rispetto al suo io precedente.


“Questa è la direzione che ho scelto. Sebbene la via sia poco chiara, ci sono tracce visibili.


Che si parli del nostro tempo sulla terra o di reincarnazioni, la vita è un viaggio. Il mare di amarezza è solo uno dei panorami, e questo è quanto. La cosa più importante è lasciare il nostro segno sul sentiero che abbiamo percorso e sperimentato.


Per quanto riguarda me, voglio continuare a camminare ancora più lontano!” Detto questo, Meng Hao prese un respiro profondo, congiunse le mani e si inchinò profondamente ancora una volta verso la Montagna della Reincarnazione.


Delle risate echeggiarono fuori da quest'ultima. I loro echi dispersero il fumo nero, le fiamme si spensero e il cielo si riempì di increspature.


“Il luogo di riposo per miriadi di creature viventi? Eccellente. Centinaia di generazioni di viandanti di passaggio? Meraviglioso! E tu vuoi percorrere una distanza ancora maggiore? Ben detto!


Bene, hai risposto alle mie tre domande. Permettimi di fornirti un po' di assistenza per camminare ancora più lontano!” Mentre la voce svaniva, la Montagna della Reincarnazione cominciò di nuovo a brontolare. Questa volta, il potere di Cielo e Terra che eruttò era dozzine di volte più forte di prima. Sprizzò fuori dalla bocca del vulcano, sfrecciando attraverso l'aria alla volta di Meng Hao. Gli circolò attorno e poi si trasformò in un eccezionale vortice.


Questo ruotò rapidamente e poi iniziò a riversarsi dentro di lui.


La sua mente rimbombò e il Nucleo Demoniaco multicolore dentro la sua regione del dantian iniziò immediatamente a riempirsi di crepe. Queste si propagarono, moltiplicandosi, per lo spazio di una manciata di respiri. Alla fine, il nucleo collassò e una piccola persona illusoria comparve dal suo interno!


Costui appariva esattamente uguale a Meng Hao sotto ogni aspetto. La sola differenza era che l'aria Demoniaca che aveva attorno era più evidente. Questa era la sua nona Anima Nascente, l'Anima Nascente Demoniaca.


Non appena comparve, aveva un aspetto debole. I suoi occhi erano chiusi e incapaci di aprirsi, sotto ogni aspetto non la si poteva paragonare alle sue altre otto Anime Nascenti. Tuttavia, quando in essa si riversò altro potere del Cielo e della Terra, iniziò a maturare.


L'apice della fase iniziale dell'Anima Nascente!


Fase intermedia!


Picco dello stadio intermedio!


Stadio avanzato dell'Anima Nascente!


I capelli di Meng Hao frustavano l'aria attorno alla sua testa e lui cominciò a fluttuare. Le sue otto Anime Nascenti ruotavano attorno a lui, mentre quella Demoniaca rimaneva all'interno, il vortice che lo circondava si ridusse velocemente. Presto, tutto il potere del Cielo e della Terra penetrò nel suo corpo.


L'Anima Nascente Demoniaca l'aveva risucchiato tutto. Improvvisamente, irradiò l'aura di un'Anima Nascente al grande cerchio della fase e, allo stesso tempo, volò fuori dalla sua regione del dantian per girargli attorno.


Si unì alle altre Anime che fluttuava in cerchio attorno a Meng Hao. Infine, i suoi occhi, che erano rimasti chiusi per tutto il tempo, si aprirono all'improvviso.


Le sue pupille erano verdi e completamente demoniache.


La nona Anima Nascente... l'Anima Nascente Demoniaca!


La base di Coltivazione di Meng Hao provò un'esplosione di potere senza precedenti.


Il vento sbatté attorno a lui e il Cielo e la Terra lampeggiarono con una profusione di colori. In questo momento, Meng Hao era il centro d'attenzione dell'intera Setta del Demone Immortale.




NOTE:



