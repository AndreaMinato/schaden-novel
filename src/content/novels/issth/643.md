---
title: Capitolo 643 - Saccheggio
pubDate: 2025-03-17T11:17:34.952Z
tags:
    - issth
---


Patriarca Affidabilità esitò per un istante. Se Meng Hao non avesse espresso le sue intenzioni, non gli avrebbe mai permesso di entrare nella città. Tuttavia, non poté non lanciare un’occhiata al mare e poi di nuovo alla città.


Alla fine, serrò i denti con forza.


“Questa è l’ultima volta”, disse con fermezza. Se Meng Hao avesse cercato di fare qualche altro scherzetto dopo questo, allora avrebbe rischiato il tutto per tutto e sarebbe scappato con la terra sulla schiena.


Meng Hao si diresse verso la città alla massima velocità. All'interno, i negozi chiusero tutti le porte, il che lasciò i Coltivatori piuttosto confusi. Ben presto si poté udire un certo trambusto.


L’arrivo di Meng Hao non attirò molte attenzioni. Scelse una zona abbastanza aperta in cui si sedette a gambe incrociate. Agitando la manica, fece comparire all'improvviso una grande quantità di oggetti magici davanti a sé. Questi si alzarono in volo verso l’area circostante, facendo diffondere in tutte le direzioni un bagliore intenso.


Quando comparvero le migliaia di oggetti magici contemporaneamente, brillanti e luminosi in modo accecante, questi attirarono subito l’attenzione di diversi passanti. Quando videro gli oggetti magici, si poterono udire dei sussulti.


Ben presto, il rumore delle conversazioni pervase l’aria.


“Così tanti oggetti magici!”


“Com’è possibile che quel tizio abbia così tanti oggetti magici!? Ha oggetti che vanno dallo stadio della Condensazione del Qi fino allo stadio dell’Anima Nascente! Ha di tutto!”.


“Non ditemi che ha saccheggiato qualche negozio?! È evidente che tutti quegli oggetti magici siano nuovi! Non ce n’è nemmeno uno usato!”.


In poco tempo, le persone iniziarono ad avvicinarsi per analizzare gli oggetti magici che fluttuavano nell'aria attorno a Meng Hao.


L’espressione di Meng Hao era la solita mentre elencava velocemente i prezzi per ciascuno oggetto, i quali erano basati sull'importo iniziale a cui li aveva acquistati moltiplicato per diverse volte. Dopodiché chiuse gli occhi e si sedette in silenzio.


Attorno a lui si affollarono sempre più persone i cui occhi brillavano quando, di tanto in tanto, davano un’occhiata a Meng Hao. Alcuni volevano acquistare qualcosa, ma i prezzi erano evidentemente piuttosto elevati. C’erano anche alcuni oggetti magici il cui prezzo era maggiore di diverse volte rispetto al normale. Per questo motivo, molte persone iniziarono a imprecare dentro di loro.


Il tempo trascorse, e ben presto si formò una certa folla. In questo momento, tutti i negozi della città erano chiusi, quindi la palese messa in mostra di Meng Hao attirò velocemente l’attenzione di gran parte dei Coltivatori nella città.


Sfortunatamente, sebbene ci fossero molte persone, in pochi erano disposti a comprare a quei prezzi esorbitanti.


Meng Hao non si sentiva affatto nervoso. Voleva infatti allungare il più possibile i tempi. Patriarca Affidabilità, d'altra parte, si stava innervosendo molto nel suo palazzo mentre osservava la scena che si stava svolgendo. Ben presto, stava calando la sera. Delle migliaia di oggetti magici che Meng Hao aveva messo in vendita, era riuscito a liberarsi solo di alcuni di questi. Patriarca Affidabilità adesso era incredibilmente preoccupato.


“Bene, questa è l’ultima volta!” disse sbattendo i piedi. Mandò il suo Senso Divino all'interno di diverse persone nella città.


In breve tempo, sette o otto Coltivatori si avvicinarono al banchetto di Meng Hao. Si spostavano alla massima velocità, provocando un certo disordine.


“Voglio 500 di questi oggetti magici!” disse uno di loro, un anziano. Lanciò una borsa da trasporto. Gli occhi di Meng Hao si aprirono all'istante. Guardò l’uomo, poi aprì lentamente la borsa da trasporto. In seguito, tolse tutte le Pietre dello Spirito dal suo interno e iniziò a contarle una per una. Dopo aver controllato attentamente il numero, agitò la manica facendo volare cinquecento oggetti magici verso l’anziano.


Il suo volto si contorse quando raccolse gli oggetti, poi questi si voltò e se ne andò. Una volta andato via, si avvicinò un’altra persone e, proprio come l’uomo di prima, iniziò ad acquistare oggetti magici.


“Quello era il responsabile del Padiglione del Buon Auspicio. Ha una reputazione importante e una relazione stretta con la Setta della Spensieratezza… Perché è venuto qui a comprare oggetti magici da questo tizio?”


“Io ho già visto quel tipo. È il negoziante della Residenza Chen! Anche lui è qui…”.


La folla circostante continuò a osservare stupita mentre i sette o otto Coltivatori sprecarono quasi due ore ad acquistare diversi oggetti. Ben presto, tutti gli oggetti magici di Meng Hao erano spariti.


Certo, il motivo per cui ci volle così tanto fu che Meng Hao contò meticolosamente ogni singola Pietra dello Spirito. Altrimenti avrebbe potuto vendere tutti gli oggetti nello spazio di qualche respiro.


Considerato quante Pietre dello Spirito finì col prendere, non fu certo una sorpresa che la folla lo guardasse avidamente, come un branco di lupi affamati.


Meng Hao mise al sicuro tutte le Pietre dello Spirito nella borsa da trasporto. In tutto ne aveva ottenute diverse centinaia di migliaia, il che, dopotutto, aveva reso il suo viaggio all'Isola del Santo alquanto redditizio.


Alla fine, si alzò lentamente in piedi e sospirò. Nel palazzo, la pazienza di Patriarca Affidabilità aveva ormai raggiunto il limite quando Meng Hao si trasformò in un raggio di luce che sfrecciò nell'aria.


Non appena ciò accadde, cinque o sei Coltivatori nella città in basso estrassero dei contenitori di giada che usarono poi per inviare delle comunicazioni orali.


Qualche istante dopo, da una località segreta emersero in volo tre Coltivatori alla Formazione del Nucleo. Nello stesso momento, un anziano con un abito rosso era seduto a gambe incrociate su di una nave vicino alla costa. All'improvviso, i suoi occhi si aprirono e iniziarono a splendere con una luce intensa. Da lui si sprigionarono le increspature di una base di Coltivazione allo stadio iniziale dell’Anima Nascente.


Era il tipo di persona che risultava minacciosa senza mostrare rabbia. Non appena i suoi occhi si aprirono, produsse un contenitore di giada che brillava intensamente. Quando mandò il suo Senso Divino all'interno del contenitore, gli occhi si socchiusero.


“Un Coltivatore che si aggira in volo con centinaia di migliaia di Pietre dello Spirito?” disse l’uomo con freddezza alzandosi in piedi.


“Sull'Isola del Santo, soltanto ai Coltivatori alla Formazione del Nucleo è permesso volare…


Ha venduto molti oggetti, la maggior parte adatti alla Condensazione del Qi e alla Stabilità della Consistenza. Tuttavia, è chiaro che la sua base di Coltivazione non sia all'Anima Nascente. Deve essere un Coltivatore alla Formazione del Nucleo.


Molto probabilmente si trova al grande cerchio della Formazione del Nucleo. Tra le mie mani, però, una persona così è solo un insetto”. Sulle labbra dell’uomo comparve un sorriso accennato.


“Se riesco a mettere le mani su qualche centinaia di migliaia di Pietre dello Spirito, allora questo viaggio non sarà stato uno spreco”. L’uomo usò il teletrasporto minore per svanire all'istante. Quando ricomparve, si trovava a mezz'aria sopra l’Isola del Santo. Dopo aver confermato la sua posizione esatta, scelse una direzione e iniziò a volare.


Meng Hao aggrottò il sopracciglio mentre volava a mezz'aria. Non riusciva proprio a pensare ad un altro motivo per fermarsi, ed ebbe quasi la sensazione di essere stato cacciato. Questo non lo rendeva felice.


Dopotutto, la persona che aveva imposto l’espulsione doveva essere il suo Protettore del Dao.


“Se avessi saputo che sarebbe andata così, avrei umiliato quella piccola tartaruga un po’ di più nella Pagoda del Demone Immortale!” sussurrò Meng Hao con rabbia. Proseguì, mentre guardava la costa diventare sempre più vicina.


In questo momento, Patriarca Affidabilità stava diventando incredibilmente entusiasta. I suoi occhi furono pervasi dall'aspettativa quando vide Meng Hao andare sempre più lontano.


“Se ne sta andando! Il piccolo bastardo se ne sta andando finalmente! Ahahah! Che sensazione fantastica!”. Più Patriarca Affidabilità ci pensava, più si sentiva felice. Iniziò addirittura a canticchiare un motivetto.


Se Meng Hao fosse stato lì, avrebbe riconosciuto quel motivetto. Si trattava proprio dello stesso motivetto che Patriarca Affidabilità aveva intonato nella Setta dell’Affidabilità [1].


Al momento, sul volto di Meng Hao c’era un’espressione terribile. Il mare era chiaramente visibile all'orizzonte, ma lui non riusciva ancora a pensare a un motivo per restare. Proprio quando stava iniziando ad esitare, dietro di lui si poté sentire un sibilo.


Quando Meng Hao udì il suono, fu subito sia sorpreso che molto felice. Guardò in fretta dietro di sé e vide tre raggi di luce che sfrecciavano verso di lui. Sul suo volto comparve un’espressione di gioia.


Nello stesso momento in cui Meng Hao si voltò per guardare indietro, si poté udire una voce fredda provenire da uno dei tre inseguitori. “Compagno Daoista, ti prego, rallenta per un istante!”.


I tre inseguitori erano uomini di mezza età, uno di loro era allo stadio intermedio della Formazione del Nucleo, gli altri due erano allo stadio iniziale della Formazione del Nucleo. Volarono molto velocemente e arrivarono in un batter d’occhio.


Nel suo palazzo, Patriarca Affidabilità osservava scioccato.


“Che cosa state facendo voi!?” gridò Meng Hao, indietreggiando.


Gli occhi dei tre uomini brillarono per l’intento omicida. Il Coltivatore allo stadio intermedio della Formazione del Nucleo guardò Meng Hao con attenzione. Prima aveva esitato perché non riusciva a vedere chiaramente la sua base di Coltivazione. Adesso, però, per lui era ovvio che fosse allo stadio iniziale della Formazione del Nucleo.


Inoltre, le parole e l’espressione di Meng Hao sembravano essere cariche di preoccupazione, il che fece stare l’uomo ancora più calmo.


“Noi tre vorremo prendere in prestito qualcosa da te, Compagno Daoista”, disse l’uomo con un sorriso falso. “Speriamo che tu possa aiutarci a raggiungere il nostro obiettivo”. Con queste parole, gli altri due si spostarono per circondare Meng Hao.


Gli occhi dei tre sprigionavano cattive intenzioni mentre fissavano con freddezza. L’avidità nei loro occhi non poteva essere più evidente.


“Che cosa… che cosa volete prendere in prestito?” rispose Meng Hao in fretta.


“Solo qualche Pietra dello Spirito, tutto qui”, disse l’uomo con un sorriso. “Compagno Daoista, hai diverse centinaia di migliaia di Pietre dello Spirito nella tua borsa da trasporto. Ti dispiacerebbe prestarle a noi?”. Mentre parlava, nei suoi occhi splendeva l’intento omicida. Proprio quando stava allungando il braccio per attaccare…


“Ok! Accetto!” disse Meng Hao. Colpì la sua borsa da trasporto e all'istante fece volare fuori da questa centinaia di migliaia di Pietre dello Spirito. Vedere così tante Pietre dello Spirito, portò i tre Coltivatori a fissare, ansimando.


Per il tempo che un bastoncino d’incenso impiega a bruciare, si poté udire un suono simile al gorgoglio dell’acqua, mentre le Pietre dello Spirito si riversavano al suolo. Ben presto, assunsero la forma di un qualcosa simile a una montagnetta.


Sebbene fosse sera, le Pietre dello Spirito brillavano e splendevano, portando così gli occhi dei tre uomini a brillare intensamente.


Tuttavia, mentre Meng Hao era occupato, all'improvviso comparve la punta di uno degli oggetti magici della Setta del Demone Immortale. Lui rimase basito e la coprì velocemente.


“Ahahah!” disse l’uomo di mezza età con gli occhi che scintillavano. Mentre parlava era tutto un sorriso, sebbene ce la stesse mettendo tutta per controllare l’entusiasmo dentro di sé. “Compagno Daoista, sembra che tu sia così tanto di buon umore, quindi odio doverti dire che oltre alle Pietre dello Spirito avrei anche bisogno di alcuni oggetti magici. Poco fa ho notato che ne hai alcuni nella tua borsa da trasporto. Fammi dare un’occhiata”.


Gli altri due scalpitavano per l’impazienza riguardo a quanto ricchi stessero per diventare.


Nel frattempo, nel palazzo, Patriarca Affidabilità stava ansimando, con gli occhi pervasi dalla rabbia mentre serrava i pugni con forza. Non voleva nient’altro che Meng Hao andasse via il più velocemente possibile. Sfortunatamente, questi folli avevano osato fermarlo e rallentarlo. Questo era stato sufficiente a fare esplodere Patriarca Affidabilità come un fulmine.


“Stanno cercando la morte?!” gridò, agitando la mano. Nello stesso momento, le tre persone che circondavano Meng Hao, nel bel mezzo del massimo del loro entusiasmo, iniziarono a tremare. Nelle loro menti esplose il suono di qualcuno che gridava.


Poi, in un batter d’occhio, i loro occhi si spalancarono e i corpi esplosero in mille pezzi. L’aria fu pervasa da una foschia e dal sangue, che svanirono velocemente nel nulla.


Meng Hao sorrise aspramente, poi si spostò per raccogliere le Pietre dello Spirito sul suolo. Tuttavia, fu a questo punto che improvvisamente sorrise entusiasta ancora una volta. All'orizzonte, un raggio di luce si avvicinava a lui alla massima velocità dalla direzione dell’oceano.


Si trattava di un anziano allo stadio iniziale dell’Anima Nascente.


“Tira fuori le tue Pietre dello Spirito e… huh?”. Proprio quando la voce dell’anziano riecheggiò, all'improvviso sussultò. Aveva appena visto l’enorme montagna di Pietre dello Spirito che giaceva lì sul terreno.




NOTE:


1. Sia Patriarca Affidabilità che Meng Hao avevano canticchiato la stessa melodia nei capitoli 84 e 85.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
                                


                                



