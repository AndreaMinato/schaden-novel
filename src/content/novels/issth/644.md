---
title: Capitolo 644 – Patriarca, Salvami!
pubDate: 2025-03-17T11:17:34.952Z
tags:
    - issth
---


“Un altro?” La rabbia del Patriarca Affidabilità si accese di nuovo. Era incredibilmente indignato; dopo tutte le difficoltà che aveva dovuto attraversare per portare a termine il suo obiettivo di far andare via Meng Hao, c'era quasi riuscito.


Eppure, al momento critico, un idiota dopo l'altro venivano a creare problemi. Il Patriarca era estremamente nervoso per la paura che Meng Hao trovasse qualche nuova occasione per rimanere sull'isola. Per questo la sua furia bruciava fino al cielo. Stava per agire e distruggere il nuovo arrivato con un palmo, quando all'improvviso, un tremore attraversò il suo corpo. Alzò lo sguardo e non vi era traccia di rabbia; l'umore così facilmente mutevole di quando aveva a che fare con Meng Hao era sparito. Ora, la sua espressione era davvero seria.


Rimase a fissare le lontane profondità del mare.


Al suo fianco, anche Guyiding Triplice Pioggia aveva una strana sensazione che sembrava giungere dal nulla. Guardò in alto e la sua espressione venne attraversata da un fremito. Senza un rumore, lo Spirito Barca le apparve di fianco e anche lui si mise a fissare in lontananza.


Nel frattempo, il vecchio Coltivatore prepotente all'Anima Nascente vide l'enorme pila di Pietre dello Spirito, cosa che gli fece tremare il cuore. Si guardò attorno e, non vedendo nulla fuori dall'ordinario, si giro accigliato a guardare Meng Hao, il quale contraccambiò lo sguardo e, quando questi si incontrarono, scoppiò a ridere.


La scena causò una strana sensazione al vecchio Coltivatore. All'improvviso aveva il presentimento che ci fosse qualcosa di sospetto e arretrò immediatamente di alcuni passi.


Stava proprio per dire qualcosa, quando il volto di Meng Hao ebbe improvvisamente un guizzo; per poi muovere di scatto la testa per scrutare in lontananza. Allo stesso tempo, dal suo corpo eruttò un'aura ferocemente intensa; non divenne più grande, ma agli occhi del vecchio sembrava, all'improvviso, indescrivibilmente enorme; improvvisamente si sentì come se non fosse altro che un insetto di fronte a Meng Hao.


L'aura esplosiva che ribolliva fuori dal corpo fece tremare e ansimare il vecchio. I suoi occhi si spalancarono per l'incredulità e la mente venne colmata da un frastuono.


“Il grande cerchio dello stadio dell'Anima Nascente!!” pensò, con il corpo e la mente che tremavano e il sangue che fluiva via dal viso.


L'aura di Meng Hao continuò ad aumentare, superando in un batter d'occhio dei limiti che causarono il gonfiarsi delle nuvole e del vento e l'affievolirsi della luce nel cielo e sulla terra. Si udirono anche i crepitii dei fulmini.


La sua energia passò sopra ogni cosa e in ogni direzione per migliaia di chilometri, facendo apparire un vortice, il quale ruotò rapidamente, salendo fino al punto che sembrava connettere il Cielo e la Terra. Delle fenditure comparvero nell'aria, come se il mondo stesso non potesse gestire il potere esplosivo della sua base di Coltivazione.


“La... la Recisione dello Spirito!!” Essere nel mezzo della tempesta fece sentire il vecchio come se fosse un piccola foglia nel mezzo del mare furioso, o una barca solitaria sul punto di essere ridotta a piccoli pezzettini.


La sua mente ronzò per poi svuotarsi completamente e la sua faccia perse anche la più piccola traccia di sangue, al punto che sembrava praticamente morto. Il corpo tremava come un foglio di carta mentre fissava con occhi spalancati il vortice e Meng Hao, il quale appariva quasi come un Immortale.


“Ho... ho davvero cercato di derubare un eccentrico alla Recisione dello Spirito...” Il tremore dell'uomo fu rimpiazzato presto dallo stupore e da un'indescrivibile paura. Il cambio di eventi l'aveva lasciato profondamente scombussolato. A suo parere, aveva appena fatto la cosa più folle di tutta la vita.


Mentre tremava, fu all'improvviso incredibilmente grato di non aver finito di parlare prima. Forse aveva ancora il tempo di voltarsi e andarsene.


“Anziano... Anziano, io...” Ma prima ancora di poter balbettare una spiegazione, Meng Hao agitò la manica. Tutte le Pietre dello Spirito svanirono all'istante e ignorando completamente il Coltivatore all'Anima Nascente, volò in aria e guardò in lontananza.


Quello che vide fu un lungo raggio di luce che sfrecciava nel cielo sopra al mare; sembrava in grado di separare il Cielo e la Terra mentre si dirigeva verso di lui ad alta velocità. Si sentiva un brontolio e presto, divenne visibile, all'interno del raggio, l'immagine di un Coltivatore vestito di bianco. Non sembrava vecchio, ma di mezza età. Le sue mani erano congiunte dietro la schiena mentre camminava attraverso l'aria all'interno del raggio.


I capelli gli fluttuavano tutt'attorno e ovunque si propagavano delle distorsioni. Sembrava come se in qualunque posto passasse, le leggi naturali del mondo cambiassero a causa sua. Le onde si gonfiarono nel mare in basso, ruggendo con fragore.


Se si guardava con attenzione, si poteva vedere che in quella parte di mare, l'acqua affondava come se fosse sottoposta a una qualche incredibile pressione.


“È finalmente qui!” pensò Meng Hao. I suoi occhi luccicarono vividi e senza esitazione entrò nella Nona Anima!


Boom!


Un rombo riempì il corpo di Meng Hao, che percepì una pressione incredibile. Questa sensazione era ancora più intensa dell'ultima volta, cosa che lo fece impallidire. Sottoposta alla pressione, la sua base di Coltivazione si condensò all'improvviso da sette a sei parti!


Sembrava che la pressione del Decimo Patriarca del Clan Wang fosse come una mola e Meng Hao... una lama!


Allo stesso tempo, l'intenso potere della sua base di Coltivazione esplose per contrattaccare.


RUMBLE!


Il sangue fuoriuscì dalla sua bocca e lui venne spedito all'indietro ruotando come una trottola. Tuttavia, una luce vivida splendeva nei suoi occhi mentre si affidava solo al suo potere per resistere alla pressione di quello sguardo.


Gli occhi del Decimo Patriarca del Clan Wang si agitarono quando scrutò profondamente Meng Hao. Questo non era lo stesso clone che lo aveva affrontato nel Dominio Meridionale; questo era un corpo di carne e sangue, un vero clone.


Era molto, molto più potente del Clone Divino dell'ultima volta. Dopotutto, la forza di volontà nel suo sguardo poteva uccidere una persona.


In basso, lo stupore del Coltivatore all'Anima Nascente aveva raggiunto l'apice. Non aveva nessun modo per anche solo immaginare quale livello di Coltivazione potesse rendere un esperto alla Recisione dello Spirito incapace di contrattaccare.


“Questo posto è un incubo...” Iniziò a tremare violentemente, desiderando di poter semplicemente cadere nell'incoscienza.


Nel frattempo, nel palazzo, gli occhi del Patriarca Affidabilità luccicavano mentre osservava silenziosamente quello che accadeva.


Uno sguardo di apprensione comparve in quelli di Guyiding Triplice Pioggia.


Mentre levitava a mezz'aria nella regione costiera, Meng Hao si ripulì la bocca dal sangue e arretrò.


Per quanto riguardava il Decimo Patriarca del Clan Wang, ora era ancora più eccitato riguardo alla Consistenza del Dao di Meng Hao. “È davvero degna di essere chiamata la Perfetta Consistenza del Dao...”


Fece un altro passo in avanti verso di lui.


Fu a questo punto che Meng Hao gridò improvvisamente: “Patriarca, salvami!!”


Non appena le parole uscirono dalla sua bocca, il volto di Patriarca Affidabilità ebbe uno scatto. Pretese di non aver sentito, ma Guyiding Triplice Pioggia, più ansiosa che mai, si girò velocemente verso di lui.


Boom!


Mentre ancora diceva quelle parole, Meng Hao fuggì alla massima velocità, con il corpo che baluginava di un bagliore sanguigno. Tuttavia, il Decimo Patriarca del Clan Wang gli apparve di fronte all'istante.


“Patriarca Affidabilità” disse Meng Hao, usando la sua base di Coltivazione per far echeggiare le parole in tutta l'Isola del Santo, “sono il solo discepolo rimasto della Setta dell'Affidabilità. Anche in quella della Spensieratezza, considerando il mio livello di anzianità, dovrei essere considerato un rispettabile Anziano. Puoi davvero rimanere a guardare mentre vengo ucciso?” Tutti nella Setta della Spensieratezza udirono chiaramente le parole che pronunciò. Meng Hao provò subito a ritirarsi di nuovo, ma il Decimo Patriarca agitò la mano. Il suo sconvolgente intento omicida, che conteneva la forza di volontà della Ricerca del Dao, si trasformò in un raggio nero che sfrecciò verso Meng Hao.


Si muoveva con una velocità incredibile, ma lui era in guardia; apparve la Spada dell'Immortale, cosa che fece contrarre le pupille al Decimo Patriarca.


In quell'istante, nel palazzo, Guyiding Triplice Pioggia strinse i denti e poi svanì all'improvviso. Si trasformò in una goccia di pioggia che saettò fuori dall'edificio. Nello stesso momento, anche lo Spirito Barca svanì.


Quando la goccia riapparve, era di fronte a Meng Hao; si trasformò subito in un velo di pioggia cadente che bloccò il raggio di luce nera in arrivo.


Improvvisamente risuonò la voce di Guyiding Triplice Pioggia. “Il tuo corpo fisico è forte, ma non puoi usarlo ora. La pioggia è acqua. L'acqua diventa un lago e il lago desidera diventare un mare. La superficie del mare può incresparsi; e le vibrazioni possono resistere a innumerevoli poteri!”


Non appena Meng Hao la udì, gli si spalancarono gli occhi. Sebbene avesse riconosciuto la voce, non c'era tempo per i ricordi ora. Le sue parole sembrarono risvegliarlo, e lui iniziò a far vibrare il corpo.


Tutto questo ha preso del tempo per essere descritto, ma in realtà accadde in un battito di ciglia.


Il raggio nero si avvicinò e quando passò attraverso il velo d'acqua, venne disperso per più di metà. Quello che rimase colpì Meng Hao, causando un boato. Le vibrazioni del suo corpo, però, si trasformarono in uno strano potere che consolidò tutti i poteri difensivi in un unico punto. In un battito di ciglia, avvennero centinaia di vibrazioni che lottarono contro il raggio nero.


Il suo corpo tremò e il sangue gli spruzzò dalla bocca. Mentre ruzzolava all'indietro, la pioggia si trasformò in una giovane ragazza che lo prese tra le braccia. Comparve anche lo Spirito Barca; il quale agitò la manica, creando delle increspature e delle distorsioni per proteggere Meng Hao mentre si ritiravano.


Sebbene avessero disperso il raggio nero, le onde di potere che si erano generate avevano completamente distrutto la terra circostante. Ogni cosa era stata schiacciata e distrutta, lasciandosi dietro un enorme cratere.


Mentre si ritirava, negli occhi di Meng Hao apparve uno sguardo furioso.


“Vecchia tartaruga Affidabilità, tu sei il mio Protettore del Dao! Non posso credere che l'incantesimo restrittivo che ti è stato imposto ti permetta di rimanere tranquillamente seduto a guardare mentre muoio!” Mentre parlava, il Decimo Patriarca del Clan Wang si avvicinò. Uno sguardo di derisione comparve sulla sua faccia mentre sollevava in alto la mano destra. La volontà di sterminio apparve nei suoi occhi quando colpì verso il basso con il palmo.


Non appena iniziò a muoversi, tutto divenne buio, come se il mondo ora appartenesse al palmo. Mentre calava, Meng Hao, così come ogni altra cosa in tutta l'area, iniziò a crollare e disintegrarsi.


Vedendo cosa stava succedendo, Patriarca Affidabilità alzò la testa e ruggì. Le parole di Meng Hao l'avevano trafitto al cuore; non poteva veramente rimanere seduto compiacente a guardarlo morire.


“Accidenti! Bene, il Patriarca sta arrivando!”


Quando si sommano le fiamme della furia che ancora albergavano in lui, al fatto che il Decimo Patriarca del Clan Wang stava distruggendo tutta la terra con il suo palmo, tutto ciò fece ululare il Patriarca Affidabilità e finalmente...


Lasciò il palazzo!


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter        


                                



