---
title: Capitolo 645 – Vecchia Tartaruga Spudorata!
pubDate: 2025-03-17T11:17:34.952Z
tags:
    - issth
---


Non appena Patriarca Affidabilità apparve all'esterno, tutta l'Isola del Santo tremò. Indossava una lunga tunica azzurra e i suoi capelli ondeggiavano al vento. Appariva antico, ma i suoi occhi brillavano con una luce vivida e sulla fronte erano apparse delle vene gonfie. La rabbia e la furia dentro di lui avevano raggiunto il punto in cui dovevano assolutamente sfogarsi.


Con un singolo passo, attraversò metà isola, apparendo di fronte a Meng Hao, proprio tra lui e il Decimo Patriarca del Clan Wang!


Sollevò la mano destra e, immediatamente, si sollevò un velo di vapore. Questo emanava un Qi Demoniaco sconvolgente e anche una luce prismatica. Il palmo del Decimo Patriarca lo colpì all'istante.


“Io sono il Patriarca! Ora sparisci!” gridò con rabbia, sollevando la testa e ruggendo. La sua voce echeggiò come un tuono in tutte le direzioni.


La foschia e il palmo si scontrarono l'uno con l'altro, riempiendo l'aria con un fragore enorme. Patriarca Affidabilità venne spinto barcollante all'indietro, come se un vento furioso si fosse abbattuto su di lui. Quando alzò di nuovo lo sguardo, un'espressione feroce riempì i suoi occhi.


Anche il Decimo Patriarca tremava e i suoi occhi occhi luccicavano accesi. Ma poi, fece una fredda risata.


“Un patetico Coltivatore alla Recisione dello Spirito?” disse senza emozione. “Ragazzino, è questa la persona su cui facevi affidamento? Permettimi di distruggerlo e le tue speranze con lui!” Dal modo in cui parlava, distruggere Patriarca Affidabilità doveva essere incredibilmente facile per lui.


In realtà, dal suo punto di vista, distruggere un Coltivatore alla Recisione dello Spirito era veramente una faccenda semplice. Infatti, parlando normalmente, Meng Hao non avrebbe potuto resistergli neppure per mezzo attimo; la sola ragione per cui ci era riuscito era che il Decimo Patriarca doveva essere molto cauto per non ucciderlo. Se l'avesse fatto, gli sarebbe stato impossibile rubare la sua Consistenza del Dao.


Detto in verità, il Patriarca Wang possedeva molte magie Daoiste che potevano facilmente distruggere qualsiasi cosa in vista.


“Io sono il Patriarca del Clan Wang. Un antenato del Clan inventò tre attacchi con le dita, due dei quali sono da tempo divenuti delle arti perdute. Tuttavia, il Dito dello Sterminio è ancora tramandato tramite un'eredità.” Detto quello, il Decimo Patriarca agitò in aria il dito; il quale sembrava possedere il potere dello sterminio, mentre la forza vitale di tutti gli esseri viventi iniziò subito ad appassire sotto il potere dell'attacco.


Gli occhi di Meng Hao fremettero quando percepì la sua stessa forza vitale svanire rapidamente. Una luce gelida comparve all'improvviso nei suoi occhi, mentre arretrava di nuovo. Avendo appena ottenuto l'illuminazione riguardo alla tecnica della vibrazione, fece apparire all'istante un centinaio di vibrazioni dentro di sé, bloccando la sua forza vitale così da rallentare l'effetto di appassimento.


“Ora non è il tempo di andarsene” pensò, mentre innumerevoli pensieri correvano attraverso la sua mente. “Devo aspettare ancora un po', fino a che la battaglia tra la vecchia tartaruga e il bastardo del Clan Wang non raggiunga l'apice. Quando le vere fiamme della furia avvamperanno, sarà il momento di fuggire.” La ragione per cui era rimasto sull'Isola del Santo era di attaccare il Patriarca del Clan Wang qui, e usare il potere di Patriarca Affidabilità per distruggerlo, creandosi così un modo per sfuggire all'attuale crisi.


Guyiding Triplice Pioggia stava al suo fianco, con un'espressione seria in viso. Gli occhi dello Spirito Barca, d'altra parte, splendevano vividi mentre rimaneva un po' di lato in modo protettivo.


A causa delle trasformazioni avvenute in Cielo e Terra e dei tremori dell'Isola del Santo, gli esperti della Setta della Spensieratezza si mossero quanto più velocemente possibile. Sapevano di volare verso il pericolo, ma le regole della Setta erano davvero severe. L'anzianità era la cosa più importante di tutte e se il Patriarca era sceso in battaglia, allora non importava se non erano alla sua altezza, a meno che non venisse ordinato specificatamente di andarsene, era fatto loro obbligo di andare.


Il più nervoso di tutti era il Coltivatore all'Anima Nascente lì in basso, quello che aveva cercato di derubare Meng Hao. Stava tremando violentemente e i suoi occhi erano larghi come due piattini. Tutto quello che accadeva lo faceva respirare velocemente; la sua mente girava e aveva persino perso l'abilità di pensare. Non importava che fosse Meng Hao, Patriarca Affidabilità o il Decimo Patriarca del Clan Wang, nessuno di loro era una persona con cui avrebbe mai potuto venire in contatto. Per lui, finire coinvolto in questo conflitto era chiaramente la cosa più sfortunata che gli fosse mai capitata in tutta la sua vita.


Il Cielo e la Terra sprofondarono nella distruzione. L'attacco del dito del Decimo Patriarca fece diventare grigio l'intero mondo; l'unica cosa che possedeva colore era il Patriarca stesso.


Il dito discese, e il mondo tremò.


Le sopracciglia di Patriarca Affidabilità scattarono verso l'alto, mentre lui eseguiva un incantesimo con entrambe le mani. Il Qi Demoniaco fuoriuscì immediatamente.


“Di che Dito dello Sterminio di merda stai parlando?!” disse. “Il Patriarca non ha mai sentito niente del genere. Arte Demoniaca, Fendente del Cielo e della Terra!” Anche Patriarca Affidabilità agitò un dito. Da quel che sembrava, la sua unghia divenne il Cielo e la carne del dito divenne la Terra. Per quanto riguardava la punta del dito, questa si trasformò in qualcosa che sembrava una lama affilata in grado di tagliare sia il Cielo che la Terra.


Entrambi gli attacchi si scontrarono a mezz'aria.


BOOM!


L'enorme esplosione fece sputare sangue al Coltivatore all'Anima Nascente giù in basso, spedendolo vorticosamente all'indietro. Meng Hao arretrò, con gli occhi che luccicavano mentre guardava le piante intorno a lui appassire e seccarsi rapidamente. Patriarca Affidabilità, a cominciare dal dito esteso, iniziò ad avvizzire.


In un batter d'occhio, gli caddero i capelli e il suo corpo era tutto emaciato; appariva quasi come un cadavere disseccato. Poi si sentì uno scoppiettio e il suo corpo esplose, trasformandosi in innumerevoli puntini di luce che fluttuarono via.


L'espressione del Decimo Patriarca del Clan Wang rimase la stessa, sembrava possedere la massima confidenza in questo suo attacco del dito.


“Era lui colui su cui facevi affidamento?” disse freddamente, mentre osservava Meng Hao con occhi pieni di scherno.


L'espressione di Meng Hao era calma. Al suo fianco, Guyiding Triplice Pioggia aveva un'espressione simile; questo lasciò boccheggiante il Patriarca, che era in grado di percepire che qualcosa non andava. Quando era sul punto di fare un passo in avanti, nell'aria riverberò un ruggito sconvolgente.


“Dannazione! Questo bastardo ha osato distruggere il clone del Patriarca!?” Istantaneamente, apparve dal nulla una nuvola di vapore pulsante, che lentamente si riformò nelle forme di Patriarca Affidabilità.


La base di Coltivazione di questo nuovo Patriarca era un pochino più debole della precedente. Come apparve, la sua rabbia ribollì nel cielo e un lampo di follia passò nei suoi occhi. Immediatamente si gettò in avanti.


“Come qui” ruggì, “nessuno potrà uccidere quel piccolo bast... er, ahem, nessuno potrà uccidere Meng Hao!”


Se non avesse detto quelle parole, Meng Hao non avrebbe notato nulla di strano. Tuttavia, non appena le parole lasciarono la sua bocca, il cuore di Meng Hao iniziò a martellare per la paura e il viso ebbe un guizzo. Non credeva assolutamente che Patriarca Affidabilità potesse mormorare delle tali parole e intenderle veramente.


“Dannazione, con che tecnica se ne uscita la vecchia tartaruga per liberarsi del Sigillo del Demone...?


Deve avere qualcosa a che fare con ciò che ha appena detto. Non ditemi che qualunque sia la tecnica che sta usando può davvero cavarsela senza dover combattere?” Meng Hao non era più il Coltivatore inesperto che era stato un tempo. Dopo tutto quello che aveva vissuto, aveva da tempo affinato la sua capacità di ragionare e basandosi sulle parole appena dette da Patriarca Affidabilità, poteva ovviamente scovare degli indizi su cosa stava succedendo.


Mentre la sua mente veniva attraversata da innumerevoli pensieri, Patriarca Affidabilità si avvicinò per poi piazzarsi tra lui e il Decimo Patriarca del Clan Wang agitando la manica.


“Meng Hao, va via da qua!” disse, poi caricò ancora una volta contro l'altro Patriarca.


Meng Hao rabbrividì e iniziò ad ansimare leggermente. Il Decimo Patriarca del Clan Wang sbuffò con freddezza e avanzò di un passo, poi attaccò ancora una volta con il Dito dello Sterminio.


Come prima, l'attacco fece diventare tutto grigio e causò la distruzione di tutta la vita. Patriarca Affidabilità alzò la testa e lanciò un ululato indignato.


“Bisogna fare tesoro della vita! Le promesse sono più che eterne! Io sono Patriarca Affidabilità e ho promesso di essere il Protettore del Dao di Meng Hao! Anche se dovessi essere fatto a pezzi mille volte, terrò fede alla mia promessa!”


Apparendo completamente non spaventato dalla morte, il Patriarca si gettò alla carica. Sembrava preferire di morire in battaglia pur di bloccare lo slancio del Decimo Patriarca del Clan Wang. Mentre si scagliava all'attacco senza paura, eseguì un gesto incantato, scatenando un'Arte Demoniaca.


Chiunque avesse guardato avrebbe sicuramente percepito il completo e totale sfoggio di valore. Abbandonare la propria vita per mantenere una promessa; queste erano le azioni di un vero uomo!


Tuttavia, Meng Hao capiva il Patriarca troppo bene. Sapeva che la dannata vecchia tartaruga non avrebbe mai agito in quel modo; il sudore cominciò a colargli dalla fronte mentre una sensazione davvero pessima colmava il suo cuore.


Senza esitazione gettò via i suoi piani precedenti e iniziò a fuggire nella direzione opposta. Guyiding Triplice Pioggia guardò Meng Hao in fuga, e poi di nuovo Patriarca Affidabilità che sembrava fronteggiare la morte senza battere ciglio. Al che sospirò.


BANG!


Sotto il potere del Dito dello Sterminio, il corpo del Patriarca avvizzì rapidamente per poi cadere a pezzi.


Tuttavia, nello stesso momento, si udì un ruggito improvviso. La nebbia si riformò, diventando ancora una volta il Patriarca Affidabilità. E ancora mise a rischio la vita per bloccare il passo al Decimo Patriarca.


“Posso morire senza rimpianti, ma Meng Hao... non deve morire!” gridò Patriarca Affidabilità. “Questa è la mia promessa di molti anni fa!”


Una strana luce comparve negli occhi dell'altro Patriarca mentre lo osservava.


“E così, una promessa può davvero portare qualcuno a essere così coraggioso da usare la propria essenza per tornare in vita in questo modo!” Dalla sua prospettiva, Patriarca Affidabilità doveva star attingendo all'essenza del suo vero io per tornare in vita.


Per i Coltivatori della sua sfera, la propria essenza era la più preziosa di tutte le proprietà. Sperperarla poteva portare a danni gravi da cui era difficile recuperare. Era davvero estremamente preziosa.


Uno sguardo di rispetto comparve nei suoi occhi. All'improvviso realizzò che se questo Patriarca Affidabilità fosse stato un membro del suo stesso Clan, sarebbe stato indubbiamente un eccellente guardiano.


Meng Hao stava imprecando dentro di sé; a questo punto, aveva compreso esattamente cosa stesse facendo Patriarca Affidabilità. Meng Hao, al momento, stava impiegando tutta la velocità che riusciva a generare per fuggire, sebbene desiderasse di potersi muovere migliaia di volte più in fretta.


“Hahaha!” penso Patriarca Affidabilità. “Questo metodo funziona dopotutto. Il Patriarca è di nuovo il più intelligente! Il Sigillo del Demone richiede solo che io diventi un Protettore del Dao. Protettore del Dao, huh. Questo significa solo proteggere! E il vero significato del Dao è temprare se stessi. Quindi l'identità da Protettore del Dao non significa che io debba prevenire la morte di quel piccolo bastardo. Tutto quello che devo fare è proteggerlo un pochino. Se dovesse capitare qualche incidente, fintanto che mi sforzo, non ha importanza.


E io mi sto già sforzando! Questo può anche essere solo un clone, ma ci devo spendere un pochino di essenza, giusto?! E per quanto riguarda il Sigillo del Demone, non dovrebbe essere troppo un problema. Hahaha! Il Patriarca è troppo intelligente!


Questa volta non conterà come sfida al Sigillo!” Si sentiva piuttosto orgoglioso di se stesso. All'esterno, però, appariva furioso. Sembrava essersi completamente scatenato pur di bloccare la strada al Decimo Patriarca del Clan Wang e, ancora una volta, il suo corpo appassì e collassò.


La volta successiva in cui apparve, era ancora più debole e a questo punto, il Decimo Patriarca del Clan Wang stava davvero ammirando la sua lealtà. Questa volta, quando il corpo di Patriarca Affidabilità si consumò, il Patriarca del Clan Wang non aspetto che si riformasse, prima di sfrecciare via all'inseguimento di Meng Hao.


Quando Patriarca Affidabilità riapparve era estremamente debole. Tanto che il suo corpo era talmente senza forma da permettere di vedere l'immagine illusoria del suo vero io.


Ora appariva come una feroce tartaruga che se ne stava lì a guardare il Decimo Patriarca dare la caccia a Meng Hao.


La sua era un'espressione di incredibile dolore e indignazione, il Patriarca gridò: “Non ucciderlo! Uccidi me invece!” Dentro di sé, il Patriarca se la rideva della grossa, ma all'esterno i suoi occhi erano iniettati di sangue. Sollevò il capo per ruggire e poi si gettò all'inseguimento.


“Uccidi me, okay?! Devo mantenere la mia promessa anche a costo di morire. Non ucciderlo!! Io non sono solo il suo Protettore del Dao, io sono il suo Patriarca! Lui è il membro di rango più alto della Setta dell'Affidabilità dopo di me! Mi è eguale, è il futuro e la speranza della Setta. Non ti è permesso ucciderlo!”


“Spudorato!!” ringhiò Meng Hao attraverso i denti stretti. Senza esitazione estrasse il portafortuna ed era sul punto di premerlo con forza, quando improvvisamente...


Il Decimo Patriarca girò la testa. Lì vide Patriarca Affidabilità, che appariva sia compiaciuto che indignato. Ora era in forma di tartaruga e i suoi occhi brillavano con una strana luce.


Il Decimo Patriarca del Clan Wang era commosso. “Ho visto molte Bestie Demoniache in vita mia, ma questa è indubbiamente... la più leale che abbia mai incontrato!”


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
                                


                                



