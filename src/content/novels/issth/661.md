---
title: Capitolo 661 - Rivedere Xiaoxiao
pubDate: 2025-03-17T11:17:34.955Z
tags:
    - issth
---


Quando la giovane donna elegante se ne andò, i Coltivatori attorno iniziarono a gridare con sorpresa. “Un medaglione della Fortezza del Mare di Primo grado!”.


Tutti gli occhi si posarono su Meng Hao e, in particolare, sul medaglione di controllo color oro con cui stava giocherellando.


“Un medaglione della Fortezza del Mare di Primo grado… solo i Tre Santi delle tre Sette possono elargire un dono simile!”.


“Questa è soltanto la seconda volta che vedo quel tipo di medaglione di controllo. Quella persona deve essere davvero un ospite d’onore!”.


Mentre si diffondeva il brusio delle conversazioni, Meng Hao abbassò lo sguardo verso il medaglione. Era completamente dorato e sulla sua superficie era incisa l’immagine della Fortezza del Mare. Sull'altro lato c’erano i caratteri “Compagnia dell’Anima Solare”.


Era possibile sentire una pressione appena percettibile provenire dall'interno.


Gli occhi di Wei Li erano spalancati e carichi di incredulità. Rimase a fissare con lo sguardo assente mentre seguiva Meng Hao attraverso la folla per entrare nella Fortezza del Mare. Ovunque passassero, i Coltivatori delle tre Sette congiungevano immediatamente le mani e si inchinavano a loro con delle espressioni di assoluto rispetto.


Anche dopo essersi fatti strada nella città, la mente di Wei Li era ancora in subbuglio. Alla fine, fece un respiro profondo e poi guardò Meng Hao. A lei sembrava solo che diventasse sempre più misterioso.


Alla fine, non riuscì più a trattenersi e chiese: “A-anziano… Signore, non dirmi che conosci Santo Anima del Sole?”.


“No, in realtà no”, rispose Meng Hao con noncuranza, mentre si stava guardando attorno. Era sera, ma la città brulicava ancora di rumori e entusiasmo, come un calderone in ebollizione.


Wei Li continuò a camminare per qualche passo, ma non sembrava convinta. “È impossibile. Se non lo conosci, perché la Signora Lin ti ha personalmente consegnato un medaglione della Fortezza del Mare? Lei è una delle due amate del reverendo Santo Anima del Sole e di solito non compare mai in pubblico”.


Meng Hao si voltò a guardarla con un sorriso enigmatico. “Qualche tempo fa gli ho offerto un fiasco di vino”.


Negli occhi di Wei Li comparve uno sguardo serio. Non era del tutto convinta, ma quello che era successo prima era fin troppo strano. D’altra parte, credere a ciò che Meng Hao aveva appena detto, beh, sembrava impensabilmente fantastico.


“Lascia stare”, disse lui sorridendo. “Ora, perché non mi hai portato in uno di quei posti in cui comprano i cuori dei Demoni?”. Sebbene non fosse stato molto arrogante, Wei Li iniziò ad innervosirsi appena. Sussurrò in fretta il suo consenso e poi iniziò a fornire una spiegazione.


“Anziano, nella Fortezza del Mare ci sono tre posti specializzati in cuori dei Demoni. Questi sarebbero i tre Padiglioni del Mare che appartengono alla Setta della Divinità del Mare, alla Setta dell’Immortale del Volo e alla Setta dell’Anima del Sole.


“I prezzi che offrono potrebbero non essere quelli più alti, ma sono sempre onesti con tutti i clienti. Non importa quanti cuori dei Demoni si portino, loro possono convertirli in Pietre dello Spirito.


Oltre ai posti gestiti dalle tre Sette, c’è anche la Casa d’Aste della Via Lattea dove, naturalmente, si tengono le aste.


Inoltre, ci sono altri negozietti nella città che acquistano cuori dei Demoni. Certo, in fin dei conti questo è il Mare della Via Lattea, e di solito si possono semplicemente acquistare oggetti direttamente con i cuori dei Demoni.


Infatti, Anziano, se hai in mente di acquistare molti oggetti, ti suggerisco di… non scambiare subito i tuoi cuori dei Demoni con le Pietre dello Spirito. La maggior parte degli oggetti nella Fortezza del Mare possono essere acquistati solo con i cuori dei Demoni”.


Meng Hao ci rifletté in silenzio per un istante, poi annuì con la testa. “Prima di tutto, andiamo in un posto in cui vendono degli oggetti magici volanti”.


“Anziano, che tipo di oggetto vorresti comprare?” chiese Wei Li.


“Il tipo migliore!” affermò Meng Hao ad alta voce.


A Wei Li iniziarono a brillare gli occhi e, subito, iniziò a guidarlo verso una direzione specifica. Conosceva davvero bene la zona. Continuava a scendere la sera mentre lo guidò nella Fortezza del Mare all'incirca per il tempo che un bastoncino d’incenso impiega a bruciare. Alla fine, si fermarono fuori da un padiglione particolarmente imponente.


Era costruito in modo da ricordare un enorme dirigibile color prugna. Sebbene adesso stesse calando la notte, tutto l’edificio brillava con una luce splendente. Si sprigionavano delle increspature e davanti alle porte c’erano due enormi qilin in pietra, dall'aspetto possente e straordinario.


Riguardo alla porta principale, questa era alta circa quindici metri ed era costruita con il legno proveniente dalle profondità del mare. Guardando la struttura dall'esterno, sembrava davvero che ogni centimetro dei materiali di costruzione fosse stato selezionato con attenzione e fosse impregnato di un significato oscuro. C’erano anche dei simboli magici che erano pervasi da una forte energia spirituale. Praticamente tutti quelli che guardavano l’edificio rimanevano scioccati dal livello di lusso.


“Quando si tratta di oggetti magici, ci sono in tutto undici negozi in cui è possibile trovarli nella Fortezza del Mare. Il migliore è il Padiglione della Pioggia Improvvisa della Setta dell’Immortale del Volo. Qui gli oggetti magici volanti sono spesso ricercati anche da Clan e Sette esterne”. Wei Li stava iniziando a diventare entusiasta. Nel suo mondo, il Padiglione della Pioggia Improvvisa era un luogo in cui lei non poteva mettere nemmeno mezzo piede, figuriamoci acquistare qualcuno degli oggetti magici volanti al suo interno.


Il costo di questi oggetti superava di gran lunga la sua immaginazione. Quello che al massimo poteva fare, di solito era guardarlo dall'esterno. Adesso, però, aveva una possibilità di entrare davvero, il che l’aveva lasciata molto entusiasta.


Meng Hao rimase fuori dal Padiglione della Pioggia Improvvisa a studiarlo. Riusciva a vedere che l’interno era decorato con uno sfarzo bellissimo. La luce intensa delle lampade illuminava ogni cosa e i pavimenti in realtà erano ricoperti con le Pietre dello Spirito.


All'interno si potevano vedere quattro o cinque clienti con espressioni orgogliose sul volto mentre camminavano, ascoltando i discepoli della Setta dell’Immortale del Volo presentare i diversi oggetti magici volanti.


Dagli abiti che indossavano era possibile capire che si trattava di persone benestanti e rispettate. Ad un primo sguardo, era chiaro che provenissero da grandi Sette e Clan; di certo, questi non erano Coltivatori ribelli senza nome.


Seduti a gambe incrociate accanto all'ingresso c’erano due uomini con indosso abiti broccati. I loro volti splendevano di salute ed erano seduti a meditare con gli occhi chiusi. Sorprendentemente, le loro basi di Coltivazione erano allo stadio iniziale dell’Anima Nascente. Avere dei Coltivatori all'Anima Nascente che facevano da guardie all'ingresso era sufficiente a diffondere la paura nei cuori di molti furfanti o ladri.


All'interno del negozio erano visibili altri tre discepoli della Setta dell’Immortale del Volo, due uomini e una donna. Questi chiacchieravano felici e, di tanto in tanto, la donna accennava una risatina. I suoi occhi splendevano in modo attraente e lei aveva un’aria affascinante.


Tuttavia, tutti loro ignorarono completamente Meng Hao e Wei Li mentre questi stavano all'esterno del negozio. Erano abituati alle persone che restavano fuori e davano un’occhiata con invidia e ammirazione.


Meng Hao era sul punto di entrare quando, all'improvviso, alle sue spalle si poterono udire rumori di risate e chiacchiere. Comparve un gruppo di Coltivatori, radunati attorno a una donna. Questi si fecero strada direttamente verso il negozio.


Tutte le persone in strada si precipitarono di lato per far spazio al gruppo, con le espressioni cariche di rispetto. Ciascun Coltivatore del gruppo era un Prescelto delle tre Sette, una figura che gli altri in strada non avrebbero mai osato offendere.


A prescindere dal fatto che li si guardasse per gli abiti che indossavano o per le loro disposizioni, erano imponenti sotto ogni aspetto.


A parte ciò, questi Prescelti delle tre Sette al momento stavano sorridendo, ridendo e esprimendo con enfasi ogni sorta di lusinga riguardo alla donna che stavano accompagnando.


La donna era bellissima e sembrava incredibilmente delicata. Inoltre, i suoi occhi di tanto in tanto balenavano con uno sguardo attraente che la riempiva di un fascino seducente.


Quando i Coltivatori che la circondavano riuscirono a scorgere il suo sorriso, questo fece palpitare i loro cuori per l’entusiasmo.


Accanto alla donna camminava un giovane con le sopracciglia oblique e gli occhi che splendevano come stelle. Era straordinariamente bella e indossava un lungo abito bianco. Nel complesso, sembrava elegante, con un volto simile alla giada fuori dall'ordinario.


“Xiaoxiao”, disse, sorridendo alla donna indescrivibilmente bella e affascinante. “Questo è il Padiglione della Pioggia Improvvisa della Setta dell’Immortale del Volo. Ti prego, entra!”. Quando passò, il suo sguardo freddo sorvolò Meng Hao e Wei Li.


I due anziani seduti a gambe incrociate nel negozio aprirono immediatamente gli occhi e si alzarono in piedi. Anche gli altri tre discepoli si precipitarono. Tutti si inchinarono con profondo rispetto al giovane.


“Saluti, Giovane Leader”.


Il giovane annuì. La sua espressione piuttosto arrogante e compiaciuta divenne gentile e raffinata quando si voltò per guardare la donna di nome Xiaoxiao. Quando entrarono tutti nel negozio, i quattro o cinque clienti all'interno congiunsero le mani in fretta e fecero un inchino profondo.


A differenza del baccano nel negozio, Meng Hao continuò a restare fuori tranquillo. Tuttavia, un sorriso a malapena percettibile ed enigmatico sollevò le sue labbra. Accanto a lui, Wei Li aveva uno sguardo di profondo rispetto mentre fissava con invidia la donna di nome Xiaoxiao.


“Che coincidenza”, pensò Meng Hao. “Non mi sarei mai aspettato di imbattermi in lei qui!” questa donna non era altri che Ji Xiaoxiao, di cui Meng Hao possedeva ancora la cambiale nella borsa da trasporto [1].


“Dai”, disse con freddezza, “entriamo”. Wei Li lo seguì quando lui mise piede nel negozio. Nessuno rivolse loro la minima attenzione. Tutti giravano attorno ai Prescelti delle tre Sette, con dei sorrisi rispettosi sui volti.


Meng Hao aspettò per un istante, ma nessuno si avvicinò per salutarli. Su tutto il primo piano del Padiglione della Pioggia Improvvisa, nemmeno una persona guardò loro due. La sua espressione divenne subito cupa.


“Quindi, questo è il modo in cui il Padiglione della Pioggia Improvvisa riceve i clienti, eh?!”. La sua voce riecheggiò subito in tutto il Padiglione della Pioggia Improvvisa, attirando l’attenzione di tutte le persone al suo interno. Anche Ji Xiaoxiao lo guardò, sebbene non potesse riconoscere Meng Hao a causa del suo cambio d’aspetto.


Il Giovane Leader della Setta dell’Immortale del Volo si accigliò ma continuò ad interagire con Ji Xiaoxiao, indicando di tanto in tanto diversi oggetti magici volanti.


Naturalmente, i due anziani notarono il suo cipiglio. I loro cuori iniziarono subito a martellare. All'apparenza un po’ impaziente, uno di loro indicò la discepola della Setta dell’Immortale del Volo.


“Vai ad occupartene”, disse.


All'inizio la donna era piuttosto entusiasta per l’arrivo dei Prescelti delle tre Sette. Aveva sperato che il suo bell'aspetto le avrebbe potuto dare qualche occasione speciale.


Ma adesso, dopo aver sentito le parole dell’anziano, nel suo cuore era cresciuto lo scontento. Non osava rifiutare gli ordini, però, quindi, con il volto scuro e il cuore pervaso dall'irritazione, andò verso Meng Hao e Wei Li.


Diede un’occhiata a loro due ed ebbe più che mai l’impressione che non valesse nemmeno la pena guardarli e che fossero qui solo per provocare guai. “Che tipo di oggetto magico volante volete?” chiese con freddezza. “Qui il più economico costa cinquanta cuori dei Demoni di livello basso. Se non potete permettervelo, vi prego di andare via”.


Non riusciva a vedere la base di Coltivazione di Meng Hao, ma questo era il Padiglione della Pioggia Improvvisa della Setta dell’Immortale del Volo. Anche se avesse avuto una base di Coltivazione elevata, non sarebbe stato nulla che l’avrebbe messa in soggezione.


In questo posto, nessuno avrebbe mai osato fare una sceneggiata.


Wei Li era un po’ turbata, ma al contempo nervosa. Guardava Meng Hao.


“Mostrami la cosa più cara che avete”, disse lui con freddezza, con la stessa espressione di sempre.


“La cosa più cara?” rispose la donna con una leggera risata. Non poté impedire che nei suoi occhi comparisse uno sguardo di derisione. Lavorava in questo posto da anni e aveva visto fin troppe persone così, persone che pensavano di essere incredibili. Alla fine, se andavano sempre con il volto livido e depressi.


La donna rise con freddezza. “Il pezzo più caro che abbiamo costa 5.000 cuori dei Demoni di livello basso. Compagno Daoista, vuoi dare un’occhiata?”.


Meng Hao ci pensò per un istante, poi annuì. “Certo, perché no”.


“Bene, un Tesoro simile non è un qualcosa che tutti possono guardare”, rispose. “Se vuoi vederlo, allora, stando alle regole devi pagare un anticipo del trenta percento. Compagno Daoista, vuoi davvero guardarlo?”. La derisione nel suo tono di voce era piuttosto evidente. Al contempo, notò che il gruppo di Prescelti si stava dirigendo verso il secondo piano del padiglione. All'improvviso, iniziò a diventare alquanto nervosa.


“La porta è qui, Compagno Daoista”, disse. “Troverai da solo l’uscita”. Con queste parole, si voltò per raggiungere il gruppo di Prescelti.




NOTE:


1. Ji Xiaoxiao è il membro del Clan Ji su cui Meng Hao era caduto di faccia sul petto prima di andare nella Setta del Demone Immortale. L’aveva incontrata la prima volta quando lei si stava scontrando con Fang Yu. In seguito, l’aveva ricattata per prendere il cadavere del suo compagno di Clan che lui aveva ucciso. Come molti altri Coltivatori del Paradiso Meridionale, lei gli deve delle Pietre dello Spirito dal momento in cui stavano scendendo nel Quarto Piano del Piano Primordiale del Demone Immortale.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter


                                



