---
title: Capitolo 662 – Xu Pingping
pubDate: 2025-03-17T11:17:34.955Z
tags:
    - issth
---


Essere l'oggetto di una tale mancanza di rispetto senza un apparente motivo l'accigliò. Se avesse rivelato la sua base di Coltivazione, avrebbe immediatamente risolto la situazione. Però, era stato con grande difficoltà che era riuscito a diventare ricco. Perciò, visto che poteva risolvere il problema con i suoi Cuori di Demone, non voleva usare la base di Coltivazione per intimidire le persone.


Praticamente nello stesso momento in cui la donna stava per andarsene, Meng Hao colpì la sua borsa da trasporto. Immediatamente si udì una cascata sbatacchiante, mentre 1.500 Cuori di Demone si ammonticchiavano nel mezzo del padiglione, formando una piccola montagna.


I luccichii baluginavano in tutte le direzioni, creando una scena splendente. In più, il suono riecheggiante, insieme alla forte energia spirituale, fece voltare subito e inconsciamente tutti i Prescelti che stavano per salire al secondo piano. Sguardi increduli comparvero immediatamente sui loro visi, seguiti subito da vividi luccichii nei loro occhi.


Ji Xiaoxiao si girò a guardare i Cuori e, nonostante la sua identità e la base di Coltivazione, rimase comunque scossa. Conosceva bene il valore dei Cuori di Demone e non riuscì a trattenersi dall'osservare Meng Hao.


Anche il giovane al suo fianco rimase a bocca aperta e con il fiato mozzo. Benché si trattasse di un Giovane Patriarca, la vista di più di mille Cuori di basso livello ammonticchiati tutti assieme era qualcosa che gli capitava raramente.


Per quanto riguardava la discepola della Setta dell'Immortale del Volo, fu in realtà l'ultima ad accorgersi di cosa era accaduto. Quando vide tutti quanti guardare dietro di lei, si voltò inconsciamente; al che vide la montagna di Cuori di Demone e la sua mente si svuotò.


Un frastuono le riempì la testa e poteva a malapena credere a ciò che vedeva. Come poteva anche solo immaginare che questi due Coltivatori vestiti in modo sobrio, quasi rustico, possedessero in realtà... così tanti Cuori di Demone?!


“A-anziano... io...” balbettò la donna.


“È abbastanza?” chiese Meng Hao senza emozione. “Ora portami i tuoi prodotti migliori.” Agitò la mano destra.


RUMBLE!


Comparve una seconda montagna di Cuori di Demone. Poi, si sentì un altro rombo e si vide una terza montagna. Ora, sul pavimento del padiglione giacevano tre piccole montagnole, per un totale di 5.000 Cuori. La luce splendente che generavano riempiva tutta l'area e l'intensa energia spirituale la rendeva simile a un paradiso Celestiale.


La mente della donna stava urlando ed era quasi incapace di rimanere dritta in piedi. Aveva il volto pallido e pieno di incredulità; era letteralmente incapace di immaginare come la persona che aveva appena schernito potesse essere in realtà un tale riccone esibizionista.


Anche gli altri Prescelti delle tre Sette che al momento si trovavano sulla scala stavano ansimando. I loro occhi erano spalancati mentre fissavano i Cuori di Demone e desideravano con tutto il cuore di prenderseli.


Anche Ji Xiaoxiao fissava scioccata. Osservò Meng Hao e, lentamente, sorse in lei un fervore bruciante. D'altro canto, il giovane al suo fianco prese un profondo respiro mentre fissava i Cuori.
L'intero padiglione era pregno di totale silenzio.


Fu a questo punto che si udì all'improvviso uno scroscio di risa provenire dal secondo piano. Ne uscì camminando una giovane donna che indossava un completo di abiti succinti. Sembrava essere una seduttrice innata; mentre avanza era preceduta da un aroma fragrante e la sua fronte era adornata da un motivo di cristalli di cinque colori. Prima ancora che Meng Hao potesse dirle alcunché, sul suo volto apparve un sorriso incantevole. Il corpo emanava un'aura di maturità, ricolma di un'attrazione intensa.


Scese lentamente le scale, ignorando completamente i Prescelti quando gli passò accanto. Al contrario, tutti loro chinarono la testa e congiunsero le mani.


Per quanto riguardava il Giovane Patriarca della Setta dell'Immortale del Volo, quando vide la donna abbassò immediatamente la testa per rispetto.


“Prima, quest'oggi, ho udito il richiamo delle gazze, pertanto sapevo che un ospite d'onore sarebbe arrivato. Ho aspettato tutto il giorno, sebbene non sia stato altro che riposo, davvero. Ma ora l'ospite è qui.”


“Io sono Xu Pingping. Benvenuto, Compagno Daoista.”


Meng Hao la osservò e vide che aveva una base di Coltivazione all'avanzata Anima Nascente. La nascondeva bene, ma ai suoi occhi era chiaramente visibile.


Il suo sguardo fece immediatamente tremare il cuore di Xu Pingping; le dava la sensazione di poter vedere attraverso tutte le sue difese. Sembrava quasi come se tutti i suoi segreti potessero venire rivelati, a dispetto di quanto cercasse di nasconderli.


Divenne subito nervosa, sebbene la sua espressione non mutasse minimamente. Il suo portamento continuava a essere di maturità e fascino.


“Compagno Daoista, prego vieni al secondo piano” disse con un sorriso. “Sono sicura che il Padiglione della Pioggia Improvvisa ha tutto ciò di cui hai bisogno.” Sia in termini di parole usate che delle proprie sensazioni, era estremamente rispettosa verso Meng Hao.


Lui annuì, poi aprì la strada salendo per primo. Wei Li lo seguì con il cuore che martellava. Tutto ciò che aveva visto finora, quest'oggi, le aveva aperto un nuovo mondo; era sia nervosa che eccitata mentre si accodava a Meng Hao.


Stava per mettere piede sulla scala quando improvvisamente esitò e con calma gli disse: “Anziano, i Cuori di Demone...


Nessuno nella Fortezza del Mare oserebbe prendere i miei Cuori” disse lui lentamente, continuando a salire le scale. Quando le sue parole echeggiarono nelle orecchie di tutti i presenti, i loro cuori tremarono.


Tali parole erano incredibilmente autoritarie.


Gli occhi di Xu Pingping luccicarono; quando ripensò allo sguardo penetrante di Meng Hao, non poté fare a meno di essere un pochino più cauta di prima.


Per quanto riguardava i Prescelti sulla scala, che fossero della Setta dell'Immortale del Volo o delle altre, si scostarono per fare strada a Meng Hao senza neppure pensarci. Quando si avvicinò a Ji Xiaoxiao, lei alzò lo sguardo curiosa.


In risposta, lui la ignorò completamente e proseguì al secondo piano.


Xu Pingping lo seguì e mentre superava i Prescelti, si bloccò improvvisamente, volgendo lo sguardo sui due Coltivatori all'Anima Nascente, così come agli altri discepoli della Setta il cui lavoro era ricevere gli ospiti.


“Voi due, sparite” disse freddamente. “Tornate immediatamente alla Setta.” I due vecchi Coltivatori espressero tremanti la loro accettazione.
“Anche voi quattro potete andarvene. Recatevi alle Segrete dell'Immortale del Volo, dove verrete puniti per la metà di un ciclo di sessant'anni!” I volti dei discepoli divennero subito mortalmente pallidi; iniziarono a tremare e sembravano completamente terrorizzati.


“E per quanto riguarda te...” disse, guardando la discepola confusa che stava in piedi nel mezzo del padiglione. “Se dovessi finire in qualche guaio con la Setta per colpa tua, patetica puttanella dagli occhi grandi, non avresti modo di ripagarmi neppure se vivessi dieci vite. Sei espulsa dalla Setta dell'Immortale del Volo. Fuori di qua. Più lontano te ne andrai, meglio sarà.” Detto ciò, si voltò e continuò al secondo piano; quando passò accanto a Ji Xiaoxiao, annuì e sorrise.


Il Padiglione della Pioggia Improvvisa aveva due piani. Il secondo era all'incirca delle stesse dimensioni della sala principale; era grandioso e imponente e aveva un braciere per l'incenso esattamente al centro. Questo era inciso con strane creature e il fumo che ne scaturiva faceva sembrare il secondo piano come se fosse pieno di nebbia.


Dopo aver messo piede al secondo piano, Meng Hao si sedette su una sedia vicina. Wei Li rimase in piedi al suo fianco a guardarsi attorno, il suo cuore stava per esplodere per l'eccitazione; mai avrebbe immaginato che un giorno sarebbe stata in grado di stare in una tale posizione.


L'espressione di Meng Hao era calma; sedeva lì, a occhi chiusi e senza parlare. Alcuni attimi dopo, Xu Pingping si avvicinò con un sorriso che sembrava voler nascondere l'amarezza che provava dentro di sé.


“Anziano, hai lasciato così tanti Cuori nella sala principale, non posso fare a meno di essere un po' nervosa.”


Meng Hao aprì gli occhi e la guardò con un sorriso enigmatico. Non appena il suo sguardo si posò su di lei, si sentì ancora più nervosa e perfino il suo sorriso cominciò a sembrare un po' forzato.


“Voglio un oggetto magico volante” disse con calma. “Il migliore che avete.”


“Ho già preparato tutto” disse Xu Pingping. Batté le mani tre volte, dopodiché tre donne vestite con delicate gonne di mussola fluttuarono fuori dal fumo del braciere dell'incenso. Ognuna di loro portava un vassoio d'argento, che reggeva in alto mentre si avvicinavano con rispetto.


A questo punto, Ji Xiaoxiao e gli altri erano arrivati al secondo piano e stavano osservando da un punto leggermente discosto. Ovviamente erano poco interessati agli oggetti magici e molto di più a Meng Hao.


Gli oggetti sui tre vassoi d'argento includevano un corta spada di rame rossastro, una barca di legno viola e una spoletta volante.


Xu Pingping guardò Meng Hao e sorrise.


“Spada Rossa di Rame” disse. “Si espande quando lanciata contro vento, divenendo lunga tremila metri. Al suo interno appaiono nove livelli di immagini fantasma e può accomodare trecento passeggeri. Inoltre contiene uno sciame di 10.000 spade corte.


Barca Viola di Legno. Può accomodare duecento passeggeri ma non possiede formazioni magiche offensive o difensive. Tuttavia, la sua velocità... è simile a quella di un Coltivatore alla Prima Recisione. Sfortunatamente consuma Pietre dello Spirito molto rapidamente, una di basso livello per ogni tre respiri di tempo!


Spoletta Volante dell'Anima. È lunga solo nove metri e ha una velocità normale. Tuttavia, il suo vantaggio più grande e la sua funzione Lama di Vento. Ogni ora può produrre una singola Lama di Vento. Finché uno possiede abbastanza Pietre dello Spirito, non c'è limite al numero che può creare.


Questi tre sono sono gli oggetti volanti di livello più alto che produciamo qui al Padiglione della Pioggia Improvvisa. Quale gradiresti, Compagno Daoista?”


Quando i Prescelti delle altre tre Sette videro gli oggetti, i loro volti si riempirono di desiderio. Sapevano bene che questi oggetti erano incredibili.


Meng Hao si accigliò leggermente. Altri potevano vederli come di alta qualità, ma considerando il livello della sua base di Coltivazione non raggiungevano le sue aspettative.


Vedere il suo cipiglio fece tremare il cuore di Xu Pingping e la portò ad ansimare un poco. La sua contrarietà, unita a ciò che era successo prima, la portò a formulare alcune speculazioni su di lui.


Si precipitò a continuare, “Tuttavia non ti consiglio di comprare questi oggetti, Compagno Daoista. Sembrano incredibili, ma in realtà sono relativamente ordinari. Nonostante siano costosi, sono degli oggetti prodotti in serie; nelle Terre del Paradiso Meridionale troverai non poche persone che li possiedono.”


“Oh?” disse lui, guardandola.


“Anziano” disse a bassa voce e con gli occhi che luccicavano, “se hai abbastanza Cuori di Demone, allora il Padiglione della Pioggia Improvvisa può offrirti un prezioso e unico tesoro!” Alzò la mano destra ed eseguì un incantesimo, poi indicò il braciere dell'incenso.


Il braciere iniziò subito a brontolare, attraendo tutti gli occhi della stanza. All'improvviso ne fuoriuscirono grandi quantità di fumo, in cui si poteva vedere, incredibilmente, un carro da guerra di bronzo illusorio!


Il carro da guerra emanava un'aria di antichità ed era circondato da dei fulmini crepitanti. Era anche coperto di crepe che davano l'idea che avesse sperimentato il battesimo delle fiamme della guerra e innumerevoli bagni di sangue sui campi di battaglia.


Generava una pressione indescrivibile e sulla sua superficie c'erano numerose bestie volanti che sembravano quasi vive; sebbene nessun altro fosse in grado di dirlo.


Ai suoi occhi, tutte le bestie erano vive e si dibattevano, lanciando ruggiti che facevano tremare la sua mente e il suo cuore.


Fece un leggero “eee?”, poi allungò la mano destra toccandosi l'occhio sinistro. Sbatté la palpebra nove volte, facendo circolare il Qi dell'Immortale Indica la Via al suo interno. Quando guardò il carro questa volta, tutte le bestie si fusero assieme trasformandosi in un'ala nera!


Sfortunatamente, ce n'era solo una.


Distolse lo sguardo e chiuse gli occhi. Dopo un momento li riaprì e guardò Xu Pingping.


“Quanto?” chiese.


Il cuore di lei tremò. Le cose non stavano procedendo come aveva pianificato. Poi pensò alle precedenti azioni di Meng Hao e cominciò a pentirsi.


“Compagno Daoista, questo oggetto non è in vendita. È...”


Il volto di Meng Hao si rabbuiò immediatamente e all'improvviso emanò una pressione sconvolgente che avvolse l'intera zona. Sembrava quasi stesse per arrivare una tempesta.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
        


                                



