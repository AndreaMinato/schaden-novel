---
title: Capitolo 664 – Carro da Guerra!
pubDate: 2025-03-17T11:17:34.956Z
tags:
    - issth
---


“Al più, potrei usarlo altre dieci volte.” Meng Hao esaminò la ruggine. Sembrava quasi un marciume che, ovunque andasse, trasformava il bronzo in rottame metallico.


“Mi sembra quasi di non usarlo nel modo appropriato” mormorò tra sé. “Se usarlo lo danneggia, allora... huh?” All'improvviso il suo cuore tremò.


“Non lo uso in modo appropriato?” I suoi occhi luccicarono e il fremito nel cuore aumentò d'intensità mentre ripensava alla scena rivelata dall'Immortale Indica la Via nel Padiglione della Pioggia Improvvisa.


Dopo averci pensato un momento, toccò di nuovo il carro da guerra. Immediatamente, le bestie che lo circondavano svanirono e il carro incominciò a rimpicciolirsi. Presto fu di nuovo delle dimensioni di un pugno di un infante e si posò nel suo palmo.


Fluttuò lì a mezz'aria e dopo un un momento di dettagliata ispezione, cominciò subito a trovare degli indizi.


“La sua superficie è inscritta con antichi simboli magici che non sembrano essere una parte reale del carro...


E poi ci sono le incisioni delle catene. Non sembrano fondersi perfettamente con il carro originale, come se fossero state aggiunte dopo.” I suoi occhi luccicarono per un attimo, prima che chiudesse all'improvviso quello destro. Sbatté la palpebra nove volte e liberò il Qi Immortale dell'Immortale Indica la Via, riversandolo nel suo occhio. L'aspetto del carro da guerra cambiò immediatamente.


Non era più un carro, ma piuttosto una massa di bestie feroci. Erano intrecciate le une con le altre in modo tale che, da lontano, sembravano un'ala nera!


Questa era indistinta, ma Meng Hao era certo che fosse l'ala di una farfalla!


Il suo cuore tremò e prese un respiro profondo. Fece circolare altro Qi dell'Immortale Indica la Via e poi si concentrò attentamente... sull'ala di farfalla.


Nell'istante in cui la guardò, un frastuono gli riempì la testa. Il mondo che aveva davanti andò in frantumi, quasi come uno specchio che si rompeva. In tutto ciò, lo specchio si trasformò in innumerevoli immagini tremolanti che non riusciva a vedere chiaramente.


Tuttavia, c'era un'immagine che si impresse immediatamente nella sua memoria!


Vide una terra in cui le nuvole turbinavano nel cielo, cariche di fulmini crepitanti. Un uomo con indosso degli abiti neri stava in piedi sul carro, guardando freddamente verso le terre sotto di lui.


Sembrava quasi che l'uomo fosse i Cieli, la volontà del cielo stesso.


Sulla sua fronte si vedeva un vortice che ruotava senza sosta e nella mano destra c'era un rosario con grani neri e bianchi che sembrava in attesa di ricevere dei sigilli.


Per quanto riguarda il carro in cui stava l'uomo, sembrava molto simile a quello appena acquistato da Meng Hao, a parte che non c'erano simboli magici sopra.


Sotto al carro da guerra c'era un mare infinito, al cui centro si trovava un albero enorme che torreggiava nel cielo. Seduto sopra la sua chioma vi era un piccolo ragazzo che sorrideva mentre osservava il mondo dall'alto.


Fluttuanti nell'aria attorno c'erano nove farfalle e in lontananza innumerevoli esseri viventi che praticavano la Coltivazione. [1]


Tutto era silenzioso e pacifico...


La mente di Meng Hao ruggì e la visione svanì. Ansimò e una strana luce brillò nei suoi occhi quando guardò il carro da guerra nel palmo.


“Quella visione...” gli occhi tremolarono e dopo aver preso alcuni respiri, sollevò la mano sinistra e la premette sul carro di bronzo per cancellare lentamente i simboli magici.


In totale ce ne erano novantanove.


Una luce gentile, ma anche feroce, sorse dalla mano di Meng Hao; che continuò a sfregare il carro finché non riuscì a cancellare un simbolo magico. A questo punto il suo volto era pallido; non sembrava difficile eliminare i simboli, ma in realtà, per farlo aveva consumato una quantità significativa di potere della base di Coltivazione.


Non appena il simbolo venne cancellato, il carro da guerra di bronzo vibrò. Degli ululati eruttarono dal suo interno, come se un antico gigante addormentato avesse improvvisamente iniziato a destarsi.


Quando il suono raggiunse le sue orecchie, l'anima di Meng Hao venne scossa.


“Questi simboli magici e queste catene sono stati aggiunti dopo, in realtà. Se non è stato fatto come sigillo, allora era un metodo per cercare di usare il carro nonostante una mancanza di comprensione dell'uso appropriato.


Questo uso improprio è la fonte del danno!” Prese un respiro profondo. Stava per cancellare un secondo simbolo quando, all'improvviso, la sua mano si fermò e si scorse uno sguardo dubbioso nei suoi occhi.


“Perché solo io posso vedere le immagini del carro? Chiunque le avesse viste avrebbe saputo che c'era qualcosa di strano all'interno.” I suoi occhi tremolarono mentre abbassava lo sguardo sul torace.


Dopo un lungo momento, mormorò lentamente: “L'Immortale Indica la Via... Choumen Tai!”


La ragione per cui poteva vedere le immagini sul carro da guerra e il corretto modo di usarlo, dipendeva tutto dal Qi Immortale dell'Immortale Indica la Via.


“Possibile che questo sia un tesoro per Immortali?” Alzò di nuovo pensosamente la mano sinistra e cominciò lentamente a cancellare un secondo simbolo magico.


Il carro di bronzo iniziò a brillare con intensità ancora maggiore e l'ululato dal suo interno divenne più chiaro.


Poi, Meng Hao cancellò un terzo simbolo, poi un quarto. Quando finì di cancellare dieci simboli, il carro cominciò a emettere un ronzio e si espanse fino a raggiungere trenta metri di larghezza.


Il bagliore si diffondeva in tutte le direzioni, così come una pressione pulsante. Persino lui poteva percepire di essere affetto dall'intensa pressione, il che gli rendeva impossibile avvicinarsi al carro; venne immediatamente spinto un pochino all'indietro.


I suoi occhi brillarono vivaci; avendo eliminato dieci simboli, la sua base di Coltivazione era virtualmente esaurita. Dopo aver chiuso gli occhi per un po' per recuperare, si accigliò.


“Più simboli cancello, più diventa difficile.” Il suo corpo guizzò quando sfrecciò verso il carro. Mentre si avvicinava, un anello di luce gialla apparve improvvisamente intorno al carro.


Cominciò velocemente a espandersi, riempiendo la sua mente con una sensazione di pericolo. Schizzò via, emergendo rapidamente dalla luce gialla. Poi forzò un po' del Qi dell'Immortale Indica la Via a circolare nel suo corpo, saettò di nuovo nella sua direzione originale.


Questa volta non apparve nessun cerchio di luce. Meng Hao si mosse con velocità incredibile, arrivando al carro da guerra in un battito di ciglia. Non possedeva molto Qi Immortale nel corpo e non sarebbe durato a lungo prima di svanire.


Piazzò le mani sul carro, e dopo un attimo di pensiero e riposo, fece ruotare la base di Coltivazione, inserendo il potere nel carro da guerra. Tuttavia, il potere sembrava disperdersi come un sasso che affondava nell'oceano; e non ci fu nessuna reazione da parte del carro.


Meng Hao calmò la sua base di Coltivazione e poi, senza la minima esitazione, inviò un altro po' di Qi Immortale. Solo un briciolo, ma nell'istante in cui fuoriuscì dalla sua mano ed entrò nel carro, il mondo intero sembrò iniziare a vibrare.


Nel cielo comparve un vortice gigantesco che produceva dei boati mentre girava. Innumerevoli saette crepitavano in tutte le direzioni e tutta la zona sembrava essere caduta nel caos, come se il Cielo e la Terra stessero collassando all'improvviso.


Meng Hao si sentì come se si stesse fondendo con il carro, diventando tutt'uno con esso. Poi vide l'immagine dell'uomo vestito di nero con il vortice sulla fronte, lo stesso della visione precedente.


Allo stesso tempo, si udì provenire dal carro un picchiettio mentre l'immagine di innumerevoli bestie feroci apparve poco più avanti. Erano tutte incatenate, e lanciavano dei ruggiti muti. Cominciarono a correre in avanti, tirando il carro da guerra con loro nel cielo. Questo si trasformò in qualcosa di simile a una cometa che volò via con una velocità indescrivibile.


Questa generò un frastuono che riempì il cielo. Emanava delle onde gialle che spazzarono il cielo notturno, riempiendolo di un bagliore giallastro.


In quel momento, il Santo Anima del Sole si alzò in piedi nella sua torre della Fortezza del Mare. Un sguardo stupefatto comparve nei suoi occhi mentre svaniva all'improvviso, per poi riapparire a mezz'aria all'esterno. Si mise a guardare in lontananza e la sua espressione cambiò molte volte.


“Che oggetto magico è quello!?” ansimò. Pochi attimi prima la sua base di Coltivazione aveva tremato per una sensazione di terrore. Questa non era qualcosa a lui completamente estranea; era qualcosa che aveva potuto provare quando si trovava di fronte al tesoro dell'eredità ancestrale della Setta.


“È il tesoro di un'eredità?” pensò tra sé.


Il cuore di Meng Hao era sconvolto. Il filo di Qi Immortale che aveva estratto dall'Immortale Indica la Via fece sì che il carro si lasciasse la Fortezza alle spalle in un battibaleno. Sebbene ci fosse ancora acqua marina sotto di lui, non aveva modo di sapere se si trovasse ancora nel Terzo Anello.


Questa parte di mare era davvero strana e le acque erano quasi nere. Tutto era silenzioso e neppure un'increspatura si vedeva sul pelo dell'acqua, men che meno una qualche onda.


“Dove... da dove è arrivata quella velocità!?” disse ansimando. Guardò in basso verso il carro, con un'espressione scioccate in viso.


“Questo è un tesoro di grande valore!


Sfortunatamente, solo il potere di un Immortale può farlo funzionare. Questo tesoro... non riconosce neppure la mia base di Coltivazione. “ Sospirò. Il solo Qi Immortale che possedeva proveniva dall'Immortale Indica la Via. Poteva usarne alcuni frammenti per impiegare la tecnica della Visione Celeste, ma usarlo in combattimento era come cercare di spegnere un carro in fiamme con un solo bicchiere d'acqua.


“Qi Immortale... Perciò questa cosa è davvero un tesoro per Immortali. Funziona solo se alimentato con Qi Immortale...” mentre considerava la faccenda, il suo cuore tremò all'improvviso quando un'idea bizzarra gli apparve in testa.
“Il Qi dell'Immortale Indica la Via è davvero Qi Immortale? È possibile... che non lo sia davvero, ma piuttosto , sia qualcos'altro...?” Prima che potesse considerare attentamente l'idea, abbassò improvvisamente lo sguardo sul mare.


Le acque precedentemente immobili erano ora piene di increspature. Apparve un coccodrillo lungo trecento metri... che si dirigeva nella sua direzione.


I coccodrilli non erano qualcosa che compariva normalmente in mare, ma ce n'era uno proprio qui. Era completamente nero e i suoi occhi erano freddi e severi. Sulla sua schiena c'erano innumerevoli protuberanze dall'aspetto feroce.


Seduto a gambe incrociate tra queste ultime, c'era un uomo che indossava dei vestiti consunti. La sua espressione era fredda quando... alzò lo sguardo su Meng Hao.


Nell'istante in cui lo fece, i suoi occhi si colmarono di un sanguinario istinto omicida.


“Un Coltivatore?” disse, con voce spiacevolmente rauca e fastidiosa. Quando aprì la bocca per parlare, si videro dei denti anneriti. Per Meng Hao, tutta la sua persona sembrava irradiare completa ripugnanza.


All'improvviso emise l'aura della Recisione dello Spirito; allo stesso tempo, il coccodrillo sollevò il capo e ruggì, anche lui emettendo con violenza un'aura alla Recisione. L'acqua era nel caos e si levava un pulsante fetore di pesce.


“Questo è il Mare dei Diavoli” disse l'uomo. “Ora che sei qui, non te ne andrai.” Detto quello, fece un gesto come per afferrare, facendo condensare l'aria della zona e generando una pressione incredibile.


Meng Hao boccheggiò. “Il Mare dei Diavoli?”




NOTE:


1. Non è la prima volta che vengono menzionate nove farfalle. Capitoli 555, 587, 613 e 652.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter


                                


                                



