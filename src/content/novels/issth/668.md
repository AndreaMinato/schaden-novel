---
title: Capitolo 668 - Una cosa meravigliosa
pubDate: 2025-03-17T11:17:34.956Z
tags:
    - issth
---


Wei Li guardò nervosamente verso Meng Hao. Era veramente preoccupata per cosa sarebbe potuto succedere se lui avesse perso. Il prezzo che avrebbe dovuto pagare sarebbe stato allucinante….


Il viso di Meng Hao era senza espressione mentre recuperava una borsa da trasporto e la lanciava verso la Scala dei Cuori di Demone dei Nove Draghi. Nel momento in cui la borsa toccò la superficie di uno dei draghi scolpiti nella roccia, questo cominciò a brillare di una luce intensa.


Tutti osservarono con attenzione la scena appena svolta, in particolare i sette anziani. Le loro espressioni tremolarono, e in breve passarono a brillare di gioia.


Non erano preoccupati dalla sconfitta; ma piuttosto che la borsa da trasporto di Meng Hao non contenesse sufficienti Cuori di Demone. Vedendo che ne aveva 10000, erano perfettamente coscienti che, anche dividendola, tutti e sette ne avrebbero tratto un onesto profitto.


Come i sorrisi comparvero sul volto dei sette, la guarda d’onore Zhou spalancò gli occhi nel provare una sensazione di rammarico. In precedenza aveva dato per scontato che Meng Hao avesse trovato qualche centinaia di Cuori di Demone, o al massimo qualche migliaio. Tuttavia aveva appena scoperto che ne aveva effettivamente 10000.


Il suo rammarico svanì rapidamente, tuttavia, non appena realizzò che Meng Hao non poteva vincere in nessun modo. Alla fine ne sarebbe uscito sconfitto, e i Sette Magnati avrebbero avuto molti più cuori da scambiare.


Fu proprio in quel momento che il secondo drago cominciò a brillare, fino ad essere illuminato per metà. Questo significava che la borsa da trasporto di Meng Hao conteneva 15000 Cuori di Demone.


“Hai perso!” disse immediatamente. Gioia ed eccitazione comparvero sul suo viso, nonostante i suoi sforzi per sopprimerli.


“Chi lo dice?”rise l’anziano uomo di fronte a lui. “La competizione è tra te e noi sette. La sfida non è finita finché non è finita, e a nessuno è permesso intervenire. Al termine di questa sfida, un gruppo potrebbe dover consegnare tutti i propri Cuori di Demone all'altro..” Gli altri sei uomini presero ad annuire.


Il primo uomo anziano mosse alcuni passi indietro, e un secondo anziano avanzò orgogliosamente. Mostrò una borsa da trasporto, quindi gettò un’occhiata sprezzante a Meng Hao mentre la lanciava contro la lastra di pietra.


Un suono ronzante sembrò diffondersi e la lastra di pietra prese a vibrare. I draghi sulla sua superficie sembrarono prendere vita mentre emettevano increspature pulsanti. Il secondo drago era ora completamente illuminato e questo lo faceva sembrare decisamente realistico. Inoltre, anche il terzo drago era ormai completamente illuminato.


“Un totale di 30000 cuori di demone!!” disse eccitata la Guarda d’Onore Zhou.


“Ne hai altri?” domandò l’uomo anziano, guardando Meng Hao.


Gli altri anziani stavano facendo esattamente la stessa cosa. Tutti pregustavano una situazione in cui Meng Hao aveva ancora altri Cuori di Demone, ma non abbastanza, e la competizione sarebbe terminata in maniera deludente.


L’espressione di Meng Hao era risoluta mentre lentamente infilava la mano destra tra i suoi abiti. Quindi prese un’altra borsa da trasporto, che lanciò sulla lastra di pietra. Come toccò la superficie, il terzo trago si illuminò completamente così come un dieci percento del quarto drago.


La Guardia d’Onore Zhou boccheggiò e osservò Meng Hao. “31000...”


Sun Yunliang spalancò gli occhi, quasi non poteva crederci. Dentro di sé, stava ridendo amaramente. Se solo avesse saputo che Meng Hao possedeva così tanti Cuori di Demone, non ci sarebbe mai stato così tanto trambusto.


Anche i sette anziani erano scioccati. Ciascuno di loro possedeva più di 10000 cuori, ma nessuno ne aveva accumulati più di 20000. E, come se non bastasse, il loro avversario ne aveva inaspettatamente mostrati 30000. A partire da questo momento, non potevano fare a meno di iniziare a fare varie speculazioni su di lui.


In un breve attimo, però, i sette si scambiarono delle occhiate. I loro occhi ribollivano di passione, mentre realizzavano che erano molto più coinvolti in questa sfida che in tutte le altre a cui avevano partecipato. In considerazione del fatto che il loro avversario aveva almeno 30000 Cuori di Demone, se avessero vinto, significava che ne avrebbero ottenuti almeno 5000 a testa. il solo pensiero fece aumentare il loro battito cardiaco.


Quindi i sette cominciarono a ridacchiare. Proprio in quel momento il secondo uomo ritornò sui suoi passi, mentre un terzo prese ad avanzare. Mosse la mano destra, facendo comparire una borsa da trasporto. Immediatamente, il quarto e il quinto drago presero ad illuminarsi, sebbene il quinto rimanesse illuminato soltanto al novanta percento.


“49,000 cuori di basso rango!!” disse la Guardia d'Onore Zhou, voltandosi a guardare Meng Hao. Ma non era soltanto lui. Tutti, inclusa Wei Li, ora lo stavano fissando.


“Mi rifiuto di credere che tu possa continuare la competizione,” disse il terzo anziano con voce fredda.


Meng Hao non rispose. Sembrava che avesse una scorta infinita di borse da trasporto. Ne produsse un'altra, che lanciò, facendo immediatamente e completamente illuminare il quarto, quinto e sesto drago!


Quella borsa da trasporto aveva ben 30000 cuori all'interno!


La Guardia Onoraria Zhou si sentiva girare la testa e stava respirando a fatica. Fissava attonito i sei draghi che risplendevano sulla lastra di pietra.


“60,000… Cuori di Demone!”


Le espressioni dei sei anziani tremolarono di nuovo mentre fissavano mortalmente Meng Hao. Si scambiarono alcune occhiate e raggiunsero un consenso. Secondo tutti, questa era l'ultima borsa da trasporto che il loro avversario avrebbe potuto produrre.


“60,000 Cuori di Demone! Non c'è da stupirsi che sia così sicuro di se!!”


“Non avrei mai immaginato che fosse in possesso di così tanti Cuori di Demone.. Tuttavia non c'è paragone a nostro confronto!!”


“Sarebbe meglio se ne avesse 70000, così ognuno di noi ne potrebbe ottenerne 10000. Sarebbe un profitto niente male. Tuttavia, anche se questo ragazzo avesse qualcuno di potente dietro di lui, crede veramente di poter reggere il confronto contro noi sette tutti insieme?!"


I sette anziani ridacchiarono mentre il quarto ed il quinto di loro avanzarono. Entrambi gettarono contemporaneamente le loro borse da trasporto, le quali, non appena toccarono la lastra di pietra, produssero una luce quasi accecante. Non solo il sesto drago prese ad illuminarsi ma anche il settimo e una buona metà dell'ottavo.


“75,000 Cuori di basso rango!!” disse la Guardia d'Onore Zhou, mentre la sua voce suonava stupita.


Il quinto uomo rise di gusto. “Compagno Daoista, mostraci tutti i tuoi Cuori di Demone di basso livello. Non ci arrenderemo fino alla fine.” La sua espressione era orgogliosa, e il cuore era pieno di gioia che non riusciva a nascondere.


Anche gli altri sorrisero compiaciuti, quando considerarono che potevano suddividersi tutti i Cuori di Demone di Meng Hao.


Quest'ultimo sbatté le palpebre e quindi cercò di nuovo tra i suoi abiti. Gli occhi dei sette si socchiusero quando recuperò un'altra borsa da trasporto, che gettò sulla lastra di pietra.


Un brontolio echeggiò quando il settimo e l'ottavo drago si illuminarono. Solo il nono rimaneva oscurato.


I sette anziani presero a ridere di cuore mentre osservavano. Anche la Guardia d'Onore Zhou si lasciò andare ad un sospiro di sollievo. Era chiaro che Meng Hao aveva solo 80000 Cuori di Demone, altrimenti anche il nono drago avrebbe cominciato a brillare.


Da molto Sun Yunliang aveva preso ad ansimare e il suo cuore batteva rumorosamente. Quando si voltò a guardare la Guardia Onoraria Zou per vederne l'espressione, si trovò a desiderare di poter avanzare e schiaffeggiare l'uomo direttamente sul volto. “Che idiota! Chiunque possieda 80000 Cuori di Demone non è qualcuno da prendere alla leggera. Probabilmente non osava confrontarsi con il potere dei sette combinati. Ma ora abbiamo questa situazione, qui, nella Compagnia dell’Anima del Sole. Sicuramente non si arrenderà!”


“Questa farsa è terminata,” disse il sesto anziano. “Compagno Daoista, è tempo per me di insegnarti una lezione. Non dimenticare mai che ci sono paradisi oltre i paradisi che già conosci, e che ci sono sempre persone che saranno meglio di te.” Non si sprecò nemmeno ad avanzare. Si limitò semplicemente a lanciare la sua borsa da trasporto, che atterrò con un colpo sulla lastra di pietra, provocando l'illuminazione completa dell'ottavo drago e anche il 70 percento del nono.


“87… 87,000 Cuori di Demone di basso rango!” Boccheggiò la Guardia d'Onore Zhou.


Le sopracciglia di Meng Hao si corrucciarono e tastò nei suoi abiti. Tuttavia, non poté recuperare nessun'altra borsa da trasporto. Tutti i Cuori di Demone di basso rango che possedeva erano tra i suoi abiti.


Quando poté vedere l'espressione sul volto di Meng Hao, il cuore di Wei Li prese a correre. L'espressione dei sette anziani era di completo compiacimento. Uno di loro avanzò, raggiungendo così le borse che Meng Hao aveva gettato sulla lastra di pietra.


“Ti ho forse detto che potevi toccarle?” domandò lui. Agitò la mano destra, provocando un leggero attacco che spinse l'anziano indietro. L'espressione dell'uomo tremolò, mentre tornava a guardare Meng Hao e gli altri sei avanzarono, i volti oscurati dal malcontento.


“Sei un perdente ferito, Compagno Daoista? domandò uno.


“Anche se lo sei, non importa,” disse un altro. “Devi soltanto ammettere la tua sconfitta. Hai perso, quindi i tuoi Cuori di Demone ci appartengono.”


L'espressione sul volto di Meng Hao era sempre la stessa. Quindi fece un debole, timido sorriso.


“La sfida non è ancora finita, quindi perché dovrei avere perso?” Le sue parole fecero mancare un battito al cuore di ciascuno dei sette, i quali si scambiarono occhiate sbalordite.


“Hai altri cuori di basso rango?”


“Di basso rango? No, li ho finiti.,” replicò Meng Hao. E proprio a questo punto colpì la borsa da trasporto che aveva al fianco, la quale generò un'altra borsa. Era una di quelle speciali che aveva comprato alla Fortezza del Mare.


Sollevandola, fissò lo sguardo sulla Scala dei Cuori di Demone dei Nove Draghi. “Perché non usiamo qualcos'altro al posto di questa lastra? Sarebbe un grande peccato se un tesoro incredibile come questo venisse danneggiato.”


A queste parole, i sette anziani fissarono la borsa nella mano di Meng Hao sotto shock. Tuttavia, uno di loro sghignazzò.“La lastra di pietra ha soltanto nove draghi, ma se la quantità supera i 100000, allora essi cambieranno colore. Fino ad oggi non ho mai sentito parlare di nessuno in grado di danneggiare la Scala dei Cuori di Demone dei Nove Draghi.”


Meng Hao guardò verso Sun Yunliang, che esitò per un attimo prima di sorridere amaramente, mentre annuiva con la testa.


“Molto bene, dunque.” disse Meng Hao, lanciando la borsa da trasporto. Quando atterrò sulla lastra di pietra, provocò un botto che fu udibile anche attraverso il primo piano. Allo stesso tempo, il nono drago si illuminò completamente.


Sguardi di concentrazione apparvero sui volti degli uomini.


Successivamente, il primo drago cominciò a cambiare colore, diventando blu.


La vista fece spalancare la bocca ai sette anziani.


Infine, sia il secondo, che il terzo, che tutti gli altri draghi diventarono blu.


Quindi cambiarono colore ancora, partendo sempre dal primo e a seguire fino al nono, finchè tutti presero a brillare di un'intensa luce violetta.


I sette anziani stavano tremando, e lo sguardo di stupore e sconcerto copriva le loro espressioni. Alcuni riuscirono a pronunciare: “Impossibile!”


Tuttavia, i cambiamenti non erano ancora terminati con la luce viola. Ancora una volta, i draghi presero a cambiare colore, stavolta virando all'arancione.


“Luce arancione… questa… questa luce è arancione!” La testa dei sette anziani prese a vorticare, come se fossero stati colpiti da un fulmine. Scossero la testa, gli occhi spalancati dallo stupore.


Tuttavia la luce non aveva ancora finito di mutare. Di nuovo prese a modificarsi per la quinta volta, facendo brillare uno per uno i draghi, fino a farli illuminare del colore del sangue!


I cambiamenti dei colori lasciarono le persone intorno completamente e definitivamente sconvolte. Stavano fissi con le bocche completamente aperte, la mente in subbuglio, a causa del colore del sangue che avevano preso i nove draghi. Infine...


La luce dei nove draghi tremolò distintamente come se... come se stessero di nuovo per cambiare colore.


Tuttavia, la Scala dei Cuori di Demone dei Nove Draghi sembrava aver raggiunto il suo limite e il colore non poté variare. Un suono rombante riempì l'edificio, un suono che poteva essere udito anche all'esterno. Sorprendentemente, il suono proveniva dalla Scala dei Cuori di Demone dei Nove Draghi stessa. Rumori di spaccature furono distintamente uditi mentre, nel momento in cui tutti la fissavano... si disintegrò completamente!


Meng Hao si schiarì la gola. Quando si guardò intorno, osservando le persone sconvolte che lo attorniavano, pensò dentro se stesso che essere ricchi... è una cosa meravigliosa!


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter


                                


                                



