---
title: Capitolo 669 - Hai barato!
pubDate: 2025-03-17T11:17:34.957Z
tags:
    - issth
---


Nel momento in cui la lastra di pietra esplose, Santo Anima del Sole sedeva nella sua torre nella Fortezza del Mare. I suoi occhi si aprirono improvvisamente, e mandò il Senso Divino in città. Immediatamente si stabilì sul punto dove si trovava Meng Hao.


Dopo aver esaminato la situazione, il suo viso si contrasse di nuovo.


“Stanno davvero cercando di competere con i Cuori di Demone contro di lui?? Quei sette stanno corteggiando la morte!


Non deve essergli data alcuna possibilità di svignarsela. Se afferra le alture morali, è destinato a causare lo sviluppo di una crisi….” Santo Anima del Sole osservò il contenitore a forma di Lagenaria posto accanto a lui e sentì un inizio di mal di testa in arrivo.  Quando pensò all'alcol contenuto, contrasse malamente il viso.


Si toccò la manica destra e immediatamente una persona si avvicinò dall'esterno della torre. Una volta all'interno, questi si lasciò cadere sulle ginocchia e si inchinò.


“I mei omaggi, Maestro.”


Era un uomo di mezza età che indossava un lungo abito viola. La sua espressione era di venerazione e i suoi occhi brillavano di energia. La base di Coltivazione era al grande cerchio dell'Anima Nascente, non così lontano dalla Recisione dello Spirito.


“Vai al padiglione per lo scambio dei cuori di demone,” disse Santo Anima del Sole calmo. “C'è un uomo che desidero tu inviti qui. Ricorda di essere estremamente cortese. Trattalo con la stessa gentilezza che riserveresti a me."


L'uomo di mezza età annui immediatamente, ma il fatto che il Maestro non riprendesse a parlare lo fece trattenere ancora per un momento.


“Maestro, qual è il nome di questo rispettoso membro della generazione anziana?"


“Vai, lo riconoscerai, ” Santo Anima del Sole sembrava non voler discutere oltre sull'argomento.


L'uomo di mezza età si rialzò e, sebbene si sentisse leggermente perplesso, lasciò la torre.


Nel frattempo, al secondo piano del negozio per lo Scambio dei Cuori di Demone della Compagnia dell’Anima del Sole, Meng Hao stava in piedi con le mani congiunte dietro la schiena. Guardò in basso verso i resti sparsi della Scala dei Cuori di Demone dei Nove Draghi quindi si voltò verso gli anziani, i quali lo fissavano con espressioni stupite come quelle scolpite sui polli di legno, rimasti completamente senza parole.


Erano stati colpiti a fondo e senza senso. Le loro teste si riempirono di onde che si infrangevano come non mai, e sentirono come se la loro mente stesse per essere ridotta a brandelli.


Infine iniziarono a calcolare...


“Il primo cambio di colore indica un raddoppiamento del numero dei Cuori di Demone..."


"In totale, ci sono stati sei cambi di colore, questo significa che il numero dei Cuori di Demone è sei volte quello iniziale…. All'inizio erano 80000. Non dirmi che questa borsa contiene 500000 Cuori di Demone!?!?"


"Convertendo 500000 Cuori di Demone in Pietre dello Spirito, ammonterebbero… ammonterebbero a…."


"Oltre 300,000,000!!” Le loro menti ruggirono terrorizzate mentre guardano Meng Hao.


“Non è possibile!!"


“Tuttavia la Scala dei Cuori di Demone dei Nove Draghi ha un limite. Secondo le convenzioni dei cuori di basso rango, si suppone possa contenerne 1,000,000. 500-600,000 non la farebbero di certo vibrare. C'è qualcos'altro sotto!!” L'uomo anziano boccheggiò e fissò intensamente Meng Hao.


Tuttavia, prima ancora che potessero immaginare il problema, nonostante fossero profondamente scossi, anche la Guardia Onoraria Zhou e l'Anziano Sun, si resero improvvisamente conto che qualcosa non quadrava. Anche loro si voltarono verso Meng Hao. 


Gli occhi dei nove diventarono improvvisamente rossi. 


In quel preciso momento, le espressioni dei sette anziani erano quelle della disperazione completa quando infine si ritrovarono a considerare... la possibilità di essere sconfitti.


“Hai barato!!” urlarono, le voci roche.


In caso di sconfitta, i loro Cuori di Demone sarebbero diventati di proprietà di Meng Hao. Era una somma così grande che non potevano assolutamente accettarne l'idea. Come se non bastasse, non erano solo tutti i loro Cuori di Demone, ma anche la proprietà delle Sette e Clan che rappresentavano.


“Non puoi che avere barato! La scala dei cuori poteva contenerne 1,000,000 di basso livello. Non posso credere che la tua borsa ne contenesse più di 900000!


“Non so  come tu abbia fatto, ma di sicuro non è onesto!! Queste azioni meritano la morte!!” L'istinto omicida dell'anziano divenne immediatamente percepibile.


“Osi, o non osi, competere ancora una volta!? Tira fuori i tuoi Cuori di Demone dalla borsa, così che possiamo controllare il loro numero direttamente!


Se non ne hai il coraggio, è la prova del tuo inganno! Comportarsi così perfidamente davanti a noi significa che non farai un passo fuori dalla porta principale di questo padiglione per lo scambio di dei Cuori di Demone!"


I sette anziani si comportavano come se fossero sicuri di loro. Avanzarono, liberando le loro Basi di Coltivazione trasformate in una tempesta tangibile che arrivava da tutte le direzioni.


Il viso di Wei Li era pallido, e se non si fosse nascosta dietro Meng Hao, non sarebbe stata in grado di sopportarne l'intensità e sarebbe esplosa direttamente.


L'uomo anziano che aveva provato a raggiungere la borsa da trasporto di Meng Hao per prenderla generò dal nulla un'altra borsa che gettò sulla lastra di pietra. I nove draghi tremolarono, e una luce blu apparve.


Tuttavia, il drago non era completamente blu. Solo la prima metà lo era diventata.


“98,000 Cuori di Basso Rango. Questi sono tutti i cuori che possiedo. Osi tentare ancora la sorte?!”


La Guardia Onoraria Zhou e Sun Yunliang stavano ai lati, osservando in silenzio. Questa volta anche la Guardia d'Onore Zhou non reagì: non voleva essere coinvolto ulteriormente nella questione.


Meng Hao osservò freddamente i sette anziani, quindi agitò la mano destra. Immediatamente, tutte le borse da trasporto volarono via dai resti della distrutta lastra di pietra. Vedendo cosa stava succedendo, i vari anziani grugnirono e gli si avvicinarono accerchiandolo.


Tuttavia, prima che potessero avvicinarsi del tutto, Meng Hao aprì l'ultima borsa da trasporto e, senza mutare espressione, rimosse un cuore. Brillava di vari colori insieme ad un'energia spirituale intensa. Meng Hao mosse il braccio, facendo volare il cuore verso Sun Yunliang.


“Anziano Sun, puoi custodirlo per me?” disse tranquillamente.


I sette anziani si fermarono, guardando il cuore di Demone nelle mani di Sun Yunliang. La loro sicurezza cadde. Non avevano bisogno di guardarlo da vicino. Basandosi sull'energia spirituale, così come sul colore e le dimensioni, era semplice determinare che...


“Un Cuore di livello medio!!” Sun Yunliang annaspò. Le sue parole mandarono in frantumi gli ultimi brandelli di speranza che i sette anziani avevano.


Sun Yunliang prese un profondo respiro. Sul suo viso passarono diverse emozioni, e infine si ritrovò a fissare la borsa ancora in mano a Meng Hao. Anche gli altri sette anziani stavano facendo la stessa cosa. Tutti stavano facendo le loro teorie su cosa stesse succedendo, cosa che faceva diventare i loro volti sempre più sgradevoli.


“Il prezzo dei cuori di medio livello non ha grandi fluttuazioni,” disse Sun Yunliang. “Un singolo cuore viene valutato 10,000 Pietre dello Spirito, oppure dieci cuori di livello inferiore. Ovviamente lo scambio non è valido al contrario” Incontrò lo sguardo di Meng Hao quindi chiese, lentamente, “Compagno Daoista, quanti sono i cuori di livello medio in tuo possesso?”


Meng Hao non disse nulla in risposta. Mosse semplicemente il braccio, una cascata scintillante e cristallina uscì dalla sua borsa da trasporto. L'area intera si riempì immediatamente di energia spirituale intensa. Il secondo piano sembrò mutare in qualcosa di simile ad una terra di Immortali.


10,000 cuori di medio livello si impilarono intorno. Immediatamente tutti i presenti ansimarono, la loro mente si riscuoteva.


“10… 10,000 cuori di medio livello. Corrispondono a 100,000 Cuori di basso rango. Possono essere scambiati con… 100,000,000 Pietre dello Spirito!” Sun Yunliang si sforzò di mantenere la calma mentre parlava.


La Guardia Onoraria Zhou, d'altro canto, percepì che la sua vista si indeboliva e per poco non svenne. Come poteva immaginare che la persona che osteggiava così apertamente fosse in possesso di così tanti cuori di medio livello?


Anche i sette anziani tremarono sul posto, e sembrava che fossero invecchiati di altri dieci anni.


“Non c'è bisogno di fare un conteggio diretto,” disse Sun Yunliang, incrociando lo sguardo con Meng Hao. Unì le mani e s'inchino cortesemente. “Compagno Daoista, sei il vincitore.”


Wei Li stava dietro Meng Hao, la mente in subbuglio. Sapeva che lui era ricco,ma non avrebbe mai immaginato che fosse… COSÌ ricco.


Meng Hao sollevò la mano destra, raccogliendo le borse da trasporto che erano appartenute ai sette uomini. Gli anziani lo guardarono con gli occhi rossi di rabbia. La loro voglia di uccidere era ancora più intensa ora, e osservare Meng Hao mentre osava raccogliere le loro borse li aveva messi nello stato d'animo di avanzare e attaccare.


“Aspetta un momento!”


“Compagno Daoista, Tu possiedi certamente molti più cuori di noi. Tuttavia non hai ancora spiegato il motivo del tuo trucco di prima!”


“Anche se tu avessi 10,000 cuori di medio livello, questi non sarebbero abbastanza per distruggere la Scala dei Cuori di Demone dei Nove Draghi! Hai barato, questo significa che la scommessa non è valida. Rifiutiamo di accettare tutto questo!” Certo, i sette vecchi ora stavano ricorrendo a sofismi, e lo sapevano. Del resto, cos'altro avrebbero potuto fare? Non potevano semplicemente permettere che Meng Hao portasse via tutti i loro cuori.


“Bene allora, devo soltanto fare in modo che l'accettiate,” disse calmo Meng Hao. Agitò la mano destra, facendo piovere fuori i rimanenti 20,000 cuori di medio livello. Si impilarono un po' ovunque, riempiendo quasi completamente il suolo del secondo piano.


Gli occhi dei sette anziani si spalancarono quando Meng Hao infine fece volare fuori anche i cuori di alto livello. La magnificenza di questi li fece diventare istantaneamente oggetto delle attenzioni di ogni persona sul piano.


L'energia spirituale che producevano si trasformò in una sorta di colonna che si estese sopra l Fortezza del Mare. Scatenate scie di luci colorate lampeggiarono nel cielo, mentre vento e nuvole si agitavano.


Ciascun Coltivatore presente nella Fortezza del Mare si ritrovò immediatamente ad alzare lo sguardo stupefatto. Svariate conversazioni presero subito a ronzare da ogni angolo dell Fortezza del Mare.


Nel padiglione di scambi dei Cuori di Demone, Sun Yunliang fissava i cuori di alto livello con la mascella a penzoloni. Ne prese uno per guardarlo da vicino, quindi disse con voce roca “Questo… Questo… questo è un cuore di alto livello!!!”


Questi oggetti erano considerati dei tesori, e raramente si poteva vederli. Un singolo cuore di Demone sarebbe stato normalmente venduto all'asta e, in tutti gli anni passati, se ne erano visti meno di un centinaio.


“La quotazione di partenza di un cuore di alto livello è di 500,000 Pietre dello Spirito. Possono essere scambiati con 50 cuori di medio livello, oppure con 500 di basso livello… Qui ce ne sono 10,000 … questo significa che valgono… valgono… 5,000,000,000!!”


La visuale della Guardia Onoraria Zhou divenne completamente nera.


Lo stesso per i sette anziani, i cui volti erano sbiancati come dei cadaveri e le loro menti erano piene di confusione roboante. Come avrebbero potuto immaginare che stavano scommettendo con qualcuno di così enigmatico e imprevedibile?


Loro, che avevano Cuori di Demone per un valore di alcune dozzine di milioni di Pietre dello Spirito, stavano scommettendo ad una gara di ricchezza... con qualcuno che ne aveva 5,000,000,000.


Meng Hao si schiarì la voce, quindi agitò la mano. Tutti i Cuori di Demone tornarono immediatamente indietro nella sua borsa, inclusi i circa 100000 che appartenevano ai sette anziani. Gli anziani alzarono le teste e urlarono. I loro occhi erano rossi mentre il pieno potere delle loro Basi di Coltivazione esplodeva durante la carica verso Meng Hao.


Tuttavia la sua espressione tornò improvvisamente fredda.


“State lontano.”


Le due parole fecero sentire le menti dei sette uomini come se fossero state colpite da dei fulmini. Il sangue si riversò fuori dalle loro labbra. Non furono in grado di avvicinarsi oltre a Meng Hao prima di essere gettati nuovamente indietro. 


Lo osservarono e tossirono altro sangue, le loro espressioni cariche di stupore e paura come mai prima.


“Recisione… Recisione dello Spirito!!” I loro volti erano esangui, mentre prendevano a tremare violentemente. In quel momento, la Guardia d'Onore Zhou svenne per davvero, cadendo steso a terra.


Sun Yunliang annaspò, avanzò un poco, quindi si inchinò con le mani giunte. “Il giovane offre i suoi omaggi, anziano!”




Messaggio dalla Traduttrice:


Ciao sono SwertMuffin, o Erika, e questo è il mio primo capitolo della storia di "I Shall Seal The Heavens" che ho tradotto. Meng Hao mi ha affascinata, tanto che mi diverto a tradurre le sue avventure, e non vedo l'ora di continuare!


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
        

