---
title: Capitolo 671 - Cooperazione
pubDate: 2025-03-17T11:17:34.957Z
tags:
    - issth
---


Dopo alcuni respiri, gli occhi di Santo Anima del Sole assunsero uno sguardo determinato. Sollevò il bicchiere di alcol e lo trangugiò.


Una volta buttato giù, il suo corpo iniziò improvvisamente a tremare e sul suo volto si rigonfiarono le vene. Comparve un’espressione di dolore ma lui resistette con tenacia, alzando la mano per ruotare tutta la forza della sua base di Coltivazione. Gli balenò il volto di sua moglie, era sul punto di alzarsi in piedi quando Santo Anima del Sole la fermò con uno sguardo.


Ansimò per il tempo di circa dieci respiri, poi all'improvviso puntò il suo indice destro. Comparve un’aura blu, pervasa da un’intensa durezza. Questa sfrecciò attraversando il muro della torre, dopodiché un mostruoso Qi della Spada scattò verso l’orizzonte.


Santo Anima del Sole respirò profondamente e il suo volto divenne pallido. Guardò Meng Hao.


“Nella tua città bevono tutti questo tipo di alcol?”.


Con la stessa espressione di sempre, Meng Hao sollevò il fiasco bronzeo di alcol e ne bevve un lungo sorso, mentre fissava negli occhi Santo Anima del Sole.


Il volto di Santo Anima del Sole si contorse ancora una volta. Osservò Meng Hao che non ebbe alcuna reazione dovuta all'alcol che, infatti, ne bevve addirittura un altro sorso. Poi sospirò.


“In tutti gli anni in cui ho praticato la Coltivazione, questa è la prima volta in assoluto che qualcuno mi minaccia con dell’alcol”.


“Come è possibile che offrirti dell’alcol costituisca una minaccia?” chiese Meng Hao, all'apparenza quasi ferito. “Nella mia città, lo bevono proprio tutti. È solo che quando me ne sono andato ero un po’ di fretta, quindi non ne ho portato molto con me. La prossima volta mi assicurerò di portartene un po’ di più”.


Santo Anima del Sole si sedette in silenzio. Non sapeva che cosa pensare dell’arrivo di Meng Hao. Il Qi della Spada nell'alcol era molto forte e qualche istante prima ne era stato scosso sia fisicamente che mentalmente. Poi aveva visto Meng Hao berlo senza alcuna reazione. Non poté non pensare che Meng Hao fosse ancor più misterioso di quello che gli era sembrato sin dall'inizio.


“Lui riesce ad attirare i Demoni del Mare fino al punto di farli impazzire”, pensò. “Ha questo strano alcol della spada nonché un corpo fisico impressionante, ha addirittura neutralizzato il mio Qi gelido… e, come se non bastasse, è anche un Coltivatore del Tempo. Quindi… perché si trova qui?”. Alzò il bicchiere con l’alcol gelido e ne bevve un sorso.


“Perché non scambi i tuoi cuori dei Demoni con la Compagnia dell’Anima del Sole? Il tasso di cambio non sarà molto alto, ma non sarà nemmeno molto basso”.


Meng Hao guardò Santo Anima del Sole in silenzio per un istante. Poi chiese: “Perché le tre Sette danno così tanto valore ai cuori dei Demoni?”.


“In verità, questo è un segreto”, rispose con freddezza Santo Anima del Sole. “Tuttavia, considerato il livello della tua base di Coltivazione, prima o poi lo capirai da solo.


“La storia delle tre Sette risale a molto tempo fa”, proseguì. “Riguardo a quanto tempo fa, nemmeno io ne sono certo. So soltanto che la prima generazione di Patriarchi delle Sette ha evocato di comune accordo la Divisione di Burrasca. In seguito, questa zona è stata sigillata da allora fino ad oggi.


“Riguardo al fatto che questi Patriarchi siano vivi o morti, nessuno lo sa. Tuttavia, hanno lasciato un tesoro dell’eredità che richiede i cuori dei Demoni affinché continui ad esistere. Inoltre, le tecniche di Coltivazione dei Coltivatori delle tre Sette sono diverse da quelle degli estranei. Per noi, le Pietre dello Spirito sono solo moderatamente efficaci. I cuori del Demone, d’altra parte, sono un’altra cosa.


“In aggiunta, ed è la cosa più importante, ogni rotazione della grande formazione di incantesimi che protegge le tre Sette richiede una quantità impressionante di cuori dei Demoni. Senza i cuori dei Demoni, non può essere azionata”.


Dopo aver sentito tutto ciò, Meng Hao fece una risatina. “Immagino che ci sia un’altra ragione, o no?”.


“Sì, ma non posso dirtela”, rispose Santo Anima del Sole fissando Meng Hao.


“Ha a che fare con la Nave degli Inferi delle fonti gialle nella Divisione di Burrasca”, disse Meng Hao sorridendo e con gli occhi che brillavano.


Santo Anima del Sole ricambiò lo sguardo senza alcuna espressione. “Non c’è bisogno che tu vada alla ricerca di informazioni. Questo è un segreto delle tre Sette che non può essere raccontato agli estranei. Tuttavia, sai della Nave degli Inferi delle fonti gialle… Questo un po’ mi sorprende”.


Sebbene il suo tono di voce fosse quello di sempre, dentro di sé Santo Anima del Sole era scioccato nel sentire Meng Hao parlare della Nave degli inferi delle fonti gialle. Si ritrovò ancora più stupito.


Fu a questo punto che il contenitore di giada iniziò improvvisamente a brillare all'interno della borsa da trasporto di Santo Anima del Sole. Questi lo tirò fuori e lo guardò, poi lo mise sul tavolo.


“Se non vuoi parlarmene, allora lasciamo perdere”, disse Meng Hao, abbandonando ogni tentativo di ottenere delle informazioni. “Riguardo ai cuori dei Demoni… fintanto che mi darai una quantità sufficientemente grande di Pietre dello Spirito, allora li scambierò con te!”. Tirò fuori una borsa da trasporto, la allentò e poi mise anche quella sul tavolo.


Lanciando uno sguardo al contenitore di giada sul tavolo di fronte a Santo Anima del Sole, Meng Hao sorrise e disse: “Molto probabilmente sai con esattezza quanti cuori dei Demoni ci sono all'interno. Fai un prezzo”.


“5.000.000.000 Pietre dello Spirito di livello basso”, rispose Santo Anima del Sole. Agitò quindi la mano facendo volare un anello che poi Meng Hao afferrò.


Questi lo analizzò con il Senso Divino, a quel punto vide che all'interno dell’anello era stipata un’enorme quantità di Pietre dello Spirito!


Non erano di grado basso, nemmeno medio. No, erano tutte Pietre dello Spirito di grado alto!


Le pupille di Meng Hao si restrinsero. Per quello che aveva capito, anche le grandi Sette e i grandi Clan avrebbero fatto fatica ad accumulare così tante Pietre dello Spirito di grado alto. Eppure, l’atteggiamento di Santo Anima del Sole era tutto sommato relativamente sprezzante.


Meng Hao borbottò tra sé e sé riguardo a quanto quest’uomo dallo sguardo freddo si fosse rivelato davvero ricco. Tuttavia, non riusciva ancora a capire perché l’insignificante Compagnia dell’Anima del Sole avesse così tante Pietre dello Spirito.


I suoi occhi balenarono quando, ad un tratto, pensò ai cuori dei Demoni.


“È possibile che ci sia qualcosa riguardo agli stessi cuori dei Demoni che fa sì che la Compagnia dell’Anima del Sole sia così tanto ricca?” pensò.


“La nostra transazione è stata completata, adesso puoi andare”. Santo Anima del Sole chiuse gli occhi e non prestò più attenzione a Meng Hao, come se il solo guardarlo lo disturbasse.


Meng Hao sorrise, strinse l’anello nella mano mentre si alzò e si preparò ad andare via. Tuttavia, dopo aver fatto solo due passi, all'improvviso si fermò e si voltò.


“Considerando quante Pietre dello Spirito ha la Compagnia dell’Anima del Sole”, disse, “magari saresti interessato a una cooperazione”.


Santo Anima del Sole aprì gli occhi e guardò Meng Hao.


“Che tipo di cooperazione?”


“Noi due potremmo unire le nostre forze per uccidere i Demoni del Mare. Io ti aiuterò farli uscire allo scoperto”.


Gli occhi di Santo Anima del Sole brillarono e, dopo un momento di silenzio, disse :“Come ce li divideremo?”.


“Per ogni dieci che otterremo, tu ne terrai nove ed io uno. Inoltre, quando si tratterà di scambiare i cuori dei Demoni con le Pietre dello spirito, io ti farò uno sconto del dieci percento!” [1]


“Cinquanta percento!” ribatté Santo Anima del Sole.


“Assolutamente no”, disse Meng Hao, scuotendo la testa. “Non è semplice attirare i Demoni del Mare e quella è una mia responsabilità. È solo che con il tuo aiuto il tutto si svolgerà un po’ più velocemente. Inoltre, il Terzo Anello appartiene alle vostre tre Sette. Se non fosse per quello, potrei farlo anche da solo”.


“Oh, quindi dopo tutto sai che cosa significa trovarsi nel Terzo Anello!” controbatté Santo Anima del Sole. I due continuarono a negoziare i termini della loro cooperazione. Lì in disparte, la bellissima moglie di Santo Anima del Sole coprì con la mano il suo sorriso mentre continuava a guardare. Erano anni che non sentiva Santo Anima del Sole parlare così tanto.


Lei conosceva bene suo marito. All'esterno sembrava freddo, ma vedeva le persone che approvava come amici intimi. Le persone che non approvava, invece, anche se incredibilmente forti, non avrebbero sentito uscire dalla sua bocca più di tre frasi.


Riusciva a vedere che, sebbene suo marito e Meng Hao sembrassero non andare d’accordo, in realtà provavano ammirazione l’uno per l’altro.


Meng Hao sbatté la mano sul tavolo facendo volare in aria il contenitore di giada. “Adesso mi ascolti, imbroglione: finora ci sono andato piano, non farmi fare sul serio! Hai provato l’alcol della mia città, quindi sai che non avrai mai uno sconto del cinquanta percento!”.


Santo Anima del Sole fece una risatina nervosa. “Per centinaia di anni nel Terzo Anello, i Santi hanno controllato ogni cosa! Senza il mio permesso, ucciderai qualche Demone?”.


I due allora si scontrarono adirati. Sorridendo, la moglie di Santo Anima del Sole si alzò in piedi per riempire i loro bicchieri di alcol. A voce bassa, disse: “Voi due, non c’è bisogno che vi comportiate così. Anziché restare attaccati al cinquanta o al dieci percento, perché entrambi non cedete un po’ e non vi accordate per il trenta percento?”


Meng Hao ci pensò per un istante e poi d’accordo annuì. “Va bene, e che trenta percento sia!”. Dopotutto, non sarebbe stato all'altezza di altre percentuali. Sebbene i due non sapessero bene come affrontare l’altro, Meng Hao non poté fare a meno di pensare a quanto fosse fastidioso cercare di guadagnarsi le Pietre dello Spirito per poi essere ostacolato da altre persone.


Santo Anima del Sole esitò per un istante e poi annuì a sua volta.


Meng Hao si alzò in piedi, “Va bene, imbroglione. Dato che abbiamo un accordo, partiremo tra qualche giorno”.


“Io sono un Santo e il mio nome è Lin Tao!” disse Santo Anima del Sole a denti stretti.


“Grazie per avermelo detto, imbroglione”, rispose Meng Hao, agitando la manica e preparandosi ad andare via.


Fu a questo punto che gli occhi di Santo Anima del Sole balenarono, all'improvviso passò la sua manica sul contenitore di giada che era sul tavolo, lanciandolo verso Meng Hao. Questi si voltò e lo afferrò, poi guardò Santo Anima del Sole.


“Santo Immortale del Volo e Santo Divinità del Mare mi hanno inviato delle notizie. Dai un’occhiata”. Bevve un altro sorso di alcol, poi chiuse gli occhi e non aggiunse altro.


Con un’espressione seria sul volto, Meng Hao mandò il suo Senso Divino nel contenitore di giada. Dopo aver guardato le informazioni al suo interno, fu attraversato da un fremito. Secondo il contenitore di giada, Santo Immortale del Volo e Santo Divinità del Mare al momento si stavano dirigendo verso il Terzo Anello, insieme a settantamila dei loro discepoli.


In aggiunta a queste informazioni c’era anche un’immagine di Meng Hao, oltre ad un messaggio per Santo Anima del Sole per invitarlo ad unirsi alla ricerca.


Infine, c’era anche un messaggio che indicava che il Decimo Patriarca del Clan Wang stava andando personalmente ad incontrare Santo Anima del Sole per spiegargli quali ricompense avrebbe ricevuto se avesse partecipato alla ricerca.


Il volto di Meng Hao rimase impassibile quando gli lanciò indietro il contenitore di giada, il quale si librò in aria davanti a Santo Anima del Sole.


Santo Anima del Sole lo prese e lo ripose, poi disse con freddezza: “Hang Feng”.


Non appena le parole lasciarono la sua bocca, Hang Feng si teletrasportò nella stanza per trovarsi di fronte a Santo Anima del Sole. Congiunse le mani e si inchinò.


Con voce calma, Santo Anima del Sole disse: “Vai nella Fortezza del Mare e liberati di ogni informazione riguardo all'amico del Maestro. Non importa quante persone lo abbiano visto ed abbiano avuto a che fare con lui, vai e sistema tutto. Non badare a spese.


“Questo comprende le persone che hanno lasciato la città nei giorni scorsi. Sistema tutto”.


Hang Feng sussultò per un istante, poi chinò il capo ed espresse il suo consenso. Lanciò un’occhiata a Meng Hao, poi si voltò e andò via.


Gli occhi di Meng Hao brillavano mentre osservò tutto ciò accadere, ma non parlò.


“Santo Immortale del Volo e Santo Divinità del Mare stanno attraversando la Divisione di Burrasca. Vista la velocità che possono raggiungere, gli ci vorranno due mesi per arrivare qui. Riguardo al Decimo Patriarca del Clan Wang, anche se avesse la base di Coltivazione alla Ricerca del Dao, anche lui ci impiegherà un paio di mesi.


“Sarò d’accordo con le richieste degli altri Santi, anche con quelle del Decimo Patriarca del Clan Wang. In questo modo, sarà più difficile cogliere tracce del tuo passaggio nel mio territorio”.


Meng Hao rimase in silenzio per un istante prima di congiungere le mani e inchinarsi. “Molte grazie!”.


“Non sto aiutando te, sto aiutando i nostri affari”, rispose con freddezza Santo Anima del Sole. Poi si schiarì la gola e guardò Meng Hao. “Uno sconto dell’ottanta percento!”.


Meng Hao digrignò i denti. Sebbene la sua espressione fosse la solita, guardò Santo Anima del Sole, il quale era radioso ed autocompiaciuto. “Quaranta percento, è questo il massimo che otterrai!”.




NOTE:


1. Nota del traduttore della versione in inglese: per evitare qualsiasi domanda, l’offerta di Meng Hao è stata tradotta in modo corretto. Ne darà nove a Santo Anima del Sole per ognuno di quelli che otterrà.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
                                


                                



