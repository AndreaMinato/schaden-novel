---
title: Capitolo 672 - Duplicare la Punta della Spada!
pubDate: 2025-03-17T11:17:34.958Z
tags:
    - issth
---


Poco dopo, Meng Hao lasciò la torre con un’espressione mesta e terribile sul volto cupo. In conclusione, era stato truffato da quell'imbroglione; erano arrivati ad accordarsi per il cinquanta percento di sconto.


Meng Hao aveva sempre avuto l’espressione di vivere una vita in cui truffava gli altri. Raramente gli altri truffavano lui. Soprattutto, non avrebbe mai immaginato che sarebbe stato raggirato da un imbroglione con un aspetto così solenne e senza scrupoli come Santo Anima del Sole. Tutto questo lo aveva lasciato con una sensazione estrema di esasperazione.


“Non riesco a credere che quell'imbroglione mi abbia raggirato così…” sospirò Meng Hao. L’apprendista di Santo Anima del Sole lo guidò non nella città, ma verso una villa privata nelle vicinanze.


Questa era la sua sistemazione predisposta da Santo Anima del Sole. Restando in questo distretto privato che apparteneva alla Compagnia dell’Anima del Sole sarebbero stati ridotti al minimo i contatti con gli estranei, il che avrebbe reso di molto più semplice liberarsi di qualsiasi traccia della sua presenza.


Quando Wei Li vide lo sguardo sul suo volto, non osò parlare. Ogni volta che lo guardava, le sembrava che avesse un’espressione diversa. Alcune volte digrignava i denti. Altre volte sospirava, altre ancora sembrava provare un dolore indescrivibile.


“Che cosa c’è che non va in lui?” pensò sorpresa. Quello che non sapeva era che per Meng Hao le Pietre dello Spirito erano diventate da tempo tutta la sua vita! L’aver dimezzato, in un solo colpo, il numero di Pietre dello Spirito che aveva faticosamente guadagnato, per qualcuno sarebbe stato equivalente ad un coltello che gli trafiggeva il cuore.


Dopo che Meng Hao lasciò la torre, il Santo Anima del Sole Lin Tao iniziò a ridacchiare compiaciuto. Piuttosto felice, sollevò il bicchiere di alcol verso le labbra e ne bevve un lungo sorso.


Sua moglie era seduta di lato e scuoteva la testa. Anche lei era molto felice, non per quanto il marito fosse riuscito ad approfittare di Meng Hao ma, invece, per il fatto che tra i due si stesse lentamente sviluppando un’amicizia.


Suo marito non aveva mai avuto alcun amico e lei riusciva a percepire quanto fosse davvero felice.


Più tardi, quella notte, Meng Hao stava seduto a gambe incrociate nella sua stanza, a riflettere sulle sue condizioni attuali. Provava ancora un po’ di dolore al cuore; la sensazione di essere passato da truffatore a truffato continuava a farlo sospirare.


“Patriarca del Clan Wang, bastardo. Aspetta e vedrai!”. Meng Hao si era sempre visto come una persona piuttosto ragionevole. Dopo aver continuato a pensare alla questione, quindi, giunse alla conclusione che la persona responsabile per questi atti criminali era proprio il Decimo Patriarca del Clan Wang.


Digrignando i denti, Meng Hao esplorò la sua base di Coltivazione. Al momento, erano rimaste solo tre parti imponenti di energia della base di Coltivazione e queste erano in fase di fusione.


“Più faccio progressi, più procede lentamente”, pensò, ritraendo il suo Senso Divino. Questo era il suo cammino verso la Recisione dello Spirito. Alla fine le tre parti sarebbero diventate due e poi una. Quando questo sarebbe accaduto, egli sarebbe stato in grado di entrare nella Recisione dello Spirito.


“Mi chiedo che cosa Reciderò per la Prima Recisione…”. Esitava un po’ riguardo a questo punto. Nonostante ci avesse pensato molto di recente, non aveva ancora ricevuto alcun tipo di illuminazione. Tutta la questione era ancora piuttosto confusa per lui.


Perso nei suoi pensieri, produsse l’anello da trasporto e guardò le Pietre dello Spirito al suo interno. Quando le vide che brillavano e splendevano, questa cosa lo fece sentire un po’ meglio.


“Quindi quell'inutile Patriarca del Clan Wang non è morto e ce la sta mettendo tutta per rintracciarmi. Sembra che pensi davvero che questa volta prenderà la mia Consistenza del Dao”. Negli occhi di Meng Hao comparve un luccichio gelido quando estrasse la Spada di Legno del Tempo e lo specchio di rame, poi iniziò a crearne delle copie e a raffinarle con degli altri marchi di sigillo del Tempo.


“Aspetta solo che io abbia cento Spade di Legno del Tempo. Queste creeranno una formazione enorme che mi darà la forza per difendermi anche dallo stadio della Ricerca del Dao, per lo meno in parte!”


Ora che le sue Pietre dello Spirito erano state rimpinguate al massimo, Meng Hao si poté immergere nella duplicazione. Poco a poco, iniziarono a svilupparsi sempre più Spade di Legno del Tempo.


Diversi giorni dopo, produsse finalmente la centesima copia. Tutte e cento le spade contenevano otto cicli di potere del Tempo pari a sessant'anni.


Voleva continuare a lavorare, ma non c’era abbastanza tempo. Il suo incontro con Santo Anima del Sole era fissato per l’alba del mattino seguente. Diede un’occhiata alle cento Spade di Legno del Tempo con i loro otto cicli di potere del Tempo pari a sessant'anni e i suoi occhi brillarono. Ma poi, digrignò i denti e analizzò l’enorme quantità di Pietre dello Spirito nel suo anello da trasporto.


“Le Pietre dello Spirito sono molto, molto, molto importanti. Tuttavia, se morissi finirebbero per appartenere a qualcun altro…”. I suoi occhi balenarono e lui estrasse la punta della Spada del Tempo.


La fissò per un momento e poi iniziò a respirare affannosamente.


“Non mi servono molte copie di questa punta della spada, solo dieci… poi, potrò creare la prima forma della Formazione della Spada di Loto”. Guardò la punta della spada e poi la borsa da trasporto. Alla fine, iniziò a lavorare con lo specchio di rame.


Prima di iniziare a duplicare la punta della spada, si preparò mentalmente. Sapeva che una volta cominciato non si sarebbe potuto fermare fino a quando la duplicazione non fosse stata completa. Quindi, si preparò a fare del proprio meglio. Le Pietre dello Spirito iniziarono a riversarsi nello specchio di rame.


Dieci Pietre dello Spirito, cento Pietre dello Spirito, mille Pietre dello Spirito…


I movimenti di Meng Hao erano piuttosto legnosi. Osservava il cumulo di Pietre dello Spirito nell'anello da trasporto diventare sempre più piccolo. Due ore dopo, lo specchio di rame iniziò ad emanare all'improvviso una luce intensa in tutte le direzioni. Gli occhi di Meng Hao ardevano di passione quando la superficie dello specchio simile a una pupilla, parve trasformarsi lentamente in una pellicola d’acqua, da cui immediatamente comparvero due punte di spada identiche.


Meng Hao ansimava mentre le raccolse. Poi, alzò la testa e iniziò a ridere.


Il potere del tempo di entrambe le punte di spada era del tutto identico!


Tuttavia, proprio mentre rideva, iniziò a calcolare quante Pietre dello Spirito avesse consumato e sentì un dolore acuto trafiggergli il cuore.


“Ne ho davvero consumate 1.000.000.000!


“Maledizione, è incredibilmente dispendioso!”. Fu pervaso dal dolore.


“Patriarca del Clan Wang, bastardo, tra noi non è finita!”. I suoi occhi erano rossi e provò un dolore intenso, che preso si tramutò in rabbia verso il Decimo Patriarca del Clan Wang. Poi, digrignando i denti, iniziò a creare un altro duplicato.


Col suo accumulo iniziale di 5.000.000.000 di Pietre dello Spirito, Meng Hao fu in grado di copiare solo quattro punte di Spade del Tempo. Contando quella originale, ora ne aveva cinque. Riguardo alle rimanenti Pietre dello Spirito, le usò per duplicare elisir medicinali, Spade di Legno del Tempo e svariati altri oggetti.


Alla fine, era completamente equipaggiato per lo scontro. Tuttavia, la sua borsa da trasporto era praticamente vuota. Anche l’anello da trasporto era vuoto. Sebbene fosse mattina presto e il sole splendeva intensamente nel cielo, a Meng Hao parve tutto molto cupo.


La notte precedente era stato incredibilmente ricco. Quel mattino invece, era tornato alla normalità. In quel momento Meng Hao non poté far altro che sorridere amaramente.


“Forse non sono proprio destinato ad essere ricco… per me, le Pietre dello Spirito sono solo un elemento che mi serve a copiare gli oggetti magici e altri elementi. Inoltre, se scegliessi di coltivare il Sigillo Prezioso del Corpo dei Nove Cieli, il quale assorbe gli oggetti magici nel mio corpo, allora lo spreco di Pietre dello Spirito sarebbe praticamente infinito”. Sospirò. Il Sigillo Prezioso del Corpo dei Nove Cieli era la magia Daoista che aveva ottenuto nella Pagoda del Demone Immortale, quella che poteva essere usata per temprare il suo corpo fisico!


Si trattava di una magia Daoista che, anche nell'antica Setta del Demone Immortale, poteva essere considerata come un Dao famoso. Infatti, l’unico motivo per cui questa era collocata dietro l’arte della Consacrazione del Corpo era che la seconda si trattava di un’arte segreta. Il Sigillo Prezioso del Corpo dei Nove Cieli richiedeva tutti gli anni una coltivazione e la tecnica di sigillatura non era difficile. Tuttavia, le risorse che si finivano per sprecare ammontavano ad una somma che la maggior parte delle Sette non poteva permettersi.


La combinazione della magia Daoista e l’arte segreta poteva essere usata per temprare il corpo ad un livello massimo. Era solo combinandole che riusciva a sprigionarsi la loro reale energia.


“La Consacrazione del Corpo è un’arte segreta, il che significa che quasi sicuramente ha delle altre funzioni. La mia base di Coltivazione non è sufficiente ad evocarle.


“Coltivare il Sigillo Prezioso del Corpo dei Nove Cieli è una scorciatoia che serve a migliorare il mio corpo fisico. Per gli altri sarebbe troppo difficile. Tuttavia, fintanto che ho Pietre dello Spirito a sufficienza, non c’è un limite al numero di oggetti magici che posso duplicare. Quindi, posso continuare a coltivare il Sigillo Prezioso del Corpo dei Nove Cieli all'infinito”. Meng Hao sospirò. L’unico motivo per cui non aveva iniziato a praticare il Sigillo Prezioso del Corpo dei Nove Cieli era non solo legato all'illuminazione ma, cosa più importante, al fatto che era povero…”


“Pietre dello Spirito. Mi servono le Pietre dello Spirito!” [1]. Gli occhi di Meng Hao erano rossi quando alzò la testa; la sua sete di Pietre dello Spirito aveva raggiunto il culmine. Tutta la sua persona sprigionava un’aura scura quando si alzò in volo.


Quando il Santo Anima del Sole Lin Tao arrivò e vide Meng Hao, rimase subito sorpreso.


“Chi ti ha fatto incazzare?” chiese.


Meng Hao non disse nulla, ma l’aria scura divenne ancora più evidente. Il suo corpo balenò quando volò verso l’orizzonte. Santo Anima del Sole lo seguì, sempre più perplesso. I due si spostavano a massima velocità e, in un batter d’occhio, sparirono dalla Fortezza del Mare.


Quando si trovarono a debita distanza dalla Fortezza del Mare, Meng Hao si fermò a mezz'aria e poi lanciò un’occhiata verso il mare.


“Ok, imbroglione, sei pronto?” disse, guardando Santo Anima del Sole.


“Non porti alcun rispetto per i tuoi superiori”, rispose accigliato Santo Anima del Sole. “Quanti anni hai detto che hai? Dai, smettila di perdere tempo. Iniziamo”.


Meng Hao fece un respiro profondo. Non aggiunse altro e iniziò a reprimere la sua base di Coltivazione. Riguardo al Giglio della Resurrezione, questo era diventato molto più attivo dopo l’incontro con l’Immortale dell’Alba. E comparve, non appena vide un’apertura.


Quando comparve l’aura, gli occhi di Santo Anima del Sole balenarono e lui indietreggiò. Guardò Meng Hao sospettoso.


“Quell’aura…” pensò. “È simile a quella dei Diavoli del Mare… ad ogni modo, lui è chiaramente un Coltivatore”. Fu in quel momento che all'improvviso il mare iniziò ad agitarsi e delle onde enormi cominciarono ad attraversare i diversi distretti del mare del Terzo Anello. Un Demone del Mare dopo l’altro tremarono e iniziarono a dirigersi verso Meng Hao, con gli occhi rossi.


Nel medesimo tempo in cui brucia un bastoncino di incenso, centinaia di Demoni del Mare si trovavano già nella zona e si avvicinarono.


“No, non è l’aura di un Diavolo del Mare”, pensò. Riusciva a sentire che qualcosa era cambiato. “Se comparisse l’aura di un Diavolo del Mare, questa farebbe arrendere gran parte dei Demoni del Mare. Ma, in questo caso, lo stanno attaccando come se fossero peggiori nemici. Sembra che vogliano mangiarselo anche se si annienterebbero nel procedimento”.


Si udì un rimbombo.


Centinaia di Demoni del Mare schizzarono fuori dall'acqua per colpire Meng Hao con ferocia.


Lui fece una risatina fredda, poi sollevò la mano destra. Comparvero immediatamente 10.000 simboli magici che scandagliarono la zona. Proprio quando risuonarono le esplosioni, all'orizzonte comparvero altre migliaia di Demoni del Mare.


“Non molti”, ironizzò Santo Anima del Sole.


Meng Hao non rispose. Sprofondò sul fondo del mare e lasciò che l’aura del Giglio della Resurrezione si espandesse ancora di più. Tutto il mare tremò come se stesse andando a fuoco.


Certo, quel fuoco non erano altro che innumerevoli Demoni del Mare, i quali bruciavano la loro forza vitale in cambio di una velocità impressionante per precipitarsi verso l’aura del Giglio della Resurrezione. In un batter d’occhio, decine di migliaia di Demoni del Mare comparvero in lontananza. Ancora più lontano ce ne erano centinaia di migliaia, i quali portarono il mare a gonfiarsi con onde altissime.


Oltre a ciò, c’erano sette o otto ruggiti davvero impressionanti che riecheggiavano oltre l’orizzonte.


Con volto tremante, Santo Anima del Sole sprofondò nel mare, al che vide Meng Hao circondato da cento spade di legno, le quali erano posizionate in dieci forme simili a fiori di loto. Mentre queste roteavano attorno a Meng Hao, fu evidente che ciascuno dei fiori in realtà fosse un petalo, e l'insieme di questi petali componeva una formazione di incantesimi enorme che somigliava a un fiore di loto!


La formazione si propagò per circa trecento metri attorno a Meng Hao e qualsiasi Demone del Mare che si avvicinava, avvizziva e scompariva. Era come se, in un batter d’occhio, avessero attraversato un periodo di tempo pari a una vita intera.


Infatti, anche l’acqua della zona sembrava mostrare segni di deperimento. All’apparenza, non c’era nulla che potesse sfuggire al potere del Tempo!


La scena fece tremare il cuore di Santo Anima del Sole.


NOTE:


1. Nota del traduttore inglese: non sono certo che sia stato fatto di proposito, ma questa frase è una ripetizione di ciò che dice nel capitolo 7. Questo, infatti, era il titolo del capitolo.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
                                


                                



