---
title: Capitolo 676 – Recisione dello Spirito – Prima Recisione!
pubDate: 2025-03-17T11:17:34.958Z
tags:
    - issth
---


Mentre la voce aleggiava in lontananza, Meng Hao sembrò d'improvviso leggermente distratto, come se fosse d'un colpo vuoto all'interno. Lentamente si alzò in piedi dalla sua posizione seduta.


“Lascia quel luogo, figlio mio... Vieni da me...


“Ti stavo aspettando da più di duecento anni...


“Vieni, vieni...


“Il tuo sangue è il più adatto a raggiungere la maturità, e la tua anima... ha bisogno di assopirsi...


“Vieni... sono qui che ti aspetto...


L'espressione di Meng Hao divenne ancora più vacua e iniziò ad allontanarsi dalle alghe. Quando fu a circa trenta metri di distanza, l'Immortale Indica la Via dentro di lui cominciò in quel momento ad emanare un debole filo di Qi che penetrò nella sua Anima Nascente. Questa divenne immediatamente più indistinta e poi, all'improvviso, divenne visibile nel profondo un Drago Volante delle Tempeste!


Era davvero piccolo e sembrava addormentato. Tuttavia, il fascio di Qi Immortale lo trovò e vi penetrò subito.


In quell'istante, il Drago aprì gli occhi e ruggì.


Mentre risuonava il ruggito, un enorme Drago Volante delle Tempeste lungo almeno 30.000 metri apparve attorno a Meng Hao e quando ruggì generò delle increspature sconcertanti.


Roar!


L'aura dell'Immortale dell'Alba svanì e un tremito attraversò Meng Hao. I suo occhi si schiarirono immediatamente e alzò lo sguardo sull'incredibile Drago Volante delle Tempeste.


Questo volse la testa a guardarlo e, in quell'attimo, Meng Hao si sentì come se stesse guardando se stesso.


Poi il Drago svanì. Il viso di Meng Hao era bianco come un cencio quando ripensò a cosa era appena successo. Poi spostò la sua visione dentro di sé, solo per scoprire che il Giglio della Resurrezione aveva inserito innumerevoli viticci in tutto il suo corpo.


I suoi occhi lampeggiarono per la furia omicida e ritornò al suo posto originale, di fianco alle alghe. Il Giglio della Resurrezione tremò, tornando a rimpicciolirsi, e, quando Meng Hao si sedette a gambe incrociate, si era nascosto completamente.


“Proprio qui e ora, farò uso del potere del Reverendo Lampada d'Argento per recidere completamente il Giglio della Resurrezione!


“Il metodo che userò per fare questo sarà il potere della Recisione dello Spirito! Il mio percorso per la Recisione, la mia Prima Recisione, sarà il Giglio della Resurrezione!


“Desidero essere il padrone della mia vita. Non permetterò a nessun estraneo di controllarmi. Quello che voglio è la libertà. Il mio percorso di vita è un viaggio e il mio Dao è una direzione! Io continuerò in quella direzione e inseguirò la verità. Eserciterò il controllo sulla mia libertà e vivrò indipendente!


“Questa è la mia volontà per la Recisione dello Spirito! Schiaccerò ogni ostacolo e distruggerò qualunque cosa blocchi la mia strada. Qualunque blocco dovessi incontrare che mi faccia inciampare lo schiaccerò sotto i miei piedi!


“Nessuna paura! Libertà! Indipendenza!


“I Cieli non oscureranno il mio sguardo, e la Terra non tratterrà i miei piedi!


“Per la libertà, posso pagare qualsiasi prezzo!


“Per l'indipendenza, reciderò ogni cosa!


“Il Giglio della Resurrezione è come una montagna che ostruisce il mio cammino sulla strada della vita! Quando l'avrò passato, allora la mia strada si allungherà all'infinito!


“Il Giglio è una catena, una gabbia che trattiene la mia libertà. Lo reciderò... e in quell'istante, otterrò la mia indipendenza e potrò praticare la Coltivazione in libertà!


“Questa è la mi prima Recisione!


“Questo è il Dominio della mia Recisione dello Spirito!


“Questo è il Dao della mia Recisione dello Spirito!”


Gli occhi di Meng Hao brillarono per l'illuminazione. Era rimasto sepolto nel grande cerchio dello stadio dell'Anima Nascente per troppi anni. Aveva sostenuto il battesimo della Setta del Demone Immortale ed era stato braccato dal Decimo Patriarca del Clan Wang. Tutto questo l'aveva fatto sentire come se fosse rinato, purificato dal fuoco. Finalmente, in questo momento, aveva raggiunto la piena comprensione.


Nel momento in cui aveva raggiunto l'illuminazione, la sua base di Coltivazione cominciò a produrre un suono basso e profondo. Le due porzioni dentro di lui che lottavano per unirsi, iniziarono improvvisamente a fondersi a gran velocità.


Sembrava che il suo pensiero avesse guidato la rotazione della sua base di Coltivazione. In quell'istante di realizzazione...


Si udì un tonfo.


Tutto il suo corpo tremò e le due porzioni si fusero assieme all'istante. La sua Anima Nascente svanì e, allo stesso tempo, il suo corpo iniziò a splendere di una luce brillante e multicolore.


La luce circolò attorno all'area, ruotando e addensandosi lentamente davanti a lui, trasformandosi in una lama quando aprì gli occhi.


Una lama multicolore che conteneva un grande Dao di Cielo e Terra!


La lama conteneva il pieno potere della sua base di Coltivazione, che era la combinazione delle sue nove Anime Nascenti e includeva il potere dei cinque elementi di Cielo e Terra.


Essa conteneva anche le memorie e le esperienze dei suoi duecento anni di Coltivazione. Quando guardò la lama, fu come guardare se stesso!


In quel momento il suo cuore non conteneva né gioia né tristezza. Era come se avesse dimenticato tutto, fatta eccezione per la sua sete di libertà e il suo desiderio d'indipendenza.


Il Giglio della Resurrezione dentro di lui sembrò percepire di essere in pericolo. Avrebbe potuto nascondersi dal suo Senso Divino cosicché Meng Hao non potesse percepirlo, ma non poteva minimamente nascondersi da quella lama.


L'intensa sensazione di morte imminente fece sì che cominciasse a dimenarsi, come se desiderasse uscire dallo stesso Meng Hao. Voleva di nuovo rubare l'iniziativa, eppure, appena si mosse, lo scheletro che fluttuava tra le alghe iniziò ad emanare una fievole luce. In alto, la superficie del mare nel Terzo Anello cominciò a gonfiarsi.


Poi, le impronte del Giglio Ossobianco cominciarono a splendere su tutti i Demoni del Mare del Terzo Anello. I marchi avevano le sembianze di volti grotteschi ed emanavano delle aure spettrali.


Queste aure si combinarono per sopprimere il Giglio della Resurrezione.


Boom!


Il Giglio si dimenò e cominciò a strillare con una voce che nessuno, eccetto Meng Hao, poteva sentire.


Per di più, l'immagine illusoria del Giglio di cinque colori apparve di colpo alle sue spalle. Si agitava e cercava di divincolarsi selvaggiamente. L'espressione di Meng Hao era calma, sebbene il suo corpo stesse avvizzendo rapidamente, come se la sua forza vitale e la sua base di Coltivazione venissero risucchiate dal Giglio della Resurrezione.


Non di meno, rimase immobile a fissare la lama che aveva di fronte.


Il Giglio urlava e strillava, dimenandosi sempre più violentemente. Tuttavia, il potere che proveniva dal Giglio Ossobianco del Reverendo Lampada d'Argento si riversò dentro di lui; assestando all'apparenza un severo colpo al Giglio di cinque colori. Il suo corpo era sul punto di dissiparsi e non ebbe altra scelta se non quella di tentare di assorbire di nuovo Meng Hao.


Qualche tempo dopo, quando il corpo di Meng Hao si era ormai essiccato, divenendo quasi scheletrico, la lama che aveva di fronte sussultò leggermente, per poi ascendere lentamente.


Quando la lama si sollevò, sorse un'aura così incommensurabilmente potente, da far tremare i cieli. Questa perforò immediatamente la superficie del mare e si alzò in cielo, formando una connessione con le vastità celesti!


Da lontano, il Terzo Anello si agitò e ribollì, quando un raggio di luce squarciò l'oscurità della notte, quasi come se fosse giorno.


In quel momento, mentre il Santo Anima del Sole levitava sopra il Mare della Via Lattea, il suo volto ebbe un guizzo e girò immediatamente la testa per fissare la luce.


“Qualcuno sta eseguendo una Recisione dello Spirito. Ma come può questa provocare una tale trasformazione in Cielo e Terra!?”


Allo stesso tempo, anche i Santi Immortale del Volo e Divinità del Mare ebbero la stessa impressione. Guardarono infatti il raggio di luce e vedendo il cielo così illuminato, i loro volti si riempirono di incredulità.


Il Decimo Patriarca del Clan Wang che al momento sedeva a gambe conserte in meditazione, nella Fortezza del Mare, aprì improvvisamente gli occhi e guardò in lontananza, mentre un'espressione di gioia gli pervadeva in viso.


“Queste... sono le increspature della Recisione dello Spirito. È lui! Dunque è qui! È davvero eccezionale! La sua Recisione è riuscita a connettersi con i Cieli di Ji e a provocare dei cambiamenti!


“Tuttavia, osi eseguire la Recisione dello Spirito di fronte a me? Vediamo come scapperai questa volta!” Il Decimo Patriarca sbuffò sprezzante e si alzò. Fu in quell'istante che il suo volto si contorse improvvisamente in un'espressione di incredulità. Nonostante il suo livello di forza di volontà, quello che vide, lo lasciò senza parole.


“Impossibile!”


Il raggio di luce sfrecciò in alto, dal mare fino in cielo senza fermarsi. Saettò all'esterno, nel cielo stellato, facendo si che gli stessi corpi celesti emettessero lampi di luce stellare, mentre cambiavano improvvisamente posizione per formare una lama astrale!


La lama brillò sulle terre del paradiso Meridionale, e di lì a poco, tutti alzarono lo sguardo al cielo e videro l'immagine di quella lama gigantesca.


Era quasi come se questa avesse frantumato il cielo sopra il pianeta e ora stesse planando di nuovo in terra.


Simultaneamente, l'aura di un grande Dao discese dal cielo verso il Mare della Via Lattea. Penetrò la superficie dell'acqua e cadde sulla lama che fluttuava davanti a Meng Hao.


“La lama della Prima Recisione ha davvero provocato dei cambiamenti tra le stelle!” esclamò il Decimo Patriarca. “Di quale Dao ha ottenuto l'illuminazione?!


“I Dao possiedono un rango, possono essere grandi o piccoli. Questo Dao di Meng Hao... cos'è? È in grado di trasformare le stelle in una Lama Celeste che lo assista nella sua Recisione del Dao!


“La Lama Celeste è un Dao Celeste. La lama della Prima Recisione è anche il primo Dao della Recisione dello Spirito!” [1] Il volto del Patriarca si riempì di incredulità, poi smise di muoversi. In questo momento non osava avvicinarsi al luogo dove c'era Meng Hao. Un grande Dao stava arrivando e, se si fosse avvicinato con la sua base di Coltivazione, sarebbe morto di sicuro.


Nel frattempo, nello Stato di Zhao, che fluttuava nel Mare della Via Lattea sul dorso del patriarca Affidabilità . L'intera isola tremò improvvisamente e una testa enorme uscì dall'acqua, guardando il cielo.


“Quel piccolo bastardo sta eseguendo una Recisione del Dao... Dannazione! Egli è inumano anche tra gli inumani! Il Patriarca deve andarsene da qua! Maledizione! Mi hai fatto veramente incazzare, piccolo bastardo!”


Nelle terre del Dominio Meridionale, Xu Qing era nel mezzo della Coltivazione, quando d'improvviso un fremito la attraversò, come se avesse percepito qualcosa. Così, si precipitò fuori dalla Grotta dell'Immortale e guardò il cielo. Sembrava come se potesse davvero vedere Meng Hao.


Nella Setta del Fato Viola, il Demone degli Elisir stava producendo i suoi elisir quando si bloccò improvvisamente. Alzò lo sguardo e il suo viso si aprì in un sorriso.


Al suo fianco c'era Chu Yuyan, che sembrò percepire anche lei qualcosa. Guardò in su e sembrò perdersi a fissare il cielo.


Nello stesso momento, Ciccio, Chen Fan e tutti gli altri che conoscevano Meng Hao nel Dominio Meridionale, ebbero delle reazioni differenti. Tuttavia, nessuno si avvicinò a quelle di Xu Qing e del Demone degli Elisir.


Nessuno tranne uno.


Nella Setta del Demone di Sangue, un uomo di mezza età che indossava una tunica rossa, era circondato da un bagliore sanguigno. Stava in piedi sul picco di una montagna, osservando il cielo con un debole sorriso in volto.


“Tu e io siamo connessi dal destino. La Setta del Demone di Sangue è decisamente la casa cui farai ritorno.”




NOTE:


1. In cinese la parola “lama” e “Dao” suonano molto simili.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter                                



