---
title: Capitolo 677 - Il Grande Dao Risuona!
pubDate: 2025-03-17T11:17:34.958Z
tags:
    - issth
---


La prima lama della Recisione dello Spirito!


Il primo Dao della Recisione dello Spirito!


Meng Hao sedeva a gambe incrociate sul fondo della Via Lattea. Intorno a lui si estendevano resti scheletrici che disegnavano un fiore. Tra le alghe oscillanti, lo scheletro pulsava di una debole luce, che gradualmente si trasformò in un orribile colore bianco, simile a quello delle ossa.


Oppresso dal Giglio della Resurrezione dei cinque colori, cercava di sopprimerlo in modo che la sua lotta si trasformasse in una frenesia.


Il corpo di Meng Hao appassì, sembrando sempre più debole, fino a divenire un mucchio di ossa. Tuttavia, i suoi occhi brillavano di una forza vitale senza precedenti.


Era come se stesse incarnando il Dao; tutta la sua mente, il suo cuore e la sua volontà erano concentrati nei suoi occhi, che si posavano sulla lama multicolore di fronte a lui.


Ignorava completamente il mondo esterno. La sua intera attenzione era su quella lama!


La lama si mosse!


Lentamente si alzò! D'un tratto, la lama si innalzò nei Cieli in alto, che contenevano innumerevoli costellazioni, proiettando la sua luce sulle terre del Paradiso Meridionale.


Immediatamente, onde gigantesche si gonfiarono su tutta la Via Lattea, schiantandosi e tuonando in lungo e in largo. Il movimento della lama smosse a sua volta in modo turbolento il Mare Viola nel deserto occidentale.


Tutti i coltivatori, e in effetti tutti gli esseri viventi, nel Mare Esterno, nel Quarto Anello e nel Terzo Anello, erano tutti sbalorditi.


La faccia del Decimo Patriarca del Clan Wang era estremamente disgustata mentre fissava il cielo. Anche se il suo viso mostrava varie emozioni, non osava fare nemmeno un passo in avanti verso l'area in cui Meng Hao stava eseguendo la sua Recisione dello Spirito.


Sapeva bene che si stava avvicinando un grande Dao. Se avesse fatto un solo passo in quella zona, quel grande Dao lo avrebbe sterminato nel corpo e nello spirito. Il motivo era che questo Dao, in realtà, non era il suo Dao.


"Dannazione!" Imprecò con intento omicida che cresceva di intensità nei suoi occhi. "Bene, prima o poi la tua Recisione dello Spirito giungerà alla sua fine. Non devi assolutamente ucciderti nel processo, bambino, altrimenti non acquisirò mai la tua consistenza del Dao!


"Comunque... voglio ancora sapere soltanto una cosa: che tipo di Dao hai capito?"


All'interno del Terzo Anello, anche i volti dei Tre Santi tremarono. In contrasto col Santo Immortale del Volo e la Santo Divinità del Mare, gli occhi del Santo Immortale del Sole brillavano di una strana luce. Questi fu subito in grado di determinare che la Recisione dello Spirito venisse eseguita da Meng Hao!


"Quindi, si scopre che in realtà sei solo a mezzo passo nella Recisione dello Spirito!" Pensò, facendo un respiro profondo.


Nel frattempo, mentre la lama astrale si alzava lentamente, l'immagine in difficoltà e illusoria del Giglio della Resurrezione aveva raggiunto il punto di follia. Tremò di terrore a causa di una sensazione di crisi mortale, senza precedenti; era la prima volta che sperimentava il vero terrore.


Poté chiaramente percepire che la lama di fronte a Meng Hao aveva il potere di reciderlo. Quella lama era sostenuta dal potere di un grande Dao, qualcosa a cui era non era in grado di resistere.


Si udì all'improvviso una debole voce provenire dallo scheletro nelle alghe, e gli occhi del Reverendo Lampada d’Argento morto da tempo, brillarono all'improvviso di una luce fulgente. "Il Dao della libertà, dell'indipendenza ..."


Guardò Meng Hao seduto di fronte a lui e mormorò, "Se non fosse per il fatto che è stato temprato dal Giglio della Resurrezione, questo ragazzo non sarebbe mai stato in grado di comprendere un così grande Dao del Cielo e della Terra ...


"Recidi le catene e ottieni la vera indipendenza ... La cosa interessante è che è impossibile dire se sia stato temperato dal Giglio della Resurrezione, o se il Giglio della Resurrezione sia stato temprato da lui.


"Riesco a malapena a percepire che sia lui, sia il Giglio della Resurrezione abbiano qualcuno che li tiene d’occhio... Uno è l'Immortale dell’Alba del Secondo Anello, madre del Giglio della Resurrezione che esiste nelle terre del Paradiso Meridionale. L'altro... è nelle Terre Orientali."


Mentre il reverendo Lampada d’Argento guardava Meng Hao, uno sguardo sinistro partì dalle profondità nere del mare nel Secondo Anello, portando un male sconfinato. Nonostante quell'oscurità, esibiva ancora una traccia di Volontà Immortale mentre scrutava Meng Hao.


"Sono sbocciato all'alba", pensò il proprietario della voce, "e la mia coscienza emerse... Fu nel giorno delle vicissitudini che raggiunsi l'Ascensione Immortale ed incontrai qualcuno che sarebbe stato meglio non incontrare.


"Shui Mo mi ha rubato il cuore, un cuore... che conteneva tutto il desiderio della mia vita precedente... Affondò nella Via Lattea e fu sigillato in una formazione di pietra, rinchiuso in una bara di rame... trattenuto da innumerevoli catene.


"Ciò che era rinchiuso era la mia virtù. Alla fine, si trasformò in un roc, che ora piange nella Grotta della Rinascita.


"La Lega dei Sigillatori del Demone. Il Nono è l'apice. È lui la tua speranza dunque? Sapevo da molto tempo che, se non fossi riuscito a trovarti, avrei distrutto la speranza della Lega dei Sigillatori del Demone".


Lo sguardo proveniente dal Secondo Anello si rivolse a Meng Hao provocandogli emozioni contrastanti. In quello sguardo vi era freddezza, confusione, odio e malvagità.


Nel frattempo, nel Grande Tang delle Terre Orientali, una donna stava guardando in direzione della Via Lattea. Il suo sguardo penetrò attraverso l'aria, attraverso la Via Lattea, fino ad arrivare a Meng Hao.


Era uno sguardo pieno di interesse, preoccupazione, nervosismo ed ansia. Tutto ciò si trasformò in un amore senza fine che avvolse il suo cuore.


Si fermò in cima a una nobile Torre del Tang, guardando lontano. Accanto a lei c'era un uomo che stringeva in silenzio la sua mano. Poteva sentirla tremare e poteva percepire l'umidità del sudore nel suo palmo. [1]


"Questa è la tribolazione di Hao'er", disse a bassa voce. "Volevo solo che fosse in grado di vivere una vita normale e mortale. Eppure, finì per scegliere la via della coltivazione... Ora non si torna indietro”.


"Se fallisce," mormorò, "allora entrambi potremo andare a riceverlo quando si reincarnerà. Potremo passare un'intera vita con lui, percorrere un intero ciclo di sessant'anni di primavere ed autunni..." Sembrava stesse parlando sia alla donna, sia a se stesso.


"Sai, sei molto duro di cuore", disse la donna. Le lacrime scorrevano lungo le sue guance.


Un tremito attraversò l'uomo, che chiuse gli occhi. Nel profondo del suo cuore risiedeva un dolore acuto, che si diffuse riempiendo il suo intero essere. Sembrava ricordasse il bambino fragile che correva attraverso la nebbia quell'anno, piangendo mentre gridava a suo padre e a sua madre. Si ricordò di come il ragazzo zoppicava nel tentativo di trovarlo. Quando il ragazzo lo vide, poté vedere le lacrime negli occhi del ragazzo, e si rese conto di quanto il ragazzo si fidasse di lui.


"Li, tu non capisci...". L'uomo non pronunciò queste parole, ma le sussurrò nel suo cuore. [2]


Si udì un rombo.


In fondo alla Via Lattea, gli occhi di Meng Hao brillavano di un bagliore intensamente luminoso. Egli alzò lentamente lo sguardo verso la lama di fronte a lui, mentre si elevava sempre più in alto. Nei Cieli, molto al di sopra del mare, anche la lama astrale si alzò simultaneamente.


Mentre si dirigevano verso l'apice, le lame sembravano aumentare il loro potere. Quando raggiunsero l'apice, tutti gli esseri viventi nella Via Lattea guardarono in alto.


Allora, la lama astrale cominciò improvvisamente a scendere verso la Via Lattea.


Il brontolio riempì il cielo e il mare iniziò improvvisamente a dividersi. Il fondo marino, che per innumerevoli secoli non era mai stato toccato dalla luce del sole, in quel momento, si rivelò al mondo per la prima volta.


Esposto là dentro c'era Meng Hao, insieme al Giglio della Resurrezione, che lottava in tutta la sua follia.


Era anche ben visibile la lama multicolore che si librava davanti a Meng Hao.


La prima lama della Recisione dello Spirito!


"Il cielo e la terra sono solo luoghi di riposo per le miriadi di creature viventi", mormorò. "Il tempo rappresenta il passaggio di centinaia di generazioni di passanti viaggiatori." Un bagliore di determinazione apparve nei suoi occhi mentre la lama scese. [3]


"La mia vita è proprio un luogo di riposo. Ovunque conducano i miei passi, questa è la mia direzione!" La sua voce echeggiò, prima dolcemente, poi più forte.


"Recidi le catene e raggiungi la vera indipendenza, acquisisci la vera libertà!" Il suono della sua voce fece tremare e rimbombare ogni cosa nella zona.
L'acqua del mare separata ruggì e il bagliore della lama astrale aumentò di dieci volte!


Sembrava avesse formato una risonanza con Meng Hao!


Quella risonanza fece oscurare cielo e terra. Il vento sferzava e le nuvole si agitavano. Il bagliore della lama astrale si allargò senza fine e la lama multicolore di fronte a Meng Hao emanò una volontà scioccante.


Questa era ... la risonanza di un grande Dao!


Il bagliore divenne più intenso, trasformandosi in increspature e poi in vibrazione. L'aria attorno a Meng Hao si contorse e si deformò, innumerevoli immagini di fantasmi sorsero dal nulla. Quando il Decimo Patriarca del Clan Wang lo sentì, la sua faccia sbiancò.


"La risonanza di un grande Dao!"


Nel Secondo Anello, gli occhi della madre del Giglio della Resurrezione si spalancarono. Sussultò anche la coppia nel Grande Tang delle Terre Orientali.


Solo una grande determinazione e un'incredibile illuminazione avrebbero potuto formare una risonanza come quella!


La Recisione dello Spirito non è difficile se paragonata ad un Dao... Ma ancora più difficile è formare una risonanza!


Il cuore, la volontà e la mente di Meng Hao si fusero con il grande Dao che discendeva. L'una con l'altro... divennero indistinguibili!


Io sono il grande Dao ed il grande Dao sono io!


In quel momento, sia nel Dominio Meridionale, nelle Distese del Nord, o nelle Terre orientali, i Patriarchi e i membri onnipotenti di tutte le Sette e Clan, poterono percepire la risonanza del grande Dao.


La risonanza formò la prima lama della Recisione dello Spirito, una lama che avrebbe reciso, non la vita o l'esistenza di Meng Hao, ma qualsiasi suo difetto che non fosse conforme al suo Dao!


Usava il Dao per recidere il Dao. Era come un battesimo che purificava le disarmonie, che purificava il sé. Qualsiasi Dao non conforme non era assolutamente necessario.


E, naturalmente, il Giglio della Resurrezione era solo un difetto, solo una tale disarmonia, solo un Dao non conforme. Era assolutamente inutile!


"Libero e senza vincoli, libero di camminare ovunque in Cielo e in Terra! Nessuno può limitarmi! Il cielo non può impedirmi e la Terra non può frenare il mio cuore! Questo è il mio Dao!


"Libertà! Indipendenza!" La voce di Meng Hao era come quella di un dio, ogni parola schioccava come un tuono. La Via Lattea rimbombò. L'Immortale dell’Alba tremò. La coppia nelle terre orientali tremò, così come il decimo patriarca Clan Wang.


Le parole che Meng Hao aveva appena pronunciato erano piene della sua grande determinazione.


Tutto tremò quando arrivò la lama astrale. Essa si fuse con la lama multicolore di Meng Hao, trasformandosi in una lama del Dao, che si abbatté nella parte superiore della sua testa, nel momento esatto in cui finì di parlare.


La lama si mosse con incredibile velocità; non appena le sue parole terminarono, gli trapassò la cima della sua testa, attraverso il collo e poi giunse al cuore. Passò attraverso la sua regione Dantian, e poi si fece strada dentro di lui, dividendolo completamente in due!


Tuttavia, Meng Hao non mosse un muscolo e il suo viso mostrò anche un accenno di sorriso. Al contrario, il Giglio della Resurrezione dei cinque colori dietro di lui, emise un urlo senza precedenti. Tremò così violentemente, che ogni connessione che aveva con Meng Hao si ruppe immediatamente!


Cinque fili colorati furono spezzati e il Giglio della Resurrezione dei cinque colori iniziò ad appassire rapidamente. Non era un buon segno: infatti esplose di risentimento e follia. Ma sfortunatamente, non c'era nulla che potesse fare. In quel momento, la sua volontà svanì completamente.


Svanì per l'eternità.


La prima lama della Recisione dello Spirito di Meng Hao recise le catene che lo trattenevano, istituendo la sua libertà. Aveva ottenuto l'indipendenza!
In quel momento, esplose con una forza vitale illimitata e senza fine. Il suo corpo fisico precedentemente appassito, fu restaurato. Meng Hao alzò lo sguardo e, mentre l'immagine del Giglio della Resurrezione stava per dissolversi completamente, allungò la mano e lo afferrò.


"Hai vissuto in me per 200 anni, parassita. Pensi davvero che i vecchi sfregi possano essere risolti così facilmente? D’ora in poi, tu sei il mio Tesoro della Recisione dello Spirito. Il giorno in cui ti farò sbocciare con sette colori... sarà il giorno in cui raggiungerò l'Ascensione Immortale!"




Capitolo tradotto da Diletta David


NOTE:


1. Una Torre del Tang fu menzionata per la prima volta nel capitolo 1. Meng Hao alla fine la visitò nel capitolo 59, che culminò con la sua visione di Choumen Tai, e poi il cadavere di Choumen Tai che cadde nel Dominio Meridionale. Più tardi, nel capitolo 138, quando andò per la prima volta nella Setta del Setaccio Nero, scoprì che tali torri esistevano in altri luoghi. Vide anche una Torre del Tang nella vita illusoria in cui visse nella prova del fuoco per diventare un Signore del Calderone Viola nel capitolo 289.


2. Il carattere "Li" qui è 丽, lo stesso carattere del nome di Meng Li 孟丽.


3. Qui sta citando le parole originariamente dette nel capitolo 291 nella vita illusoria, e poi ripetute nel capitolo 626 quando stava parlando con la Montagna dei Demoni nella setta del Demone Immortale.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
                                


                                



