---
title: Capitolo 678 - Coraggioso Meng Hao!
pubDate: 2025-03-17T11:17:34.959Z
tags:
    - issth
---


I Tesori della Recisione dello Spirito erano oggetti che ogni Coltivatore della Recisione dello Spirito possedeva. Essi furono perfezionati nel momento preciso della Recisione dello Spirito, creato da un oggetto unico per l'illuminazione di ciascun individuo.


Per quanto riguarda Meng Hao, questi scelse di usare l’evanescente Giglio della Resurrezione dei cinque colori come base del suo Tesoro della Recisione dello Spirito, che si conformava al suo Dao.


Il Giglio della Resurrezione non era in grado di lottare senz'anima. Non appena lo afferrò, esso si fuse nel palmo della sua mano, trasformandosi nel marchio a forma di fiore.


Respirò profondamente mentre si alzava in piedi, la sua base di Coltivazione allora brillò. Questa era una vera base di Coltivazione della Recisione dello Spirito, con un'area di tremila metri che apparteneva esclusivamente a Meng Hao.


Naturalmente, tutti i Coltivatori della Recisione dello Spirito avevano la loro propria area.


Meng Hao era più esile degli altri e, dopo essersi immerso nel grande Dao, il suo corpo fisico era ora più forte ed alto. In un batter d’occhio, raggiunse l'apice assoluto del corpo fisico della Recisione dello Spirito. In realtà, sarebbe stato impossibile per lui progredire ulteriormente. Se lo avesse fatto, non sarebbe stato un corpo fisico della Recisione dello Spirito, ma quello della Ricerca del Dao!


La sua base di Coltivazione si innalzò; in tutti gli anni di pratica della Coltivazione che si era limitata allo stadio dell’Anima Nascente, aveva creato un accumulo che ora era pronto ad esplodere.


In un istante, si trovò al limite della Prima Recisione, una svolta che gli diede il potere di una base di una Seconda Coltivazione della Recisione. Ora ciò che gli mancava era una Sfera della Recisione dello Spirito.


Una volta che ebbe ricevuto l'illuminazione, ed eseguito la Seconda Recisione, Meng Hao era sicuro che si sarebbe trovato istantaneamente al culmine della Recisione dello Spirito.


La sua longevità aumentò anche grazie alla potente forza vitale. I suoi capelli diventarono neri, il suo fisico, impareggiabile. Sembrava più giovane di prima, anche se i suoi lineamenti irradiavano una certa antichità che era chiaramente visibile.


Tutta la sua persona sperimentò una tremenda e sconvolgente trasformazione: rinacque completamente!


A una certa distanza nella Via Lattea, il Decimo Patriarca del Clan Wang stava ansimando mentre guardava in lontananza. I suoi occhi brillavano di una bizzarra luce e di un’intensa avidità.


"Con talento latente e buona fortuna, non c'è da meravigliarsi se ha una Perfetta Consistenza del Dao. È mio! Sicuramente mio!" In quell'istante poi, svanì.


Nello stesso tempo, nelle nere profondità del Secondo Anello, gli occhi dell’Immortale dell’Alba si chiusero. Quando si riaprirono, in essi si poteva percepire infinita freddezza.


Nel Grande Tang delle Terre Orientali, la coppia era rimasta lì. Sul viso della donna scorrevano delle lacrime, erano lacrime di gioia.


"Senza Recidere lo Spirito, non si può vivere oltre i mille. Mio figlio ha praticato la coltivazione per soli duecento anni, ha avuto successo nella Recisione dello Spirito. Ha perfino provocato la discesa di un grande Dao." Si voltò a guardare l'uomo. "In che modo questo talento latente è paragonabile alla gente del tuo Clan, eh?"


L'uomo rimase lì in silenzio per un lungo momento prima di sospirare. "Non sono preoccupato per lui che ha scarso talento latente. Seppure fosse il peggiore, si tratta pur sempre di nostro figlio. L'Ascensione Immortale è così difficile? Ciò che temo è che il suo talento latente sia troppo buono. Il sentiero della coltivazione non è facile da percorrere. Quante persone periscono su di esso? Quante persone sono state completamente sradicate? Quante persone sono state distrutte nel corpo e nell'anima?


"Ha anche a che fare con la sua Tribolazione della Recisione dello Spirito", continuò l'uomo dolcemente.


Il volto della donna tremò mentre fece un passo avanti. L'uomo l'afferrò per un braccio.


"Questa è la sua vera Tribolazione e c'è Karma in ogni dove. Se lo aiuti, farà crescere il Karma seminato. Quando verrà il tempo di raccoglierlo... la resa dei conti sarà anche maggiore.


"Nella coltivazione, non puoi costruire senza prima abbattere. Se egli può trascendere la Tribolazione, quando arriverà il giorno dell’Ascensione Immortale, lo porterò nelle terre della Vittoria Orientale!" L'uomo parlò con determinazione ferma e decisa. Tuttavia, ciò che la donna non riusciva a vedere era che nella sua mano si nascondeva un elisir medicinale.


Era un tipo di elisir medicinale che si vedeva raramente nelle terre del Paradiso Meridionale, al punto che poteva essere considerato un tesoro prezioso.


"Hao'er", pensò l'uomo, "se fallisci, tuo padre verrà a cercarti nel ciclo di reincarnazione. Anche se perirai, questo elisir medicinale può riportarti in vita... Tuttavia, farò in modo che davvero tu possa trascendere la Tribolazione da solo."


Tornato nella Via Lattea, Meng Hao alzò la testa e scoppiò a ridere, mentre la sua base di Coltivazione esplose. La sensazione di potere, a cui si aggrappava, lo riempiva di passione. La sensazione di acquisire finalmente la libertà fece sì che il suo pensiero fosse improvvisamente molto chiaro.
Il Suo Senso Divino si diffuse. Ora poté raggiungere una distanza di 300.000 metri. Ospiti delle tecniche magiche e delle abilità divine balenarono nella sua mente, molti dei quali raggiunsero istantaneamente l'illuminazione.


Anche quando iniziò a volare in aria, due fasci di luce apparvero da lontano. Mentre si dirigevano verso di lui, comparvero alla sua vista due uomini di mezza età, il Santo Immortale del Volo e il Santo Divinità del Mare.


Non appena avvistarono Meng Hao, capirono che era la persona che stavano cercando.


Per il successo della sua Prima Recisione, non solo il Giglio della Resurrezione fu reciso, ma anche la sua falsa apparizione, rivelando i suoi veri tratti.


"Meng Hao!" Gridò il Santo Immortale del Volo, la sua voce rombava come un tuono. Il mare si agitò in risposta, come se stesse per esplodere.


Una fredda radiosità apparve negli occhi di Meng Hao. Non appena guardò i due uomini, capì chi fossero.


Nel momento in cui il Santo Immortale del Volo parlò, un bagliore scintillante coprì il corpo del Santo Divinità del Mare. Immediatamente, una serie di armature apparvero su di lui, avanzando a grandi passi. Persino lui non poté fare a meno di muoversi per la ricompensa promessa dal decimo patriarca del Clan Wang; se fosse stato in grado di catturare Meng Hao, i maggiori benefici sarebbero andati a lui.


Si diresse con incredibile velocità verso Meng Hao, compiendo un gesto di incantesimo per evocare un enorme tridente. Incredibilmente, il mare si agitò, e poi, vaste quantità di acqua di mare si alzarono in aria fino ad orbitarvi attorno. Mentre si avvicinava, lo indicò con il tridente. L'acqua di mare emise un boato, mentre si riuniva formando un'enorme mano che si allungò per afferrare Meng Hao.


"Stai cercando di morire?!" disse Meng Hao. Era già un po' dispiaciuto per il comportamento della Setta dell’Immortale del Volo e della Setta della Divinità del Mare. Ora che il Santo Divinità del Mare stava attaccando, l'intento omicida di Meng Hao si accese. Non fece nulla per sfuggire, ma semplicemente avanzò.


Quel passo lo costrinse a sbattere contro la mano fatta di acqua di mare, che era in arrivo. Un enorme boato echeggiò e la mano collassò scrosciante.
Meng Hao non si ferì minimamente e, quando emerse dall'acqua, si trovò di fronte al Santo Divinità del Mare. Allungò la mano destra, sulla quale si manifestò l’Incantesimo per l’Assorbimento delle Montagne. Il gesto della mano fece apparire migliaia di montagne, che insieme si schiantarono contro il Santo Divinità del Mare.


La faccia del Santo Divinità del Mare sbiancò e si ritirò, agitando il braccio per far apparire 100.000 spiriti del simbolo magico. Si formarono in dieci bestie simbolo, che irradiavano il potere di una base di Coltivazione dello Recisione dello Spirito, mentre caricavano Meng Hao.


Meng Hao fece sbuffò seriosamente, ma non schivò. Mille montagne crearono increspature tremende e le bestie simbolo fatte di 100.000 simboli magici, esplosero immediatamente. Era come se non fossero affatto qualificati per fronteggiare le migliaia di montagne, che poi schizzarono verso il Santo Divinità del Mare.


Tutto stava succedendo troppo velocemente. Il Santo Immortale del Volo non ebbe alcuna possibilità di reagire e la mente del Santo Divinità del Mare si riempì di un'intensa sensazione di crisi mortale. All'improvviso urlò, facendo tremare e illuminare il suo tridente. Immediatamente lo trasformò in un enorme muro di acqua di mare nera, di fronte a lui.


Boom!


Il muro esplose. Nello stesso tempo, anche le mille montagne di Meng Hao scomparvero. Tuttavia, la successiva scossa originata dell'esplosione, fece impallidire la faccia del Santo Divinità del Mare. Mentre si ritirava, Meng Hao camminò a grandi passi verso di lui.


Alzò la mano, uno sguardo omicida brillava nei suoi occhi. Non utilizzò alcun tipo di tecnica magica o abilità divina, ma invece, sferrò direttamente un pugno.


Mentre il pugno scese sul Santo Divinità del Mare, questo sembrò offuscare il cielo. Un'energia come quella celestiale crebbe bruscamente, provocando una profonda paura al Santo Divinità del Mare. Sputò rapidamente una perla blu incandescente dalla sua bocca, che poi sparò verso Meng Hao. Il pugno di Meng Hao lo colpì e la perla si spezzò; era completamente incapace di resistere al pugno di Meng Hao, che continuò a connettersi con il Santo Divinità del Mare.


Bam!


Mentre il suono echeggiava in tutte le direzioni, il sangue si irradiava dalla bocca di Santo Divinità del Mare. Si udirono suoni scricchiolanti, mentre la sua armatura andava in frantumi. Il suo terrore aveva ormai raggiunto l’apice.


"Immortale del Volo, aiutami!"


Il volto del Santo Immortale del Volo tremò, poi fece un respiro profondo. Non avrebbe mai immaginato che Meng Hao, appena entrato nella Recisione dello Spirito, sarebbe stato così terrificante.


"Dannazione, anche se la sua Recisione dello Spirito causò strani fenomeni in Cielo e in Terra, e anche se questa provocò la caduta di un grande Dao, non si spiega come faccia ad essere così disumano!" Era ancora scioccato, quando il Santo Divinità del Mare chiese il suo aiuto. Stringendo i denti, fece un balzo in avanti, alzando la mano destra verso il cielo. Immediatamente, una spada di luce apparve, essa afferrò la sua mano. Nello stesso tempo, la sua velocità aumentò rapidamente.


In un batter d'occhio, si trovò su Meng Hao.


"Area," disse freddamente Meng Hao, senza nemmeno voltarsi per guardare il Santo Immortale del Volo. In quell'istante, nacque un'area di circa novecento metri, un mondo che conteneva il Dao e la volontà di Meng Hao.


Il mondo dell'Area!


La velocità di Santo Immortale del Volo si ridusse improvvisamente. La sua mente tremò mentre Meng Hao colpì ancora una volta.


"Distruzione dei Nove Cieli!" Il primo pugno della Distruzione dei Nove Cieli, il Primo Cielo, fece esplodere un boato. Il sangue uscì dalla bocca del Santo Divinità del Mare e il suo corpo sembrò sul punto di esplodere. Mentre emetteva un grido raccapricciante, Meng Hao si fece avanti e colpì con il Secondo Cielo.


Poi il Terzo Cielo e il Quarto Cielo. Il corpo del Santo Divinità del Mare fu fatto a pezzi. La sua Divinità Nascente volò via, urlando miseramente.
"Tesoro dell’Eredità!" urlò, originando in quell'istante una statua che volò fuori dalla Divinità Nascente. La statua era nera come la pece e raffigurava una figura senza volto.


Non appena la statua apparve, emise un'aura pulsante della Ricerca del Dao, che si trasformò in un muro che si estendeva per circondare il Santo Divinità del Mare.


"Tesoro dell’Eredità?" Disse Meng Hao. Colpì con il Quinto Cielo e il Sesto Cielo. Le braccia riempirono l'area e la statua tremò. Poi il Settimo Cielo e l'Ottavo Cielo. La statua tremò e il muro tremò. Dentro, l’angoscia riempì il viso del Santo Divinità del Mare.


"Distruzione… del Nono Cielo!" Disse tranquillamente Meng Hao. Sollevò la mano destra, e questa volta non fu un pugno, ma un palmo che si protese dolcemente.


Bang!


Il muro crollò e la statua rotolò all'indietro. Dentro, la Divinità Nascente del Santo Divinità del Mare cacciò un ultimo urlo. Ora era distrutto sia nel corpo che nello spirito!


"Come può essere così forte?!" Pensò il Santo Immortale del Volo. Dopo aver assistito personalmente alla morte del Santo Divinità del Mare, il suo cuoio capelluto si intorpidì e il suo cuore si riempì di stupore. Si morse rapidamente sulla punta della lingua e sputò una manciata di sangue. Bruciò la forza vitale, senza esitare a sprecare la longevità, sforzandosi a liberarsi dal mondo dell'Area di Meng Hao. Si trasformò in un raggio di luce che fuggì alla massima velocità.


Meng Hao si voltò per guardare e i suoi occhi brillarono. Sollevò la mano per raccogliere la borsa da trasporto del Santo Divinità del Mare, poi agitò il braccio per richiamare il carro da guerra.


"Chiunque mi abbia inseguito insieme a quel Decimo bastardo del Clan Wang, dovrà pagarne il prezzo!"




Capitolo tradotto da Diletta David


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
                                


                                



