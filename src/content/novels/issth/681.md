---
title: Capitolo 681 - La Consistenza che si Impadronisce della Grande Magia
pubDate: 2025-03-17T11:17:34.959Z
tags:
    - issth
---


“Ma quale onore e gloria, stronzo?” gridò Meng Hao infuriato dal suo carro da guerra. Era stato un allievo, non quel tipo di persona che insultava gli altri. Tuttavia, dopo il risveglio del pappagallo, questo aveva avuto su di lui un’influenza piuttosto negativa e, inevitabilmente, aveva imparato a insultare.


Sfortunatamente, dopo tutti quegli anni, aveva imparato solo questo insulto.


Il Decimo Patriarca del Clan Wang scoppiò in una risata sommessa. Il suono era pervaso di antichità, come un vento freddo soffiato da qualche parte negli innumerevoli anni passati.


“Mi dispiace”, disse, “ma tutte le donne presenti tra i miei familiari più stretti sono morte. Se vuoi, possiamo trovare un accordo. Sarei molto felice di portati i loro scheletri. Che cosa ne pensi?”.


Il volto di Meng Hao aveva un'espressione terribile mentre avanzava con velocità sul carro da guerra. Il Decimo Patriarca del Clan Wang continuò a seguirlo, e in effetti accorciò le distanze tra lui e Meng Hao, che poteva sentire chiaramente che il suo corpo continuava a sprigionare la nebbia bianca. Era pervaso dal dolore di avere qualcosa dentro di sé che era stato separato con forza, il che caricò il suo sguardo di ansia.


“Non è ancora il momento di usare la spada dell’Immortale!” pensò.


“Consistenza che si Impadronisce della Grande Magia!” disse il Decimo Patriarca del Clan Wang. La sua voce riecheggiava in tutte le direzioni, ma Meng Hao non riusciva a voltarsi. Tuttavia, poté percepire che d'improvviso la velocità con cui la nebbia bianca si riversava fuori dal suo corpo aumentò di molto. Lo pervase un dolore indescrivibile e lui non poté trattenersi dal liberare un grido avvilito.


Sorprendentemente, sul suo volto poteva vedersi pulsare qualcosa di simile a delle vene rosse, vene rosse che in realtà, erano evidenti su tutto il suo corpo. Sembrava quasi che fosse sul punto di essere fatto a pezzi dall'interno!


Meng Hao iniziò a tremare e dalla sua bocca schizzò del sangue. Adesso non era in grado di continuare ad usare il Qi dell’Immortale Indica la Via, quindi il carro da guerra si fermò e si rimpicciolì. Lui lo mise nella borsa da trasporto e poi, sopportando quel dolore intenso, sollevò la mano destra per produrre la bandiera a tre strisce. La agitò davanti a sé e, all'istante, si sollevò una nebbia densa.


In basso, l’acqua nera all'apparenza infinita, sembrava quasi essersi solidificata. Sulla sua superficie non era visibile nemmeno un’increspatura!


Il Decimo Patriarca del Clan Wang si librava in aria lontano, sorridendo a Meng Hao.


Era un sorriso spaventoso, carico di avidità, quasi come se Meng Hao fosse cibo, per lui. La sua espressione fece intorpidire la mente di Meng Hao. Così agitò la bandiera a tre strisce, facendo spostare la terrificante nebbia nera verso il Decimo Patriarca del Clan Wang.


“Quell'oggetto magico… mi sembra familiare”, disse il Decimo Patriarca del Clan Wang con gli occhi che splendevano. Eseguì un incantesimo con la mano destra e poi puntò il dito in avanti.


“Sorgere della Luna sul Mare”, disse con la sua voce roca. In basso, l’acqua nera divenne immediatamente viola. Poi, da questa si levò all'improvviso una luna rossa. La comparsa della luna rossa fece sì che delle fiamme iniziarono a pervadere il mondo. Queste si trasformarono in una palla di fuoco che subito sfrecciò verso la bandiera a tre strisce di Meng Hao.


Quando queste si scagliarono sulla bandiera, essa non venne danneggiata, ma la nebbia nera finì subito in frantumi. La luna rossa, d’altro canto, svanì come una lampada esaurita, completamente sconfitta e dispersa.


A quel punto, la bandiera a tre strisce si espanse, diffondendosi fino a offuscare il cielo e spostare sia Meng Hao che il Decimo Patriarca del Clan Wang.


Il volto del Decimo Patriarca del Clan Wang balenò e lui disse: “Questo tesoro… mi è molto familiare. Sono certo di averlo visto da qualche parte prima d’ora!”


Molto serio, eseguì un incantesimo a due mani, poi sollevò le mani sopra la testa e unì le dieci punte delle sue dita.


“Potere del sole nascente, disperdi tutta l’oscurità della notte!”


Divenne tutto buio, la luce si spense ovunque. La bandiera a tre strisce sembrava essere diventata parte dell’oscurità della notte.


Ma poi comparve un raggio di luce, che venne fuori dal Decimo Patriarca del Clan Wang per poi vorticare tutta attorno a lui. Era quasi come se questi si fosse trasformato in un sole nascente nel bel mezzo della notte oscura!


Era comparso il sole nascente e un bagliore intenso aveva iniziato a diffondersi in tutte le direzioni. Il suo potere iniziò a disperdere quello della notte oscura. L’oscurità sconfinata fu neutralizzata dalla luce e venne mandata via del tutto!


Meng Hao non riuscì a sopportarla e così dalla sua bocca schizzò dell'altro sangue. La bandiera a tre strisce tuonò e iniziò a diventare sfuocata. Roteò all'indietro, riducendosi. Tutto il mondo era pervaso dalla luce e il Decimo Patriarca del Clan Wang si librava a mezz'aria. A vederlo così, sarebbe stato impossibile capire se fosse una persona o un sole!


La mente di Meng Hao tremò. Questa era un’abilità divina, una magia Daoista di cui non aveva mai sentito parlare!


“Quale abilità divina è mai questa?”. Un fremito attraversò il suo corpo e dalla sua bocca fuoriuscì ancora sangue. Quando la luce del sole aveva disperso l’oscurità della notte, gli sembrò essere divenuto parte di quella notte. Il suo corpo scoppiò in fiamme e lui liberò un grido acuto. Nei suoi occhi balenò una luce viola mentre si curava in modo frenetico. Tuttavia, fu proprio nel bel mezzo di quei tuoni che cadde all'indietro verso il mare nero che era sotto di lui.


La voce del Decimo Patriarca del Clan Wang era colma d'orgoglio quando disse: “Quella era un’altra arte creata personalmente dall'antenato del Clan Wang. Il fatto che tu l’abbia vista con i tuoi occhi significa che puoi sfoggiare un sorriso mentre andrai nell'oltretomba”. Il suo volto era di poco più pallido rispetto a prima; chiaramente, usare l’arte che aveva appena messo in pratica non era stata cosa semplice. Non l’avrebbe mai usata, se non per lo scopo di terminare la battaglia.


Il bagliore pervase un’area enorme e l’acqua del mare stava diventando sempre più viola. Quando Meng Hao colpì l’acqua, gli occhi del Patriarca del Clan Wang balenarono.


“Nemmeno adesso scatena il potere di quella spada dell’Immortale?” pensò. “Appena arrivato, poteva usare solo circa la metà del potere. Adesso, sull'orlo della morte, ancora non lo usa… quindi posso essere sicuro al settanta percento che la spada dell’Immortale ora sia inutile!”. D’un tratto balenò nell'aria, allungando la mano destra per afferrare Meng Hao”.


“Consistenza che si Impadronisce della Grande Magia!”. Un bagliore nero si diffuse dalle dita della sua mano destra. La luce si trasformò in un quello che sembrava essere un buco nero che sprigionava una forza gravitazionale impressionante”.


Tutto il corpo di Meng Hao parve decomporsi. La sua carne si strappò e si lacerò, i suoi capelli caddero e lui sembrava indebolirsi sempre di più. La sua forza vitale svanì rapidamente. In confronto alla base di Coltivazione, che al culmine della Ricerca del Dao del Decimo Patriarca del Clan Wang, la base di Coltivazione di Meng Hao era troppo debole.


Proprio quando il Decimo Patriarca del Clan Wang si avvicinò, gli occhi di Meng Hao all'improvviso arsero per la follia. Nonostante il fatto che i suoi vasi sanguigni fossero distrutti e lui fosse gravemente ferito, riuscì comunque a colpire la borsa da trasporto con la mano destra. Comparve il fiasco di alcol e ne bevve un sorso. Poi si poté vedere la spada dell’Immortale, e lui sputò l’alcol dalla bocca.


Il Qi dell’Immortale scoppiò, rapido e violento come non mai. Quando il Decimo Patriarca del Clan Wang vide che stava per colpirlo, il suo cuore tremò ma, dopo solo un breve momento, sorrise con freddezza. Si era preparato a lungo esattamente per quel momento. Iniziò subito ad eseguire un incantesimo che avrebbe fatto comparire nella sua esatta posizione un doppio corpo. Tuttavia, fu a quel punto che Meng Hao fu attraversato da un fremito violento. All'apparenza, non riusciva a mantenere la presa sulla spada dell’Immortale. Dalla sua bocca schizzò di nuovo del sangue e tutto il suo braccio destro esplose all'istante in una nebbia di sangue. La spada dell’Immortale cadde nel mare.


Sembrava evidente cosa fosse successo: Meng Hao non riusciva a destreggiare il potere della spada, nonostante avesse cercato di controllarla con vigore. Il suo braccio destro non era riuscito a sopportarne il potere e così era esploso.


Meng Hao sorrise con amarezza e sul suo volto comparve uno sguardo disperato.


“Non posso accettarlo!” gridò, con la voce pervasa da un dolore e un’indignazione estremi.


Il Decimo Patriarca del Clan Wang continuò ad osservare il tutto sorridendo. A questo punto, era certo all'ottanta percento che la spada dell’Immortale non costituiva più una minaccia per lui. Un’espressione cruenta comparve sul suo volto.


Certo, avendo vissuto per così tanti anni, era divenuto subdolo e scaltro e, ancor di più, prudente. Nonostante la situazione attuale e il fatto che Meng Hao avesse perso un braccio, non aveva ancora abbassato la guardia sulla spada dell’Immortale.


Anziché cercare di mettere le mani sulla spada dell’Immortale, si diresse verso Meng Hao.


Quando Meng Hao lo vide, nel suo cuore si levò un sentimento di rabbia. Tuttavia, ci volle solo un istante perché nella sua testa venisse fuori un’idea spietata. La spietatezza di quell'idea in realtà non colpiva il Decimo Patriarca del Clan Wang, ma se stesso!


Il Decimo Patriarca del Clan Wang si avvicinò. Librandosi davanti a Meng Hao, sollevò la mano destra e spinse l’oscurità brillante verso il torace di Meng Hao. Poi, con la mano scavò nella sua carne, con le unghie che gli strappavano letteralmente la carne.


“La tua pelle è spessa e il tuo corpo forte”, stridette il Decimo Patriarca del Clan Wang. “Niente male. Se tu fossi in grado di portare il tuo corpo fisico allo stadio successivo, allora probabilmente io non riuscirei a occuparmi di te. Ma adesso… semplicemente non è sufficiente”. Le sue unghie penetrarono in profondità nel torace di Meng Hao.


“Consistenza che si Impadronisce della Grande Magia!”. Negli occhi del Decimo Patriarca del Clan Wang comparve una strana luce, come una sete, un desiderio, entusiasmo! Le sue dita si strinsero con violenza e un buco nero che ruotava comparve dentro Meng Hao.


La forza gravitazionale che esercitava era impressionante e pervase del tutto Meng Hao.


Il suo corpo iniziò a tremare quando un dolore inimmaginabile lo pervase. Innumerevoli fili color sangue comparvero lungo tutto il suo corpo. Questi fili erano da tempo fusi dentro di lui; era la consistenza Perfetta del Dao!


Era la consistenza su cui avrebbe raggiunto il suo Dao in futuro!


Adesso, però, i fili color sangue si contorcevano e si distorcevano mentre si rimpicciolivano, risucchiati inesorabilmente verso il buco nero nel suo torace.


Venivano risucchiati verso il torace dalle gambe, dalle braccia, dalla testa e da ogni altro punto nel suo corpo.


“Da questo momento, la tua Consistenza Perfetta del Dao appartiene a me!”


“D’ora in poi, il mio cammino verso l’Ascensione Immortale sarà aperto!”


“Non sarò più un falso Immortale ma, invece, un vero Immortale!”


“Seguirò il cammino dell’antenato e diventerò un esperto onnipotente di Cielo e Terra!”. Il Decimo Patriarca del Clan Wang era così incredibilmente eccitato che sollevò la testa e rise a gran voce. Lentamente tirò indietro la mano destra e, quando lo fece, innumerevoli fili rossi si allungarono tra questa e il corpo di Meng Hao.


I fili rossi brillavano intensamente e tutti coloro che li videro pensarono alla Perfezione. La Perfezione Assoluta senza macchia!


Il corpo di Meng Hao avvizzì e invecchiò. Anche la sua base di Coltivazione crollò. Poté infatti percepire la sua consistenza alla Condensazione del Qi svanire. La sua consistenza dei Pilastri del Dao scomparve a sua volta, così come il suo Nucleo Perfetto.


La sua espressione era vuota, come se avesse perso tutte le energie per contrattaccare. Giaceva lì assente, con l’amarezza che colmava il suo volto. Il dolore devastò il suo corpo, sebbene non potesse nemmeno essere paragonato al dolore che provava al cuore.


Il Decimo Patriarca del Clan Wang guardò i fili rossi che si stavano accumulando nella sua mano e nei suoi occhi crebbe un desiderio intenso. Il suo cuore fu pervaso da entusiasmo e gioia. Infatti, era più entusiasta ora di quanto non lo fosse mai stato in tutta la sua vita.


In quel preciso momento, accantonò del tutto qualsiasi cosa avesse preparato per difendersi dalla spada dell’Immortale. Cuore e mente erano concentrati sull'estrarre la consistenza Perfetta del Dao.


Fu allora, dopo aver abbandonato le sue difese, che negli occhi assenti di Meng Hao all'improvviso comparve una freddezza cupa.


“Chiunque voglia prendere la mia consistenza del Dao deve prima pagarne il prezzo!” urlò con tutta la sua forza.


“Spada dell’Immortale!”. Gli occhi di Meng Hao furono pervasi da una follia che fece tremare la mente del Patriarca del Clan Wang. All'improvviso, la spada dell’Immortale che era sprofondata nel mare esplose con un Qi della Spada sconvolgente. Questa sfrecciò dalle acque, spostandosi a una velocità incredibile.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter

