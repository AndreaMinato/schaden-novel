---
title: Capitolo 682 - Diventerò Immortale!
pubDate: 2025-03-17T11:17:34.960Z
tags:
    - issth
---


Si diffuse un Qi della spada impressionante quando la spada dell’Immortale si alzò in volo dal fondo del mare, muovendosi ad una velocità incredibile.


Il Decimo Patriarca del Clan Wang rimase basito e fu pervaso da una sensazione intensa di crisi mortale. Stava per spostarsi da un lato quando la mano sinistra di Meng Hao si allungò all'improvviso e afferrò il braccio del Patriarca del Clan Wang.


Gli occhi di Meng Hao erano iniettati di sangue e la sua espressione era di una ferocia estrema, come quella di un diavolo o un demonio. Lanciò uno sguardo furioso al Decimo Patriarca del Clan Wang, alla sua mano pervasa dall'energia della sua forza vitale, alla sua ostinazione e alla sua follia.


“Tu…” disse il Decimo Patriarca del Clan Wang, con il volto che balenava mentre mandava il potere della sua base di Coltivazione ad esplodere in ogni direzione. La sua mente tremò per la sensazione che la catastrofe fosse imminente. Sapeva che non poteva fare errori, ma dato che l’aura della spada aveva pervaso completamente tutta la zona, non poteva dire con esattezza da dove stesse arrivando la spada dell’Immortale.


Quello che poteva fare, però, era bloccare completamente l’intera zona.


Diruppe un rombo improvviso.


La spada dell’Immortale non emerse dal mare per attaccare il Decimo Patriarca del Clan Wang. Questo l’avrebbe leggermente rallentata e adesso, in questa situazione, ogni momento era importante!


Nella sua follia, Meng Hao stava aspettando questo preciso momento. Alla fine, usò il Qi dell’Immortale e la spada dell’Immortale per…


Colpire se stesso!


La spada perforò la sua schiena per poi comparire proprio davanti al Decimo Patriarca del Clan Wang!


Il Decimo Patriarca del Clan Wang aveva bloccato tutte le vie d’accesso possibili, ma si era dimenticato proprio del corpo di Meng Hao.


Non c’era modo per lui di immaginare che Meng Hao sarebbe stato così spietato. Non era un’efferatezza nei confronti di un nemico, ma un’efferatezza verso se stesso. La spada dell’Immortale pugnalò il suo corpo alla velocità di un fulmine, poi sfrecciò fuori dal suo torace verso il Decimo Patriarca del Clan Wang.


Al Decimo Patriarca del Clan Wang iniziò a girare la testa. Il suo primo errore era stato non rendersi conto che Meng Hao avrebbe aspettato fino all'ultimo istante possibile per scatenare il suo desiderio di uccidere. Il secondo errore era stato non rendersi conto che Meng Hao avrebbe usato il suo corpo come tramite attraverso cui sferrare il colpo della spada dell’Immortale.


Voleva difendersi, ma non ci riusciva! Voleva allontanarsi dal colpo, ma non ne era in grado!


“Se io non posso vivere, allora moriremo insieme!” disse Meng Hao. “Che cosa c’è da temere nella morte? I mortali possono vivere al massimo per un centinaio di anni. Io, Meng Hao, ho già vissuto più di duecento anni. Che male c’è a morire?!”


“Dal momento in cui ho intrapreso il cammino della coltivazione, ero pronto. Non mi interessa morire... quello che mi interessa è vivere una vita libera e indipendente!


“Il Giglio della Resurrezione si è trasformato in catene che mi hanno trattenuto. E per quanto riguarda te, Decimo Patriarca del Clan Wang, vuoi fare lo stesso? Bene, allora devo solo reciderti!”.


Il livello di determinazione e fermezza di Meng Hao poteva far tremare Cielo e Terra!


L'impatto fu grande.


La spada dell’Immortale e il suo impressionante Qi della spada colpirono il Decimo Patriarca del Clan Wang. Questi liberò un urlo agghiacciante, poi strattonò il braccio destro per liberarsi della mano di Meng Hao. Il corpo di Meng Hao barcollò quando delle enormi quantità di fili rossi di consistenza Perfetta del Dao vennero strappati via dal suo corpo. Questi si trasformarono in una nube rossa luminosa che si librò sopra di lui.


Il Decimo Patriarca del Clan Wang fece entrare immediatamente nel suo corpo i fili rossi di Perfezione che brillavano intensamente. In quel momento sarebbe dovuto essere estremamente compiaciuto.


Invece gridò avvilito da quanto appena successo.


La spada dell’Immortale trafisse il suo torace, facendo esplodere il suo cuore e facendo schizzare sangue in tutte le direzioni. Lui indietreggiò, con la mente pervasa dallo stupore e dalla paura. La ferita nel suo corpo era secondaria rispetto al Qi dell’Immortale sfrenato che lacerò il suo corpo.


Ma, in realtà, non valeva nemmeno la pena parlare di tutto questo se paragonato al fremito della sua anima.


Per lui, era quella la cosa più spaventosa; la sua anima tremava così tanto da fargli avere la sensazione che fosse sul punto di essere fatta a pezzi.


“No!”


Il Decimo Patriarca del Clan Wang gridò quando sentì i tre lati spirituali e i sette lati fisici della sua anima, che in precedenza erano fusi in armonia, venire adesso strappati dal colpo della spada dell’Immortale. Tutti i lati della sua anima, infatti, stavano iniziando a svanire velocemente.


“Meng Hao! Muori!”. Il Decimo Patriarca del Clan Wang fu pervaso da una follia senza precedenti. Sollevò il capo e gridò quando tutto il suo corpo fu pervaso da boati. Il sangue colava dal suo torace mutilato. All'improvviso, il suo corpo deperito si espanse quando i fili rossi della consistenza Perfetta del Dao si fusero al suo braccio e al resto del corpo. D’un tratto, dentro di lui si sviluppò una traccia del suo stesso Qi dell’Immortale.


Purtroppo però, non aveva importanza che fosse comparso quel Qi dell’Immortale, lui non riusciva a impedire il collasso della sua anima.


“Immortale... Diventerò Immortale!” disse vaneggiando. Gridando, volò verso Meng Hao con un’espressione feroce. Sollevò la mano destra in aria; ogni cosa tremò. Il Qi dell’Immortale si levò al cielo e le acque del mare tremarono.


Meng Hao aveva perso la sua consistenza del Dao e la sua base di Coltivazione era crollata. Non sembrava più un giovane. Adesso era anziano, deperito, gli era rimasto l'ultimo respiro.


Eppure sorrideva, un sorriso carico di soddisfazione, libertà e brutalità.


“Se vuoi portarmi via la consistenza del Dao, devi pagarne il prezzo” ripetè.


Quando l’enorme colpo inflitto con il palmo del Decimo Patriarca del Clan Wang calò, il cielo divenne più scuro. Proprio quando il potere dell’attacco stava per avvolgerlo, all'improvviso, si poté sentire un sospiro provenire dal mare. Si levò una nebbia nera torbida che coprì Meng Hao. In un batter d’occhio, la nebbia si ritirò e lui sparì sotto il palmo del Patriarca del Clan Wang.


Insieme alla nebbia comparve qualcos'altro. Una nave.


L’aura era antica e pervasa dalle vestigia del passaggio del tempo. Il ponte era fatiscente e tutta la nave sembrava vittima dei segni del tempo. Non era altro che… l’antica Nave degli Inferi!


Sulla prua della nave, un uomo stava seduto a gambe incrociate con indosso un’armatura in pessime condizioni. Accanto a lui giaceva Meng Hao; i suoi occhi erano chiusi ed era impossibile capire se fosse vivo o morto.


L’attacco con il palmo del Patriarca del Clan Wang colpì il mare, facendo schizzare l’acqua ovunque quando comparve un’enorme depressione. Il Decimo Patriarca del Clan Wang stava gridando e stava impazzendo. Sebbene nel suo corpo l’aura di un Immortale divenne più evidente, la sua espressione era di pura follia. La sua anima era sul punto di disperdersi. Aveva già perso un lato fisico della sua anima, lasciandolo con solo tre lati spirituali e sei fisici.


“Non accetterò questa cosa!” gridò. Il suo odio nei confronti di Meng Hao aveva raggiunto il culmine. La sua mente e i suoi pensieri non erano più chiari, l’unica cosa che aveva in mente era che, prima di morire, avrebbe ucciso Meng Hao.


Partì all'attacco ma, nello stesso momento, la Nave degli Inferi iniziò ad allontanarsi. Non importava quanto il Decimo Patriarca del Clan Wang la inseguisse, non riusciva a raggiungerla. Perciò, non poté fare altro che guardare la Nave degli Inferi sparire nel mare.


“Muori!” gridò il Patriarca del Clan Wang. Colò del sangue dai suoi occhi, dalle orecchie, dal naso e dalla bocca. Sbatté con violenza il palmo sulla sua testa, facendo schizzare sangue ovunque. Tuttavia, in quel momento, riacquistò parte della sua lucidità.


“Raggiungerò l’Ascensione Immortale! La mia anima deve restare completa! Non posso morire! Non ho ancora raggiunto l’Ascensione Immortale! E sono sul punto di farlo!”. Con gli occhi iniettati di sangue, aprì una spaccatura nell’aria e poi sparì.


Quando ricomparve, con sorpresa, era tornato nel Dominio Meridionale, nel Clan Wang.


“Raggiungerò l’Ascensione Immortale! Diventerò Immortale!


“Non posso morire! Non morirò!


“Ho la consistenza Perfetta del Dao e sono destinato ad essere un Immortale! Il Qi dell’Immortale è già comparso!


“Come posso morire?!”. Mentre vaneggiava, la sua mente finì nel caos più totale. In quel momento, l’unica cosa a cui riusciva a pensare era raggiungere l’Ascensione Immortale. I suoi occhi erano completamente iniettati di sangue quando volò verso il basso in direzione di una delle città del Clan Wang.


La città era popolata interamente da membri del Clan Wang. C’erano mortali e Coltivatori, persone anziane e bambini. Mentre sfrecciava verso la città, diverse centinaia di coltivatori si levarono in volo. Quando videro l’aspetto del Decimo Patriarca, rimasero basiti.


“Patriarca!”


“Patriarca, tu… ah!”. Proprio quando le persone aprirono la bocca per accoglierlo, il Decimo Patriarca del Clan Wang afferrò uno dei membri del Clan Wang e poi compresse le sue dita. La testa del Coltivatore esplose e la sua anima volò via, per poi essere inalata dal Decimo Patriarca del Clan Wang.


Gli altri membri del Clan Wang erano sconvolti ma, prima che potessero reagire, il Decimo Patriarca del Clan Wang si trasformò in un vento nero che sibilò verso di loro. Iniziarono a riecheggiare delle grida strazianti in tutte le direzioni, mentre centinaia di persone vennero eliminate e le loro anime assorbite dal Decimo Patriarca del Clan Wang.


“Io raggiungerò l’Ascensione Immortale!” disse delirando. “Non morirò!”. Con gli occhi rossi, sfrecciò verso la città. Ovunque passasse riecheggiavano urla agghiaccianti. Innumerevoli anime volarono verso di lui: le assorbì tutte. Nello spazio di soltanto dieci respiri, in tutta la città piombò un silenzio tombale. Le persone di quella città… erano tutte morte!


Era rimasto solo il Decimo Patriarca del Clan Wang. Questi si alzò in volo in aria, gridando.


“Torna a me, anima mia!” urlò.


C’erano in tutto tre città di questo tipo nel Clan Wang. Il Decimo Patriarca del Clan Wang sparì all’improvviso, per poi ricomparire all’esterno della seconda città.


La scena che si svolse fu esattamente la stessa che in precedenza. Si udivano grida disperate quando innumerevoli vite trovarono una fine straziante. Una nube nera ricoprì tutta la città mentre le anime di tutti i membri della discendenza Wang vennero consumate dal Decimo Patriarca del Clan Wang. Accadde tutto in un batter d’occhio.


Eppure, i lati spirituali e fisici della sua anima si stavano ancora disperdendo; del totale iniziale di dieci, erano già svaniti un lato spirituale e due fisici.


“No!” gridò, sfrecciando verso la terza città. Questa città era la sede della residenza ancestrale del Clan Wang. Quando si avvicinò, ne vennero fuori scattando migliaia di Coltivatori, compresi due esperti alla Recisione dello Spirito. I loro volti erano pervasi dallo stupore.


“Il Patriarca è impazzito!”


“Ha massacrato due città piene di membri del Clan! È fuori di testa!”


Boom!


Nel territorio del Clan Wang c’erano tre montagne su cui erano state sepolte le generazioni successive di Patriarchi. In particolare, sette catene montuose emisero all'improvviso dei boati impressionanti. In un batter d’occhio comparvero sette bare, da cui esplosero sette anziani emaciati. Ciascuno di loro era infuriato.


“Decimo Patriarca, che cosa stai facendo?!”


“Decimo Patriarca, fermati!”


Le loro grida scioccate si levarono come tuoni, facendo tornare all'improvviso un po’ di lucidità negli occhi del Decimo Patriarca del Clan Wang. In quel momento, si rese conto di tutto quello che aveva fatto e il suo corpo iniziò a tremare. Nel suo cuore provò dolore per aver massacrato innumerevoli membri del suo stesso Clan.


Fu pervaso da un dolore intenso, ma solo per un istante. Poi, i suoi occhi brillarono di nuovo per la determinazione.


“Vi ucciderò e consumerò anche le vostre anime! Poi raggiungerò l’Ascensione Immortale! Può morire tutto il Clan fintanto che io resto in vita!”.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
                                


                                



