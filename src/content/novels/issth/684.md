---
title: Capitolo 684 – A Bordo
pubDate: 2025-03-17T11:17:34.960Z
tags:
    - issth
---


Il vecchio non disse niente in risposta. Sembrava quasi non sapere neppure chi fosse Meng Hao; lui stava semplicemente vagando e gli era capitato di incontrarlo, spinto da una qualche distante memoria aveva casualmente cercato di salvarlo.


“Cielo e Terra... hanno la loro fine...”


“Ma riguardo a me? Dov'è la mia fine?” Mormorò il vecchio con voce roca ed antica come null'altro al mondo. Alla fine sospirò e chiuse gli occhi sembrando scivolare in uno stato di immobilità totale. Meng Hao chiaramente poteva vederlo lì seduto che gli dava le spalle, ma non riusciva per niente a percepire la sua esistenza. In effetti, non riusciva neppure a percepire l'esistenza della nave.


“Anziano?” disse, boccheggiando. Alla fine realizzò che il vecchio era immerso nel proprio mondo; perciò Meng Hao si sedette con reticenza a gambe conserte e cominciò a pensare, guardando in lontananza.


“La mia Consistenza del Dao... è sparita.” Si sentiva vuoto e non riusciva a percepire una base di Coltivazione. Era come se fosse svanita come nebbia o fumo. Un'intensa debolezza lo riempiva e si sentiva così incredibilmente vecchio che gli sembrava cje la morte fosse ad aspettarlo proprio dietro l'angolo.


Ora non aveva assolutamente nessuna base di Coltivazione.


Carico di amarezza, Meng Hao cercò di iniziare a praticare la Coltivazione, ma tutto il suo corpo era come un setaccio. Non importava quali esercizi di respirazione facesse, non riusciva a condensare neppure un briciolo di energia spirituale.


Tuttavia, non si sarebbe arreso facilmente, perciò tirò fuori una borsa da trasporto. Sebbene non possedesse dell'energia spirituale, le borse della Fortezza del Mare potevano essere aperte una volta anche senza di essa.


Ne aveva acquistate un certo numero in passato. Il pappagallo e la gelatina erano all'interno, addormentati. Sembrava che la debolezza di Meng Hao avesse fatto perdere loro vitalità.


Prese un elisir medicinale dalla borsa, poi lo consumò e iniziò a meditare. Dopo aver tentato per un attimo delle tecniche della Condensazione del Qi, tremò e il suo volto impallidì. Una volta ancora appariva sconsolato e abbattuto.


“Non riesco a praticare la Coltivazione” mormorò. “Non ho nessuna base su cui costruire.” In questo momento, Meng Hao fu certo che la sua Consistenza del Dao era completamente e totalmente andata.


Ancora incapace di accettarlo, provò ancora. Passò del tempo e presto trascorse un mese. Meng Hao provò una grande varietà di metodi, ma nessuno di loro formò la benché minima base di Coltivazione.


Fu un completo fallimento.


Ci provò ancora e ancora, ma il suo corpo continuava solamente ad indebolirsi. Dopo un altro mese, finalmente accettò di essere in una situazione senza speranza.


Risuonò una risata amareggiata, via via più forte che, mentre echeggiava dall'interno della nave, spezzò il silenzio dell'Anello Interno del Mare della Via Lattea.


La risata conteneva un intenso odio. “Decimo Patriarca del Clan Wang!”


Non era certo che il Decimo Patriarca fosse morto, ma ormai non importava.


“Non ho una base di Coltivazione, ma sono ancora vivo... Tuttavia, considerando la mia attuale forza vitale, chi può sapere quanti altri giorni potrò restare in vita...” La sua risata amara divenne gradualmente più debole e, infine, rimase a fissare in lontananza, era vuoto e apatico.


Non era neppure sicuro di cosa vedesse; la sua mente era vuota. Non pensava a niente. Non vedeva niente. Solo alla fine, il suo sguardo cadde sul vecchio in armatura e la speranza si agitò improvvisa nei suoi occhi.


La sua vita era stata salvata da quel vecchio e considerando quanto fosse mistico e quanto bizzarra fosse l'antica Nave degli Inferi, aveva fiducia che se l'uomo avesse fatto qualcosa, la sua base di Coltivazione sarebbe potuta essere ripristinata.


Meng Hao si alzò, congiunse le mani e si inchinò profondamente.


“Anziano.”


Il vecchio non parlò. Sembrava privo di vita come sempre.


Meng Hao esitò per un momento, poi gli girò intorno fino a trovarsi di fronte all'uomo. Stava per inchinarsi di nuovo, quando all'improvviso i suoi occhi si spalancarono per l'incredulità.


Il volto del vecchio era colmo di antichità e di tempo senza limiti. Tuttavia, quando Meng Hao lo guardò, il suo cuore e la sua mente tremarono. Il corpo dell'uomo non era materiale, al contrario, era vago e traslucido.


Con l'eccezione che Meng Hao si ricordava chiaramente che il vecchio non era così prima.


Dopo un momento a riflettere, allungò lentamente la mano destra e cercò di toccare il vecchio. La sua mano gli passò attraverso, come se attraversasse uno spazio vuoto e, quando provò una seconda volta, successe la stessa cosa. Alla fine avanzò, finendo per camminargli direttamente in mezzo. Girò la testa a guardare dietro di sé e i suoi occhi erano colmi di un'espressione contorta.


“Mi sono semplicemente sbagliato prima? È sempre stato così? La sua esistenza è legata al significato del nome della nave? Nave degli Inferi... Nave dello Spettro degli Inferi?” Meng Hao rise con amarezza mentre iniziava a guardarsi attorno. La nave era malridotta e fatiscente, colma di un'aura di marcescenza.


Molti giorni più tardi, finì di esplorare la nave nella sua interezza, senza trovare niente fuori dall'ordinario. Tutto quello che vide e toccò era antico e arcaico.


Ora stava in piedi sulla prua e guardava in giro mentre la Nave degli Inferi scivolava silenziosa attraverso le acque. Tutto era quieto; il mare saliva e scendeva, sebbene non ci fossero onde e non incontrarono mai altri esseri viventi.


Sembrava che ovunque andasse la nave, tutto diventasse tranquillo.


“Bene, anche così va bene...”


“Posso spendere gli ultimi anni della mia vita su una nave vuota, tutto solo.”


“Scommetto che nessuno è a conoscenza del fatto che sto per morire” mormorò. “Almeno in questo modo, il Maestro non sarà triste e neanche Xu Qing proverà troppo dolore. Ciccio, il Fratello Anziano e tutti i miei altri amici... nessuno di loro lo saprà.” Si sedette a gambe incrociate nel punto in cui si era svegliato in precedenza e si mise a guardare in lontananza.


Al che, il suo cuore divenne lentamente tranquillo. Non bruciava più di risentimento e non rimuginava su altri misteri. Gli rimaneva solo un briciolo di mestizia. Si rammaricava di non poter più vedere il suo Maestro. Si pentiva di non aver stretto a sé Xu Qing più di una volta e gli dispiaceva non ritornare nel Dominio Meridionale e rivedersi tutti insieme con gli amici di un tempo.


Ancora di più, rimpiangeva di non essere stato in grado di visitare il Grande Tang delle Terre Orientali e di non poter rivedere suo padre e sua madre.


“Vecchia tartaruga Affidabilità. D'ora in poi, sei libero...”


“Antenati della Setta del Sigillo del Demone, sembra che d'ora in avanti non ci sarà più nessuna Lega dei Sigillatori del Demone.” Sospirò. Lentamente stava diventando sempre più calmo e si sentiva meno controllato.


La morte era qualcosa che non poteva essere evitata, perciò non l'avrebbe presa troppo a cuore.


“È davvero un peccato che io abbia così tante Pietre dello Spirito nella mia borsa da trasporto... Che peccato che non abbia mai avuto l'occasione di spenderle.”


“E poi ci sono tutti debiti che mi devono. Quei tipi sono stati davvero fortunati... Dopo la morte del creditore, non sono più tenuti a pagare.”


“Hmm, suppongo che dopotutto non debba davvero pagare quei tre pezzi d'argento all'Amministratore Zhou.”


“È un tale peccato che possieda ancora così tanti tesori. Beh, qualche piccolo bastardo sarà davvero molto fortunato in futuro.” Quando pensò questa cosa, riuscì solo a sospirare.


“Forse la mia morte risparmierà al mondo un po' di calamità. Tutti voi che in futuro sareste stati imbrogliati da me, non avete idea di quanto siete fortunati!”


“Fortunati, così fortunati!” Meng Hao ripensò alla sua vita, alla sua giovinezza spesa a studiare e a partecipare alle prove Imperiali. Poi si era imbattuto in Xu Qing e si era unito alla Setta dell'Affidabilità. Aveva rubato la fortuna di Wang Tengfei ed era diventato un discepolo della Fazione Interna. Il Patriarca Affidabilità l'aveva ingannato, e lui l'aveva ingannato di rimando. Alla fine si era diretto al Dominio Meridionale, dove si era unito alla Setta del Fato Viola ed era salito alla ribalta.


“Povera Xu Qing... Mi ama, e io amo lei. È un peccato che ora non riusciremo a sposarci... non sono neppure mai riuscito a stare con una donna...” Quando pensò questo, Meng Hao si sentì, all'improvviso, particolarmente triste.


“E poi c'è Chu Yuyan. Lei era decisamente interessata a me...”


Continuò a sospirare e sospirare.


Ripensò a come aveva ucciso il Prescelto del Clan Ji, per poi fuggire nel Deserto Occidentale. Ricordò tutto ciò che era successo con le Tribù della Divinità del Corvo e non poté evitare di pensare a Han Shan, la Demonessa Zhixiang e a tutto ciò che era accaduto nella Setta del Demone Immortale.


“Han Shan, non sarò in grado di mantenere la mia promessa...”


“Demonessa Zhixiang, non preoccuparti per quel favore che mi devi.”


Poi c'erano Ke Jiusi e Ke Yunhai. Meng Hao pensò a molte cose e, infine, cominciò a pensare alla sua Prima Recisione.


“Non ho praticato la Coltivazione neppure per trecento anni e ho già completato la mia Prima Recisione. È disceso un grande Dao e il Giglio della Resurrezione è divenuto il mio Tesoro della Recisione dello Spirito. Per me, Meng Hao, vivere una vita come questa, beh... è sufficiente!”


“In pochi nelle terre del Paradiso Meridionale si avvicinano a potersi paragonare a me!” All'improvviso, si sentì orgoglioso di sé. Le risate, l'amarezza, la furia e le memorie di tutta la sua vita divennero immagini che passarono velocemente per la sua mente.


Passò dell'altro tempo. Trascorse un altro mezzo mese, nel quale Meng Hao continuò a scrutare in lontananza, pensando al passato. Finalmente un giorno, il vecchio illusorio in armatura attrasse improvvisamente la sua attenzione.


Per mesi, il vecchio non si era mosso affatto e sembrava completamente vuoto. Ora, la sua mano destra si alzò e vi apparve il marchio di un sigillo. Eseguì un incantesimo e, gradualmente, due colori apparvero nella sua mano, il bianco e il nero.


Tuttavia, quando Meng Hao cercò di toccare il vecchio, questo era illusorio come sempre.


Mentre passava altro tempo, Meng Hao iniziò a prestare attenzione al modo in cui il vecchio meditava. Osservò la sua vuotezza e i suoi gesti incantati, assieme al bianco e al nero che evocavano.


Gradualmente, si concentrò sempre di più sui due colori. Sembravano contenere qualcosa di importante, sebbene non fosse sicuro di cosa si trattasse.


Il bianco sembra contenere tutti i colori di Cielo e Terra. Sembrava assimilare ogni cosa attorno e trasformarla in un simile candore. Il nero era incredibilmente potente e dominante, come se nessun colore fosse qualificato a stare in sua presenza.


Lentamente, Meng Hao si immerse nell'osservare il vecchio e, senza neppure realizzarlo, iniziò a meditare allo stesso modo, inclusi gli esercizi di respirazione e i gesti delle mani.


Successivamente, decise persino che poteva anche sedersi nello stesso posto del vecchio, sovrapponendosi con la sua forma illusoria. In quel modo, tutti i suoi movimenti sarebbero stati esattamente gli stessi del vecchio.


Chiuse gli occhi e si immerse in quel processo. Il tempo passò e in un batter d'occhio, erano trascorsi tre anni.


Durante questi anni, Meng Hao divenne più debole e la sua forza vitale appassì lentamente. Non se ne curò affatto, però. L'unica cosa che gli interessava era copiare i movimenti dell'uomo e trovare un modo per continuare a vivere.


Un giorno, sperimentò una vuotezza improvvisa in cui scoprì che né la vita né la morte avevano più importanza. Mentre eseguiva un incantesimo con la mano destra, il candore divenne visibile.


All'improvviso, una voce antica gli riempì la mente: “Quando raggiungi la fine del tuo percorso, allora avrai perso te stesso.”


Subito dopo, l'oscurità comparve nel palmo della sua mano.


L'antica voce echeggiò ancora una volta nella sua mente. “Quando raggiungi la fine del tuo percorso, allora tutto ciò che ti rimane è te stesso.” Meng Hao aveva la flebile sensazione di essere sulla via di afferrare l'illuminazione.


Era un'illuminazione di un grande Dao, vasto e misterioso.


“Bianco e nero sono come il giorno e la notte...” mormorò. [1] Osservò la sua mano destra, che poi sollevò lentamente verso il cielo. Riusciva a percepire che se avesse avuto una base di Coltivazione, considerando la sua illuminazione riguardo questo Dao, avrebbe potuto far diventare il cielo scuro come la notte o luminoso come il giorno. Il nero e il bianco intrecciati potevano liberare un potere supremo.


“Davvero un peccato che io non abbia una base di Coltivazione” pensò, scuotendo la testa. “Anche se comprendessi completamente questo Dao, non potrei comunque usarlo.” Stava per alzarsi quando, all'improvviso, la nave... smise di muoversi.


Meng Hao alzò lo sguardo con gli occhi spalancati.




NOTE:


1. In cinese le parole per giorno e notte hanno al loro interno i caratteri di bianco e nero.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
                                


                                



