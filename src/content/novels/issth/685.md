---
title: Capitolo 685 – Attraversare il Sentiero
pubDate: 2025-03-17T11:17:34.960Z
tags:
    - issth
---


Più avanti, non si vedeva più il Mare della Via Lattea. Era come se la nave stesse passando attraverso un fiume del tempo. Tutto quello che si riusciva a vedere erano infiniti frammenti multicolore.


Al loro interno esistevano infiniti mondi.


Meng Hao osservò mentre la nave entrava in uno dei frammenti. Era un mondo di fiamme, ricolmo di Coltivatori che si prostravano alla nave ed offrivano dei tributi.


Costoro Coltivavano una tecnica del fuoco che sembrava connessa alla loro stirpe. Questa sembrava superare tutte le altre fiamme che Meng Hao riusciva a vedere e poteva sentire le persone affermare che le loro erano l'essenza di tutte le fiamme.


Non poteva interagire con questo mondo; era come un semplice spettatore. La nave passò attraverso le fiamme per un periodo di tempo indeterminabile finché, finalmente, penetrò in un altro periodo di tempo.


Qui, il cielo stellato appariva sconosciuto, completamente diverso dal cielo del Pianeta Paradiso Meridionale. Esso appariva come una distesa vasta e infinita.


Occasionalmente, strane forme di vita passavano loro accanto e ognuna di loro cadeva in ginocchio, offrendo oggetti strani e fantastici...


Meng Hao si sentiva un turista, un autostoppista a bordo della nave. Vide una farfalla incredibilmente grande che sbatteva le ali. Era molto lontana, eppure chiaramente visibile. Quando si avvicinò, sembrò che la sua bellezza fosse in realtà composta dalla combinazione di innumerevoli mondi.


“Queste sono cose già avvenute, i ricordi di questa nave? O sono qualcos'altro...? Cosa sta succedendo?” Non era affatto sicuro di cosa stesse vedendo. La farfalla volò via e la nave sparì ancora una volta.


Quando riapparve, un mare infinito si allungava di fronte a Meng Hao. Nel centro vi era un albero enorme che si allungava fino ai Cieli. Quest'albero aveva delle foglio d'oro ed era incredibilmente bello...


In basso sedeva una persona che osservava silenziosamente la pianta. Rimase a fissarla per molto, molto tempo ed era impossibile dire a cosa stesse pensando. Alla fine, sorrise e il suo corpo iniziò a brillare di luce sconfinata, come se avesse appena ottenuto l'illuminazione.


Meng Hao non lo disturbò, rimanendo seduto sulla nave, come se tutto questo fosse un semplice viaggio attraverso la vita. Poi, si lasciarono l'uomo alle spalle.


Meng Hao vide molti, molti mondi e innumerevoli Coltivatori. Vide guerre e, una volta, vide persino qualcuno indicare la nave e gridargli contro selvaggiamente.


Meng Hao non sapeva cosa fare, aveva perso il conto di quanti anni fossero passati e aveva anche dimenticato che si trovava in punto di morte. Mentre la nave proseguiva, vide un uccello senza piume, una gru che piangeva.


Una voce mormorò improvvisamente nel suo orecchio, in apparenza intrisa del senso del tempo: “Così tanti anni. Ti penso spesso...”


Meng Hao guardò la gru piangente e senza piume, e per qualche ragione gli sembrò famigliare.


“L'ho vista in precedenza?” pensò esitante.


Il tempo cambiò ancora e le scene si intrecciarono. Vide un'enorme albero, grande quanto il cielo, che praticava la Coltivazione. Questo imperversava tra le stelle senza controllo. Però, quando vide la nave, tremò.


Meng Hao era confuso e non sapeva che fare.


Vide molti tipi di Coltivazione e innumerevoli Dao. Vide le cause e gli effetti del Karma, vide la vita e la morte, le Fonti Gialle, la vita eterna e... vide il vero e il falso. Vide una persona percorrere un strada fino a divenire un mondo; seppellì se stesso per accompagnare altri. [1]


Vide un uomo che vagò per sempre per il cielo stellato, continuando ad avanzare con una ignota destinazione. Quella persona... sembrava essere proprio il vecchio in armatura.


Un po' di tempo dopo, vide un'altra terra dove un uomo teneva tra le braccia il corpo di una donna. Sollevando la testa in alto, pianse, e nei suoi occhi bruciava una follia e un'ostinazione che Meng Hao trovò sconvolgenti.


“I Cieli hanno permesso che morissi, ma io ti riporterò in vita!” La voce dell'uomo riempì il cuore di Meng Hao con ondate di sconcerto senza precedenti. [2]


Quello sconcerto non era per via della storia dell'uomo e della donna, ma piuttosto, perché la determinazione nelle sue parole sembrava indistruttibile. Anche se il Cielo e la Terra fossero crollati, la fermezza delle sue parole non avrebbe potuto essere distrutta.


“Io stesso credevo di avere determinazione” pensò Meng Hao, “ma in confronto a quella, non so...”


“Ho perso la mia base di Coltivazione e la mia vita sta svanendo. Tuttavia... posso davvero gettare la spugna in questo modo?” Meng Hao sedeva sulla nave, ponderando questa domanda.


I suoi occhi iniziarono lentamente ad accendersi con una scintilla di vita. La fiamma era debole, come se potesse spegnersi in ogni momento. Ma in un attimo, quella fiamma... divenne splendente. Quasi come se al suo interno vi bruciasse una volontà.


Mentre Meng Hao era perso nei suoi pensieri, la nave vibrò di nuovo all'improvviso. Il mondo attorno cambiò ancora e nove montagne comparvero nel cielo stellato.


Le nove montagne erano alte e antiche, ricolme di tempo infinito. Era come se fossero esistite anche nel distante passato primordiale... Era impossibile descrivere esattamente quanto fossero larghe, ma erano enormemente grandi, molto di più di tutti gli altri mondi che aveva visto finora.


Inoltre, nel cielo stellato vi erano nove mari.


Nove montagne e nove mari, e nel mezzo di tutto questo c'era un mare di stelle formato da tutti i nove mari.


La prima montagna aveva quattro pianeti. Il sole e la luna ruotavano attorno alla prima montagna, spargendo i raggi solari e il chiaro di luna attraverso il cielo stellato. La luce si propagava all'infinito, coprendo ogni montagna e illuminando tutti i mari.


Era come un bellissimo dipinto che riempì il cuore di Meng Hao con intense ondate di stupore.


Dopo aver visto le nove montagne, un'idea fantastica sorse dentro di lui. “Non ditemi... che queste sono le Nove Montagne e i Nove Mari? Se potessi usare l'Incantesimo per l'Assorbimento delle Montagne e consumare queste nove, questo ristorerebbe la mia base di Coltivazione?”


Era un'idea audace, ma non appena gli balzò nel cervello, vi si radicò profondamente. Meng Hao iniziò ad ansimare mentre pensava alla scena dell'uomo che professava il suo giuramento ai Cieli mentre reggeva la donna tra le braccia. Poi pensò al suo percorso.
“Getterò davvero la spugna?” Le fiamme nei suoi occhi divennero ancora più splendenti. Il suo sguardo scorse sulle Nove Montagne e i Nove Mari, immaginandosi, infine, sulla Nona Montagna.


Prese un respiro profondo e poi, senza esitazione... cominciò a utilizzare l'Incantesimo per l'Assorbimento delle Montagne!


L'incantesimo non richiedeva una base di Coltivazione, solo un cuore. Studiò la Nona Montagna, fissando la sua immagine nel suo cuore e nella sua mente. Era come se ogni aspetto della montagna rimanesse dentro di lui ed in questo modo potesse portarlo via con sé.


Il suo sguardo rimase fisso sulla Nona Montagna. Divenne inanimato, si dimenticò persino del passaggio del tempo e di ogni cosa attorno a lui. L'unica cosa che esisteva era la Nona Montagna.


Gradualmente, l'immagine della montagna divenne sempre più nitida nella sua mente. Un anno. Due anni...


Forse furono cento, o mille, o diecimila... Meng Hao era in trance mentre la Nona Montagna divenne sempre più chiara.


Finalmente un giorno, l'immagine divenne completamente chiara nella sua mente e un tremore lo percorse. L'immagine scomparve, trasformandosi in innumerevoli simboli magici, ognuno dei quali sembrava contenere una moltitudine di Dao.


Meng Hao non comprendeva questi Dao. Tuttavia, dalla prospettiva dell'Incantesimo per l'Assorbimento delle Montagne, potevano essere considerati l'anima della Nona Montagna. Assorbire questi Dao sarebbe stato come consumare l'anima della Nona Montagna.


Meng Hao si concentrò sui simboli magici; ognuno conteneva profondità e possibilità infinite. Meng Hao proseguì, perdendosi in mezzo a loro. Mentre ciò accadeva, non notò che durante il processo della sua osservazione della montagna, varie aure, diverse da prima, erano apparse sul suo corpo.


Fu in quel momento che, all'improvviso, una vasta e arcaica volontà si agitò nella Nona Montagna.


“Chi... sta cercando di ottenere l'illuminazione della mia Nona Montagna?!”


“Io sono Ji Tian, i Cieli di Ji, Signore della Nona Montagna e del Nono Mare!” [3]


Quando l'arcaica voce tuonò, l'intera Nona Montagna divenne sfocata. Delle increspature enormi si propagarono nel mondo e la mente di Meng Hao tremò, facendogli recuperare immediatamente i sensi.


La volontà spazzò i dintorni, ma non trovò Meng Hao, né la nave.


Quest'ultima cominciò improvvisamente a muoversi. Abbandonò la Nona Montagna e proseguì verso l'Ottava. Mantenendo quella velocità andò alla Settima Montagna, poi la Sesta...


Meng Hao non fu in grado di vedere chiaramente ogni montagna. Quando la nave giunse alla Quarta Montagna, un'aura tetra si propagò improvvisamente a coprire ogni cosa.


Si sentì all'improvviso una voce antica.


“Cos'è vita? Cos'è morte...?”


“Se le vite negli inferi non trascendessero, allora io non vivrei!”


“Nel ciclo delle reincarnazioni, se non risuonassero risate dagli inferi, allora non morirei!”


“Anime che ritornano, anime che partono per rinascere, il vostro cammino passa da qui... Perché non ritornare?” Un rimbombo riempì la Quarta Montagna e, improvvisamente, un'enorme tempio si sollevò verso Meng Hao.


Dal tempio emersero un bue e un cavallo completamente neri. Questi generarono enormi ondulazioni e la loro energia si gonfiò. Si propagò un'aura di morte mentre sfrecciavano verso Meng Hao. [4]


Non appena li vide, incominciò a tremare. Si sentiva come se stesse per addormentarsi e la sua anima stesse per volare via...


“Cos'è vita? Cos'è morte?”


Tuttavia, prima che il bue e il cavallo riuscissero avvicinarsi, la nave si era già allontanata.


Alle spalle Meng Hao, si udì un sospiro giungere dalla Quarta Montagna. “Oh, potentissimo, tu non desideri riposare... La reincarnazione è la fine del Dao. Sebbene tu non abbia desiderio di riposare, perché devi prendere questa persona con te nel tuo viaggio attraverso la vita?”


Quando Meng Hao udì queste parole, la sua mente tremò violentemente. La nave superò la Terza Montagna, poi la Seconda e finalmente raggiunse la Prima Montagna. Ciò che successe dopo, Meng Hao non riuscì a vederlo chiaramente. Tutto divenne bianco e nero, assumendo la forma di due sfere di nebbia che turbinarono su se stesse, e sembrava che due perle si stessero formando al loro interno.


Meng Hao abbassò lo sguardo sulla sua mano destra. Lì nel suo palmo c'erano due perle, non corporee, ma formate dalla nebbia.


Le Perle Bianca e Nera si sollevarono dalla sua mano e cominciarono a ruotare: sembravano contenere i segreti del Cielo e della Terra.


Meng Hao le guardò pensoso. Riusciva a percepire che l'illuminazione ricevuta dal vecchio in armatura riguardante le Perle incarnava un grande Dao. Forse non era il sentiero della libertà, come il suo, ma avrebbe sicuramente potuto estenderlo ulteriormente.


“All'interno di questo nero e questo bianco esistono tutti i mondi che ho visto, e tutti i Dao...”


“Cos'è vita? Cos'è morte...?” Meng Hao chiuse gli occhi. Fu a quel punto che, improvvisamente, pensò allo sconcertante Incantesimo di Divergenza dell'Anima di Ke Jiusi! [5]




NOTE:


1. Sembra un riferimento a Su Ming, il protagonista di un'altra novel di Er Gen, Beseech the Devil.


2. Questo sembra essere un riferimento a Wang Lin, il protagonista di un'altra novel di Er Gen, Renegade Immortal.


3. Ji Tian in cinese è 季天. Ji è il nome del Clan Ji e Tian significa “Cielo”. Letteralmente significa i “Cieli di Ji” ma è un nome proprio. Questo termine è già stato usato in passato e ora si comprende il suo doppio significato.


4. Il bue e il cavallo potrebbero essere un riferimento ai guardiani dell'inferno della mitologia cinese.


5. Nominato più volte durante l'arco narrativo della Setta del Demone Immortale, principalmente nel capitolo 577.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
                                


                                



