---
title: Capitolo 686 - Patria
pubDate: 2025-03-17T11:17:34.960Z
tags:
    - issth
---


L'Incantesimo di Divergenza dell’Anima permetteva di coltivare un'anima eterna. Una volta che quell'anima appariva, il ciclo di reincarnazione in Cielo e Terra non poteva distruggerla. “Anche se tu morissi, la tua carne e il tuo sangue sarebbero rinati anni dopo”.


Non era uno dei tremila grandi Dao dell'antica Setta del Demone Immortale, ma piuttosto, qualcosa che Ke Yunhai aveva acquisito per caso e considerato un tesoro inestimabile. Poiché non poteva coltivarlo con successo, lo passò a Ke Jiusi.


Tuttavia, ciò era troppo difficile per Ke Jiusi, nonostante il suo incredibile talento latente. Non poteva acquisire la piena illuminazione; alla fine aveva richiesto il prezioso tesoro che Ke Yunhai aveva forgiato prima della sua morte, insieme ai vasti cambiamenti vissuti da Ke Jiusi, per comprenderlo e formare un'anima imperitura che il ciclo di reincarnazione non avrebbe potuto distruggere.


"Vita e morte", mormorò Meng Hao. "L’Incantesimo di Divergenza dell’Anima ..." Sembrava aver ottenuto l'illuminazione parziale, ma la faccenda era ancora confusa. Era come se avesse intrapreso una vaga direzione, ma quando la esaminò da vicino, non c'era niente lì.


Alla fine, Meng Hao aprì gli occhi e guardò le perle bianche e nere nella sua mano. Le fissò a lungo, finché non sembrò che la sua volontà si stesse fondendo nell'oscurità e nel candore.


Il bianco e il nero sembravano trasformarsi in un vortice che poteva consumare tutto. Mentre ruotava lentamente, una visione apparve nella mente di Meng Hao. Nella visione, si alzava in piedi lì con la sua base di coltivazione pienamente attiva. La sua mano destra si allungava e le Perle Bianche e Nere ruotavano nel suo palmo.


Indescrivibili increspature si diffusero dalle due perle, riempiendo il mondo intero. Innumerevoli esseri viventi si prostrarono tutti e Meng Hao poté facilmente decidere se sarebbero vissuti o morti. Era come se le due perle contenessero un grande Dao che poteva determinare e controllare la vita e la morte.


Un giorno, la nave finalmente smise di muoversi. Meng Hao era un po' stordito quando aprì gli occhi e vide un familiare corpo d'acqua. Era la Via Lattea. Vide anche una familiare massa di terra, il Dominio Meridionale.


La nave si era fermata ai confini della Via Lattea e del Dominio Meridionale e fu a questo punto che Meng Hao riacquistò completamente i sensi.
Tutto ciò che aveva vissuto sembrava un sogno. Il sogno era stato il sogno di un viaggio, o forse di una Ricerca del Dao.


"Le verità della vita e della morte sono qualcosa che non può essere compreso da qualcuno che non è morto."


Meng Hao rimase seduto silenziosamente a lungo prima di alzarsi finalmente in piedi. Si voltò a guardare verso la Via Lattea. La sua superficie era calma e non si vedevano onde. Respirò profondamente.


"Sembra che sia giunto il momento per me di partire e così la nave mi ha portato qui”.


"Attraverso l'Incantesimo di Divergenza dell'Anima, potrei ottenere l'illuminazione sulla differenza tra la vita e la morte. Eppure anche ora sono fuori dalla porta, camminando avanti e indietro esitante”.


"Bene, sono disposto a consegnarmi alla morte così tranquillamente?”


"No! Non sono disposto!" I suoi occhi si riempirono di un'intensa determinazione che bruciava come un fuoco. Accese la fiamma della vita dentro di lui, incenerendo la sua confusione e l'amarezza per il suo futuro.


"Ho ancora speranza. La mia Consistenza del Dao potrebbe essere andata, ma ho ancora speranza!


"E la mia speranza ... giace nella Grotta della Rinascita!" I suoi occhi brillavano di un intenso bagliore. La Grotta della Rinascita era la sua speranza ed era la sua ultima risorsa.


Sebbene non sapesse molto della Grotta della Rinascita, c'erano molte, molte leggende su quel luogo, nel Dominio Meridionale. La maggior parte di quelle leggende parlava di potenti esperti che, quando le loro vite stavano per raggiungere la fine, quando erano sul punto di morire, sarebbero entrati nella Grotta della Rinascita, sperando che all'interno, sarebbero in qualche modo stati in grado di trovare la forza vitale per ardere di nuovo.


Se si paragonasse la nascita ad un punto di partenza e la morte ad un traguardo, allora la vita e la morte formerebbero un ciclo. Per quanto riguarda la Grotta della Rinascita, secondo le leggende, permetterebbe un secondo ciclo, quasi come una seconda vita.


Meng Hao aveva sentito molte leggende del genere nel Dominio Meridionale. In realtà, aveva personalmente messo piede nella regione della Grotta della Rinascita, sebbene fosse solo l'area esterna, e non la grotta stessa.


Per sperimentare la rinascita, il proprio corpo ovviamente doveva prima morire. Solo dopo la morte si avrebbe potuto vedere restituita la vita in sfida ai cieli!


"Secondo le leggende, non è da tutti entrare nella Grotta della Rinascita", pensò, "solo le persone che hanno un desiderio opprimente di vivere, persone che sono pervase da un'aura di morte, che hanno un'incredibile determinazione e forza di volontà. Solo persone come queste possono entrare”.


"Altrimenti, colui che prova ad entrarvi, perirà automaticamente lungo la strada." Guardò nella direzione del Dominio Meridionale, e la luminosità nei suoi occhi divenne sempre più intensa. Era pervaso di testardaggine, con la riluttanza ad accettare ciò che il futuro aveva per lui in serbo. Respirò profondamente.


"Io, Meng Hao, entrerò nella Grotta della Rinascita! Vedrò cosa c'è dentro e scoprirò se posso acquisire quel secondo ciclo e vivere una seconda vita!"
Attraversò il ponte della nave, poi sbarcò. Quando calpestò la riva sabbiosa, si voltò a guardare l'antica Nave degli Inferi che lentamente si allontanava. La nebbia si diffuse sul mare, coprendo la nave.


Poco prima che questa svanisse, gli occhi del vecchio corazzato improvvisamente brillarono di profondità mentre guardava Meng Hao.


Meng Hao si voltò e i loro sguardi si incontrarono nella nebbia. Ciò che il vecchio vide non era il mondo di Meng Hao, e ciò che Meng Hao vide non era il mondo del vecchio.


A poco a poco la nave scomparve nella nebbia. Alla fine, la nebbia si dissipò. L'antica Nave degli Inferi non si vedeva più.


Se la nave non desiderava essere vista, allora nessuno sarebbe mai stato in grado di vederla.


Al confine tra il Dominio Meridionale e la Via Lattea c'era una spiaggia desolata. Sporadicamente, si potevano vedere i resti di vari uccelli o animali, ma non c'era traccia di alcun insediamento umano.


I capelli di Meng Hao erano grigi tendente al bianco, e sebbene indossasse la tunica di un coltivatore, i suoi lineamenti erano anziani. A prescindere da come lo si guardava, sembrava non essere altro che un uomo antico e mortale.


"Mi chiedo quanto lontano io sia dalla Grotta della Rinascita ..." pensò mentre si trascinava sulla spiaggia, ad ogni passo che faceva, i suoi piedi affondavano nella sabbia. Dopo un po', raggiunse la fine della spiaggia, che si trasformò in montagne boscose. Si guardò intorno, poi continuò a camminare.


Da molto tempo non camminava a piedi attraverso le foreste montuose. Ripensò al momento in cui raggiunse la Stabilità della Consistenza, quando spesso aveva viaggiato attraverso foreste montuose come questa. Dopo la Stabilità della Consistenza, tuttavia, aveva sempre volato.


Le montagne non erano facili da attraversare. C'erano spine e cardi ovunque e il sole stava già iniziando a tramontare, quando passò sopra la cima della prima montagna. Restò senza fiato per tutto il tempo e il suo corpo era dolorante. Al calar della sera, si sedette a gambe incrociate sotto un alto albero a meditare.


La meditazione era divenuta un'abitudine. Sebbene non avesse una base di Coltivazione da ruotare, la semplice meditazione lo faceva sentire calmo e rilassato.


Il cielo si fece più scuro e poi nero. Fu a questo punto che un ululato vagava tra gli alberi, insieme a un odore acre. In quel momento, un selvaggio cane a tre teste apparve di fronte a lui. Una delle tre teste era appassita, un'altra emanava uno spaventoso e gelido Qi, e l'ultima sembrava estremamente irascibile.


Ovviamente, queste montagne erano il dominio di questa creatura e l'incursione di Meng Hao gli aveva fatto riempire gli occhi di intento omicida.
Tuttavia, non gli si avvicinò, ma si limitò ad aggirarlo. La sua base di coltivazione era profonda; era già al nono livello di della Condensazione del Qi.
Aveva la vaga sensazione che Meng Hao fosse pieno di infinito pericolo. Tuttavia, all'interno di quel senso di pericolo, poteva anche percepire che era debole come un mortale.


La contraddizione lo fece esitare.


Poté essere solo molto paziente. Riuscì a trattenersi per il tempo che impiegava mezzo incenso a bruciare, poi emise un feroce ululato e si trasformò in un raggio di luce colorata che si sparò verso Meng Hao.


Le due teste non appassite aprirono le loro bocche feroci e un odore acre riempì l'aria mentre si avvicinavano a Meng Hao. Fu in quel momento che gli occhi di Meng Hao si aprirono.


Il suo corpo era debole, ma quando i suoi occhi si aprirono, furono pervasi da un bagliore freddo.


Il freddo bagliore conteneva tutto l'intento omicida di Meng Hao. Nei suoi anni trascorsi a guidare le tribù della Divinità del Corvo nella loro migrazione, aveva ucciso innumerevoli coltivatori. L'intento omicida che c'era in lui veniva di solito soppresso dalla sua base di Coltivazione. Ma ora, non c'era modo di sopprimerlo ed esplose completamente.


"Levati dalle scatole!" Disse Meng Hao, sbuffando freddamente. Sebbene fosse incredibilmente debole, parte della sua energia poteva ancora trasformarsi in una pressione che si riversava sul cane selvatico a tre teste.


Il cane selvatico tremò e il suo pelo si rizzò. Si fermò a mezz'aria con un’espressione di terrore. Quando sentì parlare Meng Hao, si girò immediatamente e si allontanò a forte velocità.


Dopo aver scacciato il cane selvatico, Meng Hao si alzò in piedi. Poteva essere sera, ma voleva ancora continuare per la sua strada.


Era esausto, ma in quella stanchezza, trovò la forza, nonostante la debolezza del suo corpo. Quella era la forza precedente del suo corpo fisico.


Naturalmente, non poteva utilizzare tutta quella precedente forza. Poiché la sua forza vitale si stava esaurendo, non era in grado di sostenere il precedente livello di potere.


Anche così, questo lo rendeva come un giovane forte, che però si era preso una malattia. Sebbene potesse esercitare solo il dieci percento del suo incredibile potere precedente, ciò era comunque sufficiente a dargli speranza. Certamente, la situazione di Meng Hao era molto peggiore di una qualche forma di malattia. La sua forza vitale stava svanendo e sapeva che se avesse lasciato che il potere del suo corpo carnale esplodesse, allora sarebbe sicuramente morto.


Viaggiare gli richiese un grande sforzo. Tuttavia, indipendentemente dal fatto che il sole sorgesse o tramontasse, continuò a camminare. La speranza che ripose nella Grotta della Rinascita era più forte che mai.


Un giorno raggiunse la fine della catena montuosa. Mentre stava in cima di una particolare montagna, guardò oltre e vide un enorme lago. Fu a quel punto che rimase a bocca aperta.


Quel lago era in realtà abbastanza grande da poter essere chiamato mare.


Fu impossibile per Meng Hao non ricordarsi che quel posto era la sua vecchia patria.


Si trattava del luogo in cui un tempo esisteva lo stato di Zhao. Quando il Patriarca Affidabilità se ne andò, esso si trasformò in una buca enorme.
Ormai erano passati centinaia di anni e si era trasformato in un lago.


"Allora, quella nave mi ha portato qui..." mormorò. Continuò a camminare finché raggiunse la riva del lago, dove si fermò a guardare l'acqua. Alla fine, capì.


"Sono nato qui, e questo era il mio punto di partenza..." Si sedette a gambe incrociate vicino al lago, fissò l'acqua e pensò a casa.


C'era una barca che galleggiava vicino alla riva, vecchia e fatiscente. C'era anche una capanna di legno, di aspetto antico. Sembrava disabitata da molto tempo.


Nuvole scure riempivano il cielo; il tuono rimbombò e i lampi brillarono. Cominciò a piovere.


Meng Hao si avvicinò alla capanna, si sedette sotto la grondaia e guardò la pioggia. La sua schiena era curva, la sua faccia era vecchia. La pioggia picchiettava sul lago e batteva sul tetto della capanna. Quelli erano gli unici suoni che poteva sentire.


Quando calò la sera, il cielo si oscurò. La luna crescente era in gran parte nascosta dalle nuvole; solo un piccolo angolo ne era visibile. Mentre la pioggia sibilante persisteva, un vento freddo si alzò, soffiando attraverso il lago e facendo salire e scendere la vecchia barca fatiscente. Quando il vento sfiorò Meng Hao, questi si strinse la tunica e guardò verso il lago. Lì, vide una donna vestita di bianco che camminava attraverso l'acqua.


Nell'istante in cui la vide, i suoi occhi si spalancarono. Poi, abbassò la testa.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter

