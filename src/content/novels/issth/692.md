---
title: Capitolo 692 – Una Promessa da Mantenere
pubDate: 2025-03-17T11:17:34.961Z
tags:
    - issth
---


Molto lontano, in un villaggio qualunque nel Grande Tang delle Terre Orientali, un pittore vestito in modo alquanto sciatto stava osservando di sbieco un ricco uomo che lo adulava con incessanti parole.


“Immortale, signore, vi imploro di raffigurarmi. Sono disposto a pagare qualsiasi prezzo.”


“I miei dipinti sono molto costosi” fu la risposta.


L'uomo ricco annuì con entusiasmo, poi fece cenno ai suoi servitori di portare diversi scrigni.


Il vecchio pittore dette un'occhiata con la coda dell'occhio, poi si schiarì la gola. “Bene, sembra che noi due siamo connessi dal destino. Pertanto, dipingerò per te.”


Stava per iniziare a dipingere quando un cipiglio comparve sul suo volto.


“È appena successo qualcosa” disse. “Devo fare un viaggio mentale. Per favore aspetta per un momento.” Detto ciò, si sedette a gambe incrociate e chiuse gli occhi.


L'uomo ricco non osò disturbarlo e rimase semplicemente lì di lato ad aspettare.


Nel Dominio Meridionale, nella Grotta della Rinascita, Da Nu aveva lo sguardo perso nel nulla, persa nelle sue memorie.


Lei era un giglio sbocciato con sette colori. Nel giorno delle vicissitudini aveva raggiunto l'Ascensione Immortale. Però, si era erroneamente innamorata del suo ospite; e quando aveva raggiunto l'Ascensione, aveva reciso la sua bontà e l'aveva sepolta nel fondo del Mare della Via Lattea.


Quel giorno, le sue lacrime si erano fuse con il Mare della Via Lattea, e lei era diventata... l'Immortale dell'Alba.


Per quanto riguardava la sua bontà, rimase sul fondo del mare, la stessa Da Nu di sempre.


Molti anni più tardi, era emersa dalla bara ed era entrata nel corpo di un pesce. Quando era saltata fuori dall'acqua, era diventata un roc e aveva volato verso la Grotta della Rinascita emettendo un'intensa aura di morte.


Quest'aura proveniva dal suo cuore morto.


Nella Grotta aveva sperato di sperimentare un battesimo, una rinascita, di diventare nuova. Ma non importava quanto avesse cercato, non c'era nessuna rinascita da trovare nella Grotta della Rinascita. Fu a quel punto che capì. La Grotta della Rinascita non era altro che una fantasia.


Non poteva ottenere la rinascita, così era rimasta qui, sommersa dalle sue memorie. Nessuno nel mondo comprendeva il suo dolore; ma poi aveva visto Xu Qing, al che aveva realizzato che lei era proprio come la se stessa di tutti quegli anni addietro.


Sospirò. Le memorie che passavano rapide negli occhi della sua mente sembravano divenire più belle. In contrasto, il suo corpo era avvizzito già per più di metà, simile a un fiore morente.


La mano che toccava la fronte di Meng Hao si stava visibilmente consumando mentre la sua illimitata forza vitale si riversava nel corpo di lui. Il quale era già completamente guarito e non appariva affatto vecchio.


Dentro di lui apparvero dei granelli di luce che si addensarono assieme, intrecciandosi ad assumere la forma di un ponte ad arco.


Tuttavia... il ponte era incompleto. Nel suo centro esatto vi era una sezione rotta che rendeva impossibile al ponte essere una cosa unica.


Questi granelli di luce erano la forza vitale che Da Nu stava inserendo dentro Meng Hao, mentre il ponte non era altro che il Ponte della Vita!


“Io non ti biasimo...” mormorò debolmente Da Nu. I suoi occhi erano vacui e la sua mente era immersa in memorie che nessuno poteva vedere.


Ora tutto il suo braccio si era rinsecchito e l'appassimento si era propagato al collo. Avanzava in modo simile a dei viticci, che salirono fino a raggiungere la sua fronte e, eventualmente, a coprire tutta la sua testa. Quando raggiunsero gli occhi, stava pensando alla prima volta che aveva incontrato il suo ospite.


A quel momento in cui l'aveva guardata, e lei aveva guardato lui. Fu un attimo che sembrò dovesse durare un'eternità.


“Non ti ho mai biasimato...” Quando l'avvizzimento colpì i suoi occhi, le caddero due lacrime. Le quali scivolarono lungo il suo viso appassito per poi cadere al suolo con un debole picchiettio.


I suoi occhi persero vitalità e lei li chiuse. Poi sollevò la mano che era premuta sulla fronte di Meng Hao e, dopo un momento, lo colpì piano sulla testa.


Il colpo sembrava leggero, ma la forza lo colpì come un fulmine. Tremò violentemente e un fragore colmò la sua mente.


Dentro di lui, le varie particelle di luce che formavano il Ponte della Vita vibrarono improvvisamente e si espansero. In quell'attimo, i due lati del ponte si unirono assieme, e fu completo.


Quando il Ponte della Vita fu completo, il corpo di Meng Hao ebbe degli spasmi senza precedenti e, improvvisamente, respirava di nuovo. Il suo cuore precedentemente immobile cominciò a emettere un suono sordo e ripetuto.


Quando il suo cuore iniziò a battere, la polvere che Da Nu aveva creato dalla magnetite della Nona Montagna si diresse verso il suo petto e si fuse con il suo cuore.


Ba-dump. Ba-dump!


Il cuore continuava a battere e il suo suono echeggiava nella Grotta della Rinascita. All'improvviso, una forza gravitazionale incredibile esplose dall'interno del suo cuore.


Allo stesso tempo, la sua anima, che era avvolta nella seta della Larva Cieca, venne catturata dalla forza gravitazionale. Si fuse con il cuore e poi si sovrappose al suo corpo.


In quell'attimo, il Ponte della Vita si congiunse in un tutt'uno. Una luce accecante riempì la Grotta della Rinascita, disperdendo tutta l'oscurità. La luce splendente era estremamente affascinante.


Il sangue di Meng Hao iniziò a scorrere; e la sua forza vitale era vigorosa! La sua anima era di nuovo al suo posto! E lui era ritornato in vita!


I suoi occhi si spalancarono di scatto.


La prima cosa che vide fu Da Nu. Guardò il suo corpo avvizzito e percepì il proprio brusco aumento di forza vitale. Percepì subito la connessione tra questo fatto e la donna.


La sua mente tremò. Se a questo punto non era in grado di comprendere cosa era successo, allora i suoi più di duecento anni di vita sarebbero stati vissuti invano. Era ovvio che questa donna gli aveva dato la propria forza vitale.


“Anziana...”


Da Nu lo guardò e i suoi occhi si aprirono all'improvviso. “Ti ho dato la vita, non per te, ma per lei.”


Nella sua mente apparve improvvisamente un'immagine.


Vide se stesso cadere all'esterno della Grotta della Rinascita e vide Xu Qing arrivare. Lei lo raccolse e si sforzò di trasportarlo. Una volta era stata bella, ma ora, i suoi capelli erano bianchi e lei era antica. Del sangue nero-purpureo gocciolava dagli angoli della sua bocca.


Eppure, nei suoi occhi non si vedeva nessun rimpianto. Lo guardava con gentilezza e determinazione.


La guardò usare la sua stessa forza vitale per sostenerlo. Ogni volta che gliene dava un po', lo manteneva in vita un po' più a lungo e rendeva lei più debole.


Tuttavia, il suo sorriso non svanì mai.


Quando vide queste cose, Meng Hao tremò. Guardò Xu Qing trasportarlo nella Grotta della Rinascita e sedersi a gambe incrociate. La guardò accarezzargli il viso.


Xu Qing era antica, i capelli bianchi, eppure continuava a dargli la sua forza vitale, un briciolo alla volta, a dispetto delle conseguenze per se stessa.


“Tu vivi, io vivo. Tu muori, io muoio!”


Le lacrime scivolarono lungo il volto di Meng Hao. Poi vide apparire Da Nu. Lei mandò via Xu Qing... E poi Ciccio arrivò a consegnare l'elisir medicinale.


Tutte queste cose colpirono il suo cuore e la sua mente come dei fulmini. Tremò violentemente e un intenso terrore lo colmò improvvisamente.


“Perché... perché non l'ha portata Xu Qing?” Meng Hao non osò pensarci. Sollevò di scatto la testa per guardare Da Nu.


Allo stesso tempo, si alzò in piedi. Dentro di se sapeva... che qualcosa di brutto era accaduto a Xu Qing!


Doveva trovarla! Doveva trovare Xu Qing!


Tuttavia, nel momento in cui si alzò, la sua espressione si frantumò e rimase lì, terrorizzato e immobile. Le sue mani si serrarono strettamente a pugno quando realizzò che era trattenuto da un ostacolo assoluto.


Tremò incessantemente quando si ricordò di non avere nessuna base di Coltivazione. Era completamente vuoto...


“Non c'è qualcosa come la rinascita...” mormorò Da Nu a se stessa. Il suo corpo era quasi completamente avvizzito. Guardò Meng Hao ed era sul punto di consegnargli il suo ultimo briciolo di forza vitale, per poi scivolare nella morte, quando...


Improvvisamente, tutto iniziò a tremare e brontolare!


Una nebbia nera saltò fuori dalle profondità della Grotta della Rinascita; riempiendo rapidamente ogni angolo della grotta, così come l'area di migliaia di metri che la circondava, trasformando il tutto in un mondo di nebbia nera.


La nebbia si sollevò fino al cielo, trasformandosi incredibilmente in un'enorme testa. Questa aveva dei capelli neri e i suoi tratti facciali erano sfocati, ma era chiaro che fosse incommensurabilmente antica.


“Chi ha detto che non c'è qualcosa come la rinascita!?” ringhiò l'uomo.


Da Nu alzò lo sguardo e i suoi occhi si riempirono di una strana luce. Aveva vissuto nella Grotta della Rinascita per molti anni e aveva visitato tutte le aree al suo interno, ma non aveva mai percepito qualcosa di simile a questa nebbia nera.


Ancora più scioccato era Choumen Tai. Riusciva a sentire la voce dalla sua posizione in profondità nella grotta, e ciò gli riempì la mente con un ruggito. Si alzò di scatto in piedi, con il volto coperto dallo stupore. Anche lui era rimasto nascosto in questa grotta per molti anni ed era molto familiare con ogni pollice del posto. Tuttavia era completamente all'oscuro che al suo interno esistesse qualcosa del genere!


“Cos'è questo?” pensò trattenendo il fiato. Realizzò all'improvviso che la Grotta della Rinascita... non era affatto come aveva creduto che fosse.


C'erano dei misteri qui... che persino lui non era riuscito a rilevare.


“Il Dao della rinascita esiste al di fuori delle leggi del Cielo e della Terra. Tu non puoi percepirlo, tutto lì...”


“Quest'oggi, tu hai scelto la morte per aiutare questa persona. Questa... è vera rinascita!”


“La rinascita è una morte e una vita, un ciclo. D'ora in avanti, lui ti rappresenterà sul cammino della Coltivazione. Tu sei morta per lui nel ciclo della reincarnazione. Questa... è vera rinascita!”


“Se lo comprendi, allora puoi liberarti dai problemi mondani. Se non lo comprendi, allora... la tua prossima vita sarà una di oscurità.”


Il corpo di Da Nu tremava per lo sconcerto e il suo respiro divenne affannoso. Ascoltò le parole della voce e, gradualmente, i suoi occhi lampeggiarono con segni di comprensione.


“La rinascita... Anziano, per piacere istruiscimi.” Lentamente chiuse gli occhi e in quel momento, avvizzì completamente, trasformandosi in un Giglio della Resurrezione, proprio lì nella Grotta della Rinascita.


“Bontà personificata, e alla fine ancora fai buone azioni, immettendo il tuo stesso respiro nel suo corpo. Tu sei la personificazione della verità e della legge... A causa di ciò, questa volta io ti aiuterò!” Mentre la voce echeggiava, la nebbia nera si contrasse; cominciò a condensarsi dentro la Grotta della Rinascita, al fianco del Giglio della Resurrezione, dove si trasformò in un pennello. Quest'ultimo si mosse, usando in apparenza l'aria come tela per dipingere un Giglio estremamente realistico.


Il pennello frusciò e il Giglio della Resurrezione illusorio si insediò sul corpo avvizzito di Da Nu.


“Dormi per 10.000 anni. Dopodiché, se riuscirai a svegliarti, allora sarai rinata.” Mentre l'eco della voce svaniva, la nebbia nera sembrò spostare la sua attenzione su Choumen Tai, che si trovava nei profondi recessi della grotta.


La mente di Choumen Tai tremò.


“Tu sei un'anima che ha sperimentato molti anni di vita e molte reincarnazioni. Ti sei affidata alla tua perseveranza per giungere a questo giorno... Continua. Posso percepire qualcosa di davvero familiare intorno a te.”


Choumen Tai iniziò ad ansimare. “Tu sei...”


Prima che potesse finire di parlare, la nebbia ribollì e Choumen Tai venne improvvisamente spazzato via. Non aveva controllo sul suo corpo mentre veniva espulso dal Pianeta Paradiso Meridionale e spedito nel cielo stellato.


“Indipendentemente dal fatto che la persona che stai aspettando sia qui” disse la voce, “se tutto quello che sai fare è usare gli altri, allora se mai dovesse giungere il tempo in cui riuscirai a riportare in vita quella persona che esiste nel tuo cuore, beh... tutto quello che proverai sarà rimpianto. Vattene. Quando giungerà il tempo in cui comprenderai, potrai ritornare qui.”


Nella Grotta della Rinascita era tutto silenzioso. La nebbia girava e girava e una figura, che guardava Meng Hao, sembrò diventare visibile.


Tremante, si alzò in piedi e camminò fino all'ingresso della grotta. Sebbene ora fosse vivo come mero mortale, aveva ancora... una promessa da mantenere.


Tu vivi, io vivo. Tu muori, io muoio!


Nel momento in cui stava per mettere piede fuori dalla Grotta della Rinascita, la figura indistinta dietro di lui disse con calma: “In ogni caso, perché ti preoccupi tanto dello Strato Perfetto?”


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter


                                



