---
title: Capitolo 694 – Era Venuto!
pubDate: 2025-03-17T11:17:34.963Z
tags:
    - issth
---


Meng Hao emerse dalla Grotta della Rinascita.


In quell'istante, la sua base di Coltivazione esplose. Era davvero come una spada snudata che emetteva un Qi della Spada mostruoso. Irradiava istinto omicida, raggelando l'aria nell'area.


Il gelo si propagò sul terreno, coprendo le rocce nella vicina foresta di pietra con degli strati di ghiaccio. Mentre avanzava, il suo senso divino si allargò fino a trovare una figura familiare e dall'aria ansiosa, ferma all'esterno della Regione della Grotta della Rinascita.


“Ciccio...” pensò Meng Hao. Cambiò direzione e, un momento più tardi, riapparve direttamente al fianco di Ciccio.


“Chi è la!?!?” gridò, chiaramente spaventato a morte e sul punto di fuggire. Arretrò nervosamente e si udì uno scoppiettio quando diversi oggetti magici apparirono all'improvviso.


Quando vide Meng Hao, lo fissò scioccato. Poi cominciò a gridare a pieni polmoni. “Meng Hao! Meng Hao!!”


Un sorriso apparve sul viso di quest'ultimo; erano passati molti anni dall'ultima volta in cui si erano separati, ma ora poteva percepire chiaramente il sentimento di amicizia che esisteva nel cuore di Ciccio. Nessuno dei due disse altro. Si fecero avanti e condivisero un abbraccio mascolino.


Il cuore di Ciccio era ricolmo di gioia; osservò Meng Hao e ripensò a tutto ciò che era successo nella Setta dell'Affidabilità. Tutto a un tratto si ricordò di Xu Qing e la sua espressione si incrinò. “Devi andare a salvare la Sorella Anziana Xu!!”


Quando Meng Hao sentì ciò, i suoi occhi fremettero. “Cosa è successo?”


Ciccio esitò per un attimo e poi scosse la testa. “N-niente...”


Sembrava quasi che fosse restio a spiegare.


Meng Hao rimase silenzioso per un momento. Non fece altre domande, invece si alzò in volo. In realtà non aveva bisogno di chiedere nient'altro. Tutto quello che doveva fare era andare alla Setta del Setaccio Nero, dove avrebbe trovato naturalmente le risposte che cercava.


Ciccio capiva Meng Hao piuttosto bene, perciò vedendolo volare via a quel modo, non gli fu difficile intuire cosa stesse pensando. Strinse i denti e poi urlò: “Meng Hao, vai e salva la Sorella Anziana Xu. Dato che ha preso l'elisir medicinale per te, ora è trattenuta alla base della Setta del Setaccio Nero. L'intera Setta è al lavoro per dissolverla viva!!”


Meng Hao si bloccò a mezz'aria con un sobbalzò, i suoi occhi divennero rossi all'istante. “Cosa hai detto?”


Una furia e un desiderio di uccidere soprannaturali ruggirono in lui. Il suo corpo tremò e l'aria attorno a lui tuonò come se stesse per andare in frantumi.


Ciccio serrò la mascella. Avendo parlato, decise che poteva benissimo spiegare ogni cosa. “Sbrigati e vai a salvarla! Presto... sarà troppo tardi!


“Si è saputo che è stata la prima persona in innumeri anni a emergere dalla Grotta della Rinascita! Ha rischiato tutto per rubare quell'elisir medicinale che mi ha affidato. Io l'ho portato qui per lei.


“Alla fine, la Setta del Setaccio Nero l'ha catturata. Hanno detto che, siccome è uscita viva dalla Grotta della Rinascita, il suo corpo è infettato con la sua aura. I Patriarchi della Setta vogliono raffinarla in un prezioso elisir, che sperano di consumare e in tal modo acquisire l'aura della rinascita.”


Il fragore nella mente di Meng Hao era come quello di milioni di fulmini che colpivano ed esplodevano nello stesso momento. Cielo e Terra tremarono e si sentì come se la sua mente stesse per andare in pezzi.


Il suo intento omicida esplose con un'intensità incomparabile. Ripensò a quello che aveva visto, a Xu Qing che gli dava la sua forza vitale. Pensò a tutto quello che era successo nella loro terra natia, lo Stato di Zhao. Pensò alla tomba che aveva scavato e alla lapide.


Ripensò alla determinazione negli occhi di lei quando l'aveva guardato e aveva mormorato: “Tu vivi, io vivo. Tu muori, io muoio!”


Nessun'altra donna l'aveva mai trattato in quel modo. Nessun'altra donna si era preoccupata della sua vita così tanto. Mai...


Meng Hao sollevò la testa e lanciò un grido di dolore che fece svanire i colori dal Cielo e dalla Terra. Le nubi e il vento si agitarono e il potere della sua base di Coltivazione esplose. Si generò una tempesta che imperversò in tutte le direzioni e l'aria nella zona sembrava sul punto di collassare.


“SETTA DEL SETACCIO NERO!!


“Se oserete torcerle un capello, io, Meng Hao, farò a pezzi i vostri corpi e ridurrò in polvere le vostre ossa! Non avrò pace fino a che non sarete sterminati!!” Agitò la mano destra e colpì la borsa da trasporto, facendo apparire il carro da guerra. Vi salì sopra. Anche l'Immortale Indica la Via era tornato alla normalità; lo fece ruotare e emise il Qi Immortale. Il carro svanì all'istante.


Ciccio lo guardò andarsene e mormorò: “Meng Hao, dopo tutto quello che Xu Qing ha fatto per te, se la dovessi deludere... sarebbe un'ingiustizia intollerabile!”


Gli occhi di Meng Hao brillavano di una malevolenza orribile. La sua rabbia e la sua follia si fusero nell'intento omicida, il quale esplose con mostruosa intensità. “Xu Qing, aspettami. Sto venendo a salvarti.


“Xu Qing, restiti. Sto arrivando, sto arrivando!!”


La sua base di Coltivazione era allo stadio della Seconda Recisione e aveva lo Strato Eterno. Era il numero uno al di sotto della Ricerca del Dao!


Era qualificato a fare tutto ciò che voleva. E lo era ancora di più a combattere contro un'intera setta!


Anche se questa era la Setta del Setaccio Nero!


Anche se erano le innumerevoli anime disincarnate che esistevano nelle profondità della terra!


Anche se era una super setta del Dominio Meridionale, la Setta del Setaccio Nero!


Meng Hao non considerò altro. Non erano neppure degni di considerazione. In una situazione del genere, se un uomo si preoccupava per la vittoria o meno, se si preoccupava per la sua stessa vita, allora... non era neppure umano!


Il carro da guerra accelerò, stridendo attraverso l'aria. Il vento stesso sembrava pieno di memorie. Meng Hao rivide gli eventi del Monte Daqing e la Setta dell'Affidabilità. Rivide ciò che era successo nella Terra Benedetta. Rivide la Setta del Setaccio Nero e la Grotta della Rinascita.


Rivide tutte quelle volte in cui lui e Xu Qing erano stati assieme. Le immagini fluttuavano nel vento di fronte a lui. Rivide la gentilezza di Xu Qing, la sua semplicità, la sua determinazione.


Tutte queste cose erano ora radicate in profondità nel suo cuore.
La più commovente di tutte era come aveva sacrificato la sua forza vitale per lui. Questo colmò di fitte di dolore il suo cuore. In questo momento, l'istinto omicida che provava era più grande di qualsiasi altra volta nella sua vita.


“Xu Qing, se tu puoi sacrificare la tua vita per me, allora io posso fare lo stesso per te!


“Da oggi in avanti, tu sei la mia amata. Cielo e Terra siano testimoni delle mie parole. Tu vivi, io vivo. Tu muori, io muoio!”


**


La Setta del Setaccio Nero era un posto grandioso. Le Centomila Montagne che la circondavano servivano da involucro per le Novantanove Montagne al centro. Sopra le Novantanove Montagne fluttuava la Prima Montagna, capovolta per creare qualcosa di simile a un continente. Sul lato inferiore, i salici pendevano verso il basso, alcuni lunghi alcune dozzine di metri, altri centinaia. Le nuvole si raccoglievano attorno a questa terra enorme, dandole una sensazione veramente celestiale.


Edifici riccamente ornati, pagode e templi la ricoprivano. Sotto di essa, le Novantanove Montagne erano tutte collegate con colorati ponti ad arco. Era straordinariamente bello.


Acqua gorgogliante gocciolava dalle rocce sul fondo della montagna fluttuante, rendendo la setta un luogo di bellezza indescrivibile. Il vago suono delle campane riempiva l'aria, creando una scena incredibilmente serena.


Al momento, l'intera Setta era avvolta da una spessa nebbia nera. All'esterno della nebbia vi erano le formazioni magiche della Setta del Setaccio Nero, tutte in piena rotazione. Rilasciavano onde pulsanti, cariche di una energia schiacciante che prendeva la forma di un loto.


Il loto aveva novantanove petali, ognuno dei quali era composto da novantanove loti. Il tutto formava un gigantesco e sconvolgente loto.


All'interno della formazione c'erano i discepoli della setta, seduti in meditazione a gambe incrociate. Dall'alto era possibile notare che delle centinaia di migliaia di discepoli delle Novantanove Montagne, tutti stavano partecipando alla meditazione, indipendentemente dal livello della loro base di Coltivazione.


Riguardo alle stesse Novantanove Montagne, queste formavano una formazione magica centrale all'interno di quella più grande. Anche questa ruotava, combinando il proprio potere con quello delle centinaia di migliaia di Coltivatori, di tutte le risorse della Setta, per riversarlo nella prima Montagna... nel prezioso tesoro dell'eredità della setta.


Questo era un enorme braciere per l'incenso che esisteva sulla cima della Prima Montagna, la quale era così alta che sembrava connessa con i Cieli. L'enorme braciere era l'oggetto di venerazione e sacrificio di ogni generazione. Tre enormi bastoncini di incenso bruciavano eternamente al suo interno e il fumo che si levava in cielo era mosso dal vento in volute che ricordavano i rami dei salici. Era come se all'interno di queste volute, si potessero vedere visioni di sfuggenti e perennemente mutevoli vite appartenenti agli spiriti degli inferi.


Seduti a gambe conserte attorno al braciere c'erano tre anziani. Ognuno possedeva un aspetto antico e raramente mettevano anche solo mezzo piede all'esterno della Setta del Setaccio Nero. Per quanto riguardava le loro basi di Coltivazione, erano tutte allo stadio della Recisione dello Spirito.


Queste erano le Riserve del Dao della Setta, le sue fondamenta.


Il più forte dei tre era il vecchio dal volto rossastro nella posizione di centro, Murong Duo. La sua base di Coltivazione era alla Terza Recisione.


Degli altri due, uno era alla Seconda, l'altro alla Prima.


Questi erano i Patriarchi della Setta del Setaccio Nero!
Erano seduti a gambe incrociate e usavano il potere della formazione magica, e quindi il potere di tutti i Coltivatori della setta, per operare il prezioso tesoro della setta e raffinare la persona al suo interno in degli elisir medicinali!


Questa era una tecnica magica conosciuta come Raffinazione della Reincarnazione di Cielo e Terra, in cui il soggetto era dissolto durante un periodo di quarantanove giorni. Nessuno poteva resistere oltre e, alla fine, il soggetto veniva sciolto in forma di sangue, che poi veniva coagulato in un elisir medicinale.


Si poteva scorgere una figura indistinta dentro al braciere. Era possibile dire solo che era una donna; il suo viso non era chiaramente visibile e il suo corpo era coperto con innumerevoli simboli magici. Questi erano stampati profondamente nelle sue carni e nel suo sangue e luccicavano con una luce accesa mentre lavoravano lentamente per dissolverla.


La donna tremava, stringendo i denti mentre continuava a resistere. Sembrava che il suo corpo potesse essere completamente dissolto in qualsiasi momento.


L'aura della Grotta della Rinascita pulsava fuoriuscendo. Ogni volta che lo faceva, veniva assorbita dal braciere per l'incenso, il quale poi bruciava con veemenza e assumeva uno scioccante bagliore rosso.


I tre uomini iniziarono a discutere la faccenda.


“E così, è stata in grado di resistere per trentasette giorni!”


“Questa Xu Qing ha davvero una determinazione incrollabile. Peccato che il suo corpo sia infetto con l'aura della Grotta della Rinascita. È la prima persona da anni a emergere viva da quella grotta...”


“In questo caso è semplicemente destinata a essere raffinata in Elisir della Rinascita. Con questi elisir... il dormiente antenato della Setta del Setaccio Nero avrà una possibilità di rinascere!”


“È davvero un peccato che l'anima della Matriarca Fenice sia dentro di lei. Sfortunatamente, il suo Dao del Nirvana andrà perduto e non sarà mai tramandato. Tuttavia, sacrificarla e perdere una sola eredità per migliorare l'intera setta significherà che la sua morte sarà rilevante!”


“Questa faccenda non è qualcosa che debba essere fatta dalla Setta dello Yang Nero, ma anche dalla tua Setta del Setaccio Yin. Dopotutto, il nostro antenato è il vostro imperatore!”


I tre uomini guardarono il braciere e i loro occhi bruciarono di passione.


Allo stesso tempo, la figura indistinta e tremante all'interno del braciere mormorò con voce debole.


“Meng Hao, stai bene...? Se mai dovessi rinascere, per quando emergerai, sarà troppo tardi... Sono io ad aver fallito a mantenere la mia promessa, non devi incolparti...


“Se poi non sei rinato, allora... verrò presto ad accompagnarti.


“Come abbiamo detto. Tu vivi, io vivo. Tu muori, io muoio...”


In quel momento esatto...


Un boato incredibile si udì all'esterno della Setta del Setaccio Nero. Fu molto più scioccante di un tuono e comparve un antico carro da guerra che emanava intento omicida e follia. Quando apparve l'aria andò in frantumi!


Meng Hao stava in piedi nel carro, vestito con una tunica verde. Stringeva la bandiera a tre strisce nella mano destra, che agitò di fronte a sé. Questa si allungò, creando uno schermo nero che sembrava in grado cancellare tutto il cielo. Allo stesso tempo, gli occhi di Meng Hao dardeggiavano con un desiderio di uccidere senza precedenti.


Era venuto!


Era venuto a mantenere la sua promessa!


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter        


                                



