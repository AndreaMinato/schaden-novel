---
title: Capitolo 698 - Folle
pubDate: 2025-03-17T11:17:34.964Z
tags:
    - issth
---


Nella Setta del Setaccio Nero del Dominio Meridionale, Meng Hao era circondato da un bagliore rosso intenso. La folla di Coltivatori della Setta del Setaccio Nero stava mandando contro di lui ogni sorta di abilità divine e tecniche magiche, insieme a degli oggetti magici. Anche con il suo incredibile corpo fisico, si trattava di un qualcosa contro cui non poteva resistere a lungo.


La bandiera a tre strisce stava battendo in ritirata e anche il Giglio della Resurrezione stava indietreggiando. I discepoli della Setta del Setaccio Nero erano impazziti. Non ce n’era uno che riusciva a guardare le Centomila Montagne, le fondamenta della loro setta, venir strappate dalle radici senza impazzire.


“Non c’è tempo per aspettarle tutte e 100.000”, pensò Meng Hao. “50.000 andranno bene!”. Con queste parole, all'improvviso distese il braccio destro e puntò il dito al cielo. Le 50.000 montagne iniziarono a tuonare e poi scesero a una velocità impressionante.


Queste sfrecciarono verso la formazione di incantesimi composta dalle centinaia di migliaia di Coltivatori della Setta del Setaccio Nero, poi iniziò a sbattere contro questa. L’aria fu pervasa da un grido disperato dopo l’altro. Gli occhi di Meng Hao all'improvviso balenarono con una follia che ardeva.


“Esplosione!” disse. Si trattava di una sola parola.


Quell'unica parola fece tremare ogni cosa. Una dopo l’altra, le 50.000 montagne esplosero. Il cielo si increspò e la terra tremò. Furono gravemente colpite anche le Novantanove Montagne, e iniziarono a sgretolarsi.


Dalle bocche delle centinaia di migliaia di coltivatori schizzò del sangue quando la formazione di incantesimi cadde a pezzi. Almeno la metà delle persone che avevano composto la formazione liberarono delle urla agghiaccianti quando vennero annientate nel corpo e nello spirito.


“NOOO!!” gridò il Patriarca alla Seconda Recisione. Questi scatenò un’abilità divina, facendo comparire un’enorme tartaruga nera Xuanwu con un guscio pieno di spuntoni. Quando questa sfrecciò in avanti, Meng Hao agitò un dito, così da far precipitare verso l’anziano delle sezioni provenienti da cinque montagne enormi che si stavano sgretolando. Dalla sua bocca schizzò del sangue quando venne fatta cadere all'indietro. Nello stesso momento, Meng Hao premette la mano verso il suolo ancora una volta, facendo spaccare in due la terra all'interno della Setta del Setaccio Nero.


Venne fuori dell’energia spirituale, le vette delle montagne si frantumarono, il cielo divenne scuro. Meng Hao avanzò verso la Prima Montagna.


Tuttavia, proprio quando vi mise piede, l’aria davanti a lui si increspò e ne emerse il Patriarca alla Terza Recisione della Setta del Setaccio Nero.


Sul suo volto era visibile un’espressione feroce, così come un odio crescente. Nel momento in cui comparve agitò la manica. Sorprendentemente, comparvero nove tigri bianche, ciascuna lunga trenta metri.


Dietro alle tigri bianche, il Patriarca alla Terza Recisione lanciò un urlo e poi sollevò la mano. Dal suo interno comparve un marchio di un sigillo, il quale aumentava di dimensioni mentre sfrecciava verso Meng Hao.


In lontananza, il Patriarca alla Seconda Recisione digrignò i denti a causa delle ferite che aveva subito, ma nonostante questo si avvicinò. La sua mano balenò con un gesto di incantesimo, provocando una nebbia nera che vorticò attorno a lui e poi si trasformò nella statua della tartaruga Xuanwu. Questa sprigionò un bagliore misterioso ed emise anche il suono di un pianto che fece tremare ogni cosa nella zona.


Gli occhi di Meng Hao tremolarono e lui colpì la sua borsa da trasporto. L’unica punta di Spada del Tempo che ancora possedeva comparve immediatamente. La afferrò con le dita e poi svanì all'improvviso. Quando ricomparve, si trovò proprio di fronte al Patriarca alla Seconda Recisione. Agitò la mano e la punta di spada si alzò in volo.


Quando si scontrò con la tartaruga Xuanwu, la bestia iniziò subito ad avvizzire. Questa liberò un grido disperato e poi cominciò a crollare e dissolversi. Il Patriarca alla Seconda Recisione rimase basito quando la punta della spada si avvicinò a lui. Era sul punto di cercare di evitarla spostandosi di lato, quando Meng Hao allungò il dito.


“Maledizione!”


Era una sola parola, ma questa fece subito tremare il Patriarca alla Seconda Recisione fino a fermarsi. La punta della spada lo trafisse, facendo sgorgare non solo il sangue, ma anche 10.000 anni di longevità.


“AAHHH!!”


Il dolore fisico non contava molto, ma il dolore provocato dalla distruzione della longevità portò l’anziano a lanciare un urlo disperato. A questo punto, Meng Hao si era già voltato. Agitò la manica e si levò un vento di bufera che fece stendere all'indietro le nove tigri bianche. Poi alzò lo sguardo verso il marchio di sigillo che si avvicinava rapidamente verso di lui. A questo punto, era alto già trecento metri e faceva tuonare ogni cosa a cui si avvicinava.


“Reprimere!!” gridò il Patriarca alla Terza Recisione, gesticolando con entrambe le mani e mandando il marchio di sigillo a frantumarsi contro Meng Hao.


“Ovunque ci siano quelle montagne, quello è il mondo della mia Area!” disse Meng Hao. Eseguì un incantesimo con la mano destra e poi puntò il dito. Sorprendentemente, all'improvviso comparvero attorno a lui 50.000 montagne illusorie. Queste erano le 50.000 montagne che aveva appena distrutto!


Quando le montagne comparvero, queste si trasformarono nel mondo dell’Area di Meng Hao. Questo si estese verso il sigillo che si avvicinava, facendo riempire l’aria di boati. Sfrecciò anche verso il Patriarca alla Seconda Recisione, il quale era già ferito. Questo nuovo attacco gli fece lanciare un urlo di sprezzo mentre il suo corpo tremava ed esplodeva. Era morto nel corpo e nell'anima.


Nello stesso momento, Meng Hao sfruttò l’impeto dell’esplosione per scattare a gran velocità oltre il Patriarca alla Terza Recisione. In un batter d’occhio, si trovò sulla Prima Montagna, accanto all’incensiere.


Senza la minima esitazione, si avvicinò ansioso e distese la mano destra. Proprio quando stava per mettere le mani sulla sagoma che tremava al suo interno, un urlo infuriato riecheggiò alle sue spalle.


L’urlo si propagava e conteneva qualcosa che portò la mente di Meng Hao a intorpidirsi con una sensazione di crisi.


“Vuoi salvare quella ragazza? Preferirei far fallire il raffinamento dell’Elisir della Rinascita che farti trionfare! Fornace del Cielo e della Terra, frantuma l’elisir e distruggi il corpo!”.


Nel momento in cui la voce riecheggiò, l’incensiere tremò e iniziò a sprigionare un calore intenso.


“Se batterai in ritirata, la tua amata nella fornace verrà uccisa. Se non batterai in ritirata, allora morirete insieme!”


Il volto di Meng Hao tentennò quando guardò le fiamme che si muovevano nell'incensiere. Un grave pericolo si stava avvicinando anche dalle sue spalle. I suoi occhi balenarono per l’ostinazione. Senza esitare, si fermò. Non batté in ritirata.


Le sue due mani eseguirono in fretta un incantesimo e, ignorando sia il pericolo alle sue spalle che il calore rovente dell’incensiere, lui sfrecciò in avanti. Entrò nell'incensiere e avvolse le sue braccia attorno alla sagoma rigida al suo interno.


Il suo corpo venne colpito all'istante dal calore intenso. I capelli bruciarono e la carne del suo volto si carbonizzò. Le dita divennero secche e avvizzirono, mostrando le ossa. Anche il suo torace fu consumato fino a quando non fu visibile il cuore.


Ad ogni modo, entrò comunque nell'incensiere per avvolgere le braccia attorno a Xu Qing. In quel momento, fu attraversato da un fremito quando finalmente giunse il pericolo da dietro di lui.


Whhhzzzzzzzzzzz….


Meng Hao tremò quando le otto tigri bianche, che si erano trasformate in otto punte bianche, pugnalarono la sua schiena.


In realtà, per quanto riguardava il dolore fisico, non lo notò nemmeno. Al momento stava fissando con lo sguardo assente Xu Qing mentre la stingeva tra le sue braccia. Non era bella come si ricordava. Il suo corpo era emaciato e deperito, i lineamenti vecchi. Non aveva forza vitale dentro di sé, nessuna anima.


Non aveva… nulla.


Meng Hao tremò e i suoi occhi si riempirono di lacrime.


“Sorella Xu…”. Delle fitte di dolore pervasero il suo cuore, come se questo fosse stato strappato dal suo corpo. Cadde completamente nella follia. Nello stesso momento, alle sue spalle risuonò la voce del Patriarca alla Terza recisione.


“Tribolazione della Distruzione dell’Immortale delle Otto Tigri!!”


In sintonia con le parole, le otto punte che avevano trafitto Meng Hao iniziarono a sprigionare una forza incredibilmente spaventosa. Questa pervase subito ogni angolo e ogni nicchia del suo corpo.


Gli occhi di Meng Hao erano color cremisi mentre guardava Xu Qing. Rideva amaramente, senza fare nulla per impedire che il Patriarca alla Terza Recisione si avvicinasse e attaccasse con un’abilità divina.


Dalla sua bocca schizzò del sangue, solo per poi essere incenerito all'istante.


“Prima Tribolazione!” disse il Patriarca alla Terza Recisione. Il corpo di Meng Hao fu pervaso da boati.


“Seconda Tribolazione!


“Terza Tribolazione!”


Le esplosioni riecheggiarono in continuazione mentre, una dopo l’altra, le otto punte dentro Meng Hao si frantumarono. Queste sbatterono contro la sua anima e distrussero il suo corpo, ma a lui non importava. L’unica cosa che gli interessava era il cadavere della donna che stringeva nel suo abbraccio.


Provò odio, follia, pazzia e rimpianto.


Era arrivato troppo tardi…


“Tu vivi, io vivo. Tu muori, io muoio…


“Se tu invecchi, allora io invecchierò con te…”. Meng Hao udì le parole provenire dal passato, e che riecheggiavano nelle sue orecchie. Rideva con amarezza mentre le esplosioni gli distruggevano il corpo.


“Quinta Tribolazione!


“Sesta Tribolazione!


“Settima Tribolazione!


All'improvviso, il volto di Meng Hao fu pervaso da una speranza intensa. Iniziò a respirare affannosamente e, proprio quando alle sue spalle riecheggiarono le parole "Ottava Tribolazione”, si rese conto che c’era un problema.


“L’anima di Xu Qing… la sua anima non è più nel suo corpo. La sua anima…


“I corpi possono essere recuperati. Fintanto che la sua anima non si disperde, lei non è morta. Tuttavia, non c’è alcuna traccia di anima dentro di lei. Sembra quasi che… qualcuno l’abbia estratta!”. Tutto il corpo di Meng Hao tremò. Quando ciò avvenne, il suo Strato Eterno, all'apparenza all'unisono con la sua lucidità improvvisa, esplose insieme all'Ottava Tribolazione.


Fu a questo punto che le fiamme ruggenti all'improvviso scoppiarono lungo tutto il corpo di Meng Hao. I più di 100.000 discepoli della Setta del Setaccio Nero rimasti lo videro, così come il Patriarca alla Terza Recisione.


Videro le fiamme, e all'interno una persona. Ogni altra cosa al di sopra e al di sotto svanì e i volti dei discepoli della Setta del Setaccio Nero furono pervasi dall'entusiasmo.


Il Patriarca alla Terza Recisione finalmente tirò un sospiro di sollievo. La minaccia di Meng Hao era una cosa che non avrebbe potuto gestire bene ed era addirittura preoccupato che, a causa di Xu Qing, non sarebbe riuscito a ucciderlo.


“Finalmente la questione è finita…” sussurrò il Patriarca alla Terza Recisione. Eppure, proprio quando le parole lasciarono la sua bocca, il suo volto tremolò e fu pervaso dallo shock all'istante. Senza esitare, scattò all'indietro.


Proprio mentre batteva in ritirata, Meng Hao riemerse dalle fiamme ruggenti, le quali poi si spensero subito. Meng Hao era eterno e ciò che è eterno non può essere annientato!


L’unico modo per ucciderlo era annientarlo contemporaneamente nel corpo e nell'anima. Sarebbe stato molto difficile usare qualsiasi altro metodo.


Riguardo al Patriarca alla Terza Recisione, ovviamente lui non aveva i requisiti per fare una cosa simile!


Proprio quando l’uomo iniziò a indietreggiare, l’intento omicida di Meng Hao si sprigionò in modo impressionante.


“Dov'è l’anima si Xu Qing!?” disse, lanciando un’occhiataccia al Patriarca alla Terza Recisione. Parlava lentamente e i suoi occhi erano completamente iniettati di sangue. La sua voce era pervasa dalla sete di sangue e morte e chiunque la sentisse avrebbe provato una sensazione di pericolo incredibile.


I più di 100.000 discepoli della Setta del Setaccio Nero che li circondavano stavano tremando. A questo punto, alcuni si resero conto del perché Meng Hao sembrasse così familiare. Prima avevano percepito la familiarità, ma non avevano avuto il tempo di riflettere in modo approfondito sulla questione. Adesso, però, all'improvviso ripensarono a un nome del passato.


“Meng Hao!!”


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter        


                                



