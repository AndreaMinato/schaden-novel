---
title: Capitolo 699 - La Setta del Setaccio Yin
pubDate: 2025-03-17T11:17:34.965Z
tags:
    - issth
---


“È Meng Hao!!”


“Signore del Calderone Viola Meng Hao, della Setta del Fato Viola! È venuto alla Setta del Setaccio Nero solo per poter leggere dell'alchimia del Dao!!”


Mentre prima era silenzioso, suoni di stupore riempirono improvvisamente l'aria mentre tutti pensavano alla stessa cosa.


“Duecento anni fa era nella Formazione del Nucleo…. Ma ora, potrebbe massacrare i Patriarchi della Recisione dello Spirito!!”


Meng Hao ignorò completamente il suono ronzante e stupito delle conversazioni. Si limitò a fissare il Patriarca della Terza Recisione dello Spirito e ad avanzare lentamente.


Mentre si avvicinava, una straordinaria energia si sollevò dal corpo di Meng Hao, trasformandosi in un'incredibile pressione che ricopriva ogni cosa. Il borbottio terminò bruscamente, e addirittura il vento smise di soffiare. Ciò che rimaneva era solo l'indesiderata pressione.


In quel momento era sera, e il cielo stava giusto cominciando ad imbrunire.


“La Setta del Setaccio Yin! La sua anima è nella Setta del Setaccio Yin!! ”


Quando il Patriarca della Terza Recisione dello Spirito percepì la pressione e vide lo sguardo di Meng Hao fisso su di lui, il suo cuore si intorpidì, e un senso di disperazione lo pervase. Era certo che, se non avesse detto a Meng Hao ciò che voleva sentire, sarebbe morto quello stesso giorno. Proprio in quel momento si era ricordato che la Setta del Setaccio Yin era effettivamente la vera Riserva del Dao della Setta del Setaccio Nero, così aveva rapidamente sputato il nome.


La setta del Setaccio nero era divisa come lo Yin e lo Yang.


Secondo questa divisione, era stata separata in due fazioni. All'apparenza, era la Setta dello Yang Nero. Tuttavia, sotto alle Centomila Montagne era il Setaccio Yin!


Le due fazioni erano strettamente collegate, ed era il motivo per cui il nome della Setta del Setaccio Nero era diventato conosciuto nel Dominio Meridionale.


Ovviamente, Meng Hao non era a conoscenza di questo, ma conosceva abbastanza la Setta del Setaccio Nero. Sapeva delle innumerevoli anime disincarnate che esistevano sottoterra. Erano ormai anni che aveva percepito per la prima volta l'anima disincarnata della Matriarca Fenice di Xu Qing.


Sapeva anche che alcuni dei Prescelti della Setta del Setaccio Nero avevano anime appartenenti alla Setta del Setaccio Yin dentro di loro.


Per quanto riguarda quale delle due fazioni fosse ad occupare la posizione di comando, e quale quella di servitore beh... nessun esterno poteva avere la risposta.


Meng Hao non disse nulla. Alzò semplicemente la mano destra, eseguendo un incantesimo, quindi la riportò verso il terreno.


All'istante, la sua aura da Sigillatore del Demone esplose. Di conseguenza, il Qi Demoniaco del Cielo e della Terra presenti nell'area convertirono su di lui in un flusso continuato. Ciò spazzò via l'ambiente intorno, provocando un cambiamento nella sua visione del mondo.


Inaspettatamente, poteva vedere che la terra era ricoperta di infinite auree di morte sinistre. Le auree ruotavano per formare un vortice che esisteva nelle profondità sotto alla Setta del Setaccio Nero.


Lentamente, fu in grado di visualizzare quello che appariva essere un torbido fiume che scorreva sotto la superficie del terreno. Era circondato da un numero impreciso di anime disincarnate. Intorno al fiume stavano dieci enormi ed illusori palazzi, i quali fluttuavano nell'aria, e sembravano essere di guardia al fiume.


Al centro dei dieci palazzi c'era un altare formato da ossa sbiancate. Era carico di una bizzarra aura che incuteva soggezione, e sopra di esso fluttuava una sfera di cristallo nero. Nella sfera di cristallo c'era un'anima, apparentemente adormentata.


Nel momento in cui vide l'anima, l'intero corpo di Meng Hao prese a tremare.


Era… Xu Qing.


Al di sotto della sfera di cristallo c'erano quattro figure sfocate, sedute a gambe incrociate. L'aura sinistra di morte che irradiavano faceva capire che le figure erano cadaveri, rimasti lì da tempo immemore.


Nel momento in cui Meng Hao vide i quattro cadaveri, le loro teste si alzarono. Una bizzarra luce lugubre brillava nei loro occhi mentre osservavano Meng Hao.


Anche se erano quattro cadaveri, quelle che colpirono esplodendo nella mente di Meng Hao erano quattro volontà.


“Vattene!”


“Vai via di qui!”


“Non è un posto dove puoi entrare. Se non ti allontani entro il tempo di tre respiri, finirai per rimanere qui per sempre!”


Per tutta risposta Meng Hao alzò un piede, quindi lo sbatté a terra. La superficie della terra rumoreggiò, quindi si aprì una grande fessura. La determinazione riempì i suoi occhi mentre si lanciava all'interno.


Nel momento in cui vi entrò, un'aura fredda e sinistra emerse. Come se non bastasse, infinite anime disincarnate emersero dall'interno del fiume. I loro occhi risplendevano di strane luci, quale l'ingordigia, mentre si lanciavano verso Meng Hao.


Una voce arcaica si levò dalle acque torbide sottostanti: “Nelle Fonti Gialle le anime disincarnate del Paradiso e della Terra non vedono il sole. Desiderano soltanto rimanere sepolte nelle profondità!”


Le anime disincarnate si lanciarono avanti, sollevando un vento malefico.


Una strana luce brillò negli occhi di Meng Hao mentre procedeva in avanti per trecento menti. Estese lentamente la sua mano destra verso le decine di migliaia di anime disincarnate in arrivo. Quindi abbatté la sua mano verso il basso, creando una lama illusoria permeata del suo Dao.


Il taglio di questa lama era come il taglio del Dao! [1]


Questa lama conteneva il Dao della libertà e dell'indipendenza di Meng Hao. La sua vita era un viaggio, e sarebbe stato libero e senza catene! Quel Dao era la recisione delle catene!


Un rumore roboante riempì l'aria e, in un battito di ciglia, la spada si allungò fino a 3000 metri di lunghezza. Fendette verso il basso, emanando mostruose increspature che sferzarono in tutte le direzioni. Come la spada sferzò, infinite anime disincarnate urlarono pietosamente e bruciarono tra le fiamme.


Meng Hao procedette avanzando per altri seicento metri. Era ormai a 1500 metri dall'altare. Allo stesso momento, dieci correnti divine apparvero dai dieci palazzi che circondavano l'altare. Scattarono in avanti, portando con loro auree di morte. Senza preavviso si trasformarono in 100.000 anime disincarnate, e tutti i loro occhi erano carichi di avarizia. Mentre volavano nell'aria, si riunirono fino a formare una luna calante che si lanciò verso Meng Hao.


Meng Hao alzò di nuovo la sua mano e, quando la riabbassò, una seconda spada apparve!


Questo era il suo secondo Dao, la recisione della Perfezione e dell'acquisizione di una nuova vita. Conteneva la sua determinazione, la sua volontà e la sua illuminazione. Quando la sua spada discese, Paradiso e Terra tremarono come se stesse arrivando un potente Dao. Dinanzi a Meng Hao, si trasformò in una lama che superò i 3000 metri della spada precedente.


La spada poteva fendere l'aria verso la luna!


Suoni rimbombanti rimbalzarono in tutte le direzioni!!


Ovunque le increspature passavano, le anime disincarnate urlavano pietosamente. La luna calante emise un debole bagliore mentre tentava di controbattere.


Quando i due contendenti si scontrarono l'un l'altro, la luna calante tremolò. La spada di Meng Hao attraversò direttamente il centro, tagliandola completamente in due. Si frantumò immediatamente


Quando la luna esplose, i dieci templi tremarono. Tutte le anime disincarnate presenti nell'area erano completamente stupite. Solo quando la luna calante cominciò a riformarsi, Meng Hao agitò la mano e la puntò contro.


“Ottava Maledizione del Sigillo del demone!!”


RUMBLE!


La magia del Sigillo del Demone era incredibilmente potente se usata contro le anime disincarnate; la luna calante rabbrividì, e prese immediatamente a disperdersi. Nello stesso momento, infiniti lamenti sconsolati potevano essere uditi mentre echeggiavano.


“È lui!”


“È il Sigillatore di Demoni di quell'anno!!”


“È un sigillatore di Demoni!!”


Mentre le voci si alzavano, Meng Hao avanzò una terza volta, attraversando lo spazio di 1500 metri verso l'altare. Allo stesso momento, tre delle quattro figure aprirono gli occhi, alzando le mani per puntarle verso Meng Hao.


“Dao della Disincarnazione dell'Anima! Dao della Distruzione dell'Anima!”


Inaspettatamente, questi tre corpi avevano basi di coltivazione del Terzo livello della Recisione dello spirito. Quando attaccarono simultaneamente, il potere era stupefacente, tanto che fece improvvisamente sprofondare lo scenario circostante in un mondo illusorio dove sembrava che Paradiso e Terra fossero trasposti. Davanti a Meng Hao apparve un vortice.


Il vortice, che sembrava in grado di consumare qualsiasi cosa, viva o morta, si scagliò direttamente verso Meng Hao.


Se fosse stato tutto lì, non sarebbe stato un grande problema.. Tuttavia, prima che Meng Hao potesse impiegare le sue abilità divine, la quarta figura dell'altare aprì gli occhi e, dopo essersi alzata in piedi, si diresse verso Meng Hao.


“Io sono la Divinità dello Yin. Io non discendo negli inferi, né ascendo nei Cieli splendenti. Io controllo la mia stessa reincarnazione. Io possiedo le Fonti Gialle delle Nove Montagne….” Mentre parlava passò attraverso il vortice e apparve di fronte a Meng Hao. Alzò la sua mano e la puntò.


Il gesto creò quello che assomigliava ad un fiume illusorio colorato di giallo che apparve sopra la sua mano. Sembrava che ci fosse qualcosa dentro l'immagine illusoria, che lottava per emergere, rilasciando un'incredibile volontà di morte.


L'attacco con il dito fece riempire di tremori roboanti l'intero corpo di Meng Hao, insieme ad un'intensa sensazione di crisi mortale. Secondo i suoi calcoli, questa persona… era decisamente più forte delle tre persone di prima!


“Di nuovo sull'antica nave, sono tornato per comprendere i due tipi di magia del Dao….” gli occhi di Meng Hao brillarono mentre prendeva un respiro profondo e iniziava a castare un incantesimo. In un battito di ciglia l'Incantesimo per l’Assorbimento delle Montagne apparve.


Questo incantesimo era qualcosa che aveva acquisito nella Setta del Demone Immortale. Non era di certo la magia più potente, tuttavia, per quanto Meng Hao potesse dire, il limite del suo potere dipendeva da quale montagna veniva replicata!


Montagne normali, come le Centomila Montagne della Setta del Setaccio Nero, o magari come le altre montagne del Dominio Meridionale, sarebbero state incapaci di combattere questo vortice.


“La montagna più potente che ho avuto modo di studiare… È la Nona Montagna!” Gli occhi di Meng Hao si spensero. Nel tempo di un respiro, sorprendentemente, l'immagine di una montagna apparve nelle sue pupille.


Era una montagna che troneggiava verso le stelle, una montagna sconfinata, talmente enorme che non poteva essere descritta.


Era la Nona Montagna!


Nell'esatto momento in cui la Nona Montagna era apparsa nei suoi occhi, si era anche manifestata nel suo palmo. Alzò la mano, e la Nona Montagna divenne più grande. Insieme ad essa, delle increspature presero a scorrere.


L'anima disincarnata che si era auto proclamata Divinità dello Yin sembrò improvvisamente sconvolta di fronte a Meng Hao, e prese a tremare involontariamente.


“Ma quella… è la Nona Montagna!


“Produrre una copia della Nona Montagna richiede un incredibile destino e una grande fortuna!


“Non solo hai evocato un'immagine della Nona Montagna, ma l'hai evocata nel tuo palmo! Un'azione simile richiede un'incredibile fortuna, così come... una certa audacia!


“Tu sei capace di tutto questo! Com'è possibile che tu abbia avuto anche solo la possibilità di posare gli occhi sull'interezza della Nona Montagna?!?!”


Era sconvolto, così come lo erano le anime disincarnate sull'altare dietro di lui. I loro volti mostravano lo sconcerto più completo mentre osservavano la Nona Montagna.


Bisogna dire che il Paradiso Meridionale era l'unico dei quattro pianeti che orbitavano intorno alla Nona Montagna. Questo rende la Nona Montagna… qualcosa di importanza suprema, superiore alle creature viventi!


Evocare una immagine della Nona Montagna era come evocare il Paradiso e la Terra!


“Se è in grado di evocare l'immagine della Nona Montagna, questo significa che se riesce a raggiungere l'Ascensione Immortale, avrà un Qi per l'Assorbimento delle Montagne! Non possiamo permettere a quest'uomo di migliorarsi!


“Lui ha soltanto l'immagine della montagna, non la sua volontà! Distruggiamolo, macelliamo il suo corpo, strappiamo via la sua fortuna! Trasformiamo tutto ciò in un grande successo per la Setta del Setaccio Yin!”


Immediatamente, le tre anime disincarnate sull'altare si lanciarono.


Sembrava che stessero proprio per scontrarsi con Meng Hao, quando improvvisamente un vasto potere dei Cieli soprastanti discese sulla terra del Paradiso Meridionale. Mentre si avvicinava, il Paradiso Meridionale si scosse e tremò.


Quello era un Dao incredibile. Stava giungendo la volontà della vera Nona Montagna!


La volontà giungeva perché Meng Hao aveva replicato la sua immagine. Discendeva perché aveva la montagna nel suo palmo!




NOTE:


1. Non dimenticate che lama, “blade” e “Dao” hanno la pronuncia simile.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
                                


                                



