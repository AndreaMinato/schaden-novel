---
title: Capitolo 701 - Il Principe del Sangue della Setta del Demone di Sangue
pubDate: 2025-03-17T11:17:34.965Z
tags:
    - issth
---


“La perla nera rappresenta la morte e la perla bianca rappresenta la vita!


“No, aspetta. E' la perla bianca che rappresenta la morte, e la nera rappresenta la vita!


“Hmm, non è giusto nemmeno così. Quanti Dao sono rappresentati qui? La causa ed effetto del Karma. Verità e menzogna. Vita e morte. Il ciclo della reincarnazione. Cielo e Terra….” Il volto del Vero Patriarca dei Sei Dao mutò espressione. Come le perle si avvicinarono, agitò la sua mano destra di fronte a lui. Immediatamente, il bruciatore d'incenso prese a espandersi. Le torbide acque esplosero dal suo interno.


“Fonti Gialle!” Ringhiò il Patriarca dei Sei Dao, facendo emettere alle acque torbide una forte aura di morte. Si espansero, trasformandosi in un fiume che si gettò contro le due perle.


Tuttavia, come si furono avvicinate alle due perle, le Fonti Gialle presero a tremolare e a separarsi.…. Infinite anime apparvero, disperdendosi in tutte le direzioni, pallide e confuse.


In seguito, il bruciatore d'incenso tremò, e immagini di bastoncini d’incenso accesi iniziarono a fluttuare. Il volto del Vero Patriarca dei Sei Dao vacillò, ed eseguì velocemente un gesto di un incantesimo con la sua mano destra, quindi la puntò.


“Fiamma d’Incenso!” Il bruciatore d'incenso cominciò a scuotersi e improvvisamente sorsero dei mondi illusori. Tutti contenevano innumerevoli esseri viventi che s’inchinavano sulle ginocchia piegate.


Insieme ai loro omaggi, le auree pulsarono nell'aria, quindi si fusero insieme. I mondi stessi si trasformarono in statue, ciascuna delle quali assunse le sembianze del Vero Patriarca dei Sei Dao. Quindi si lanciarono alla massima velocità verso le Perle Nera e Bianca.


Le due perle si unirono e un botto stupefacente risuonò. Tutti i mondi e le statue divennero immediatamente bianche e nere e incominciarono a collassare. Il bruciatore d'incenso, vibrando, cominciò a collassare rapidamente. Il volto del Vero Patriarca dei Sei Dao tremò di nuovo. Estese la sua mano destra quindi la spinse verso il terreno.


“Rotazione dello Ying e dello Yang; Trasformazione del Cielo e della Terra!” Tenne la sua mano destra in alto, facendo comparire un’enorme bandiera.


Come la bandiera sventolò, inaspettatamente, si poterono vedere infinite anime al suo interno, urlanti.


“Un Miliardo di Anime di Incenso.”


Sorprendentemente, un miliardo di anime erano poste all'interno della bandiera distesa, la quale volò direttamente verso la Perla Bianca e Nera, disperdendo i lamenti di un milione di anime.


Servì soltanto un istante affinché il miliardo di anime si disperdesse. Tuttavia, la Perla Nera e Bianca non era più in grado di mantenere la forma, e di nuovo riprese l'aspetto della nebbia dai due colori, mentre scattava verso Sei Dao.


Gli occhi di Sei Dao si riempirono di una strana luce, e non fece nulla per evitarla. Anzi, si lanciò contro la nebbia nera e bianca come si avvicinò, aprendo la bocca per ingoiarla. Nello stesso istante, una figura dalle tre teste e sei braccia apparve dietro di lui.


Sei Dao ingoiò la nebbia bianca e nera, dopo di che il suo corpo iniziò a tremare. Il suo viso sbiancò mentre cercava di sopportare la forza, ma era chiaro che era troppo grande. Tossì una boccata di sangue, quindi il suo corpo iniziò a crepitare. Senza preavviso, la nebbia nera e bianca fuoriuscì di getto dal suo torace, quindi svanì nell'aria.


I discepoli della Setta del Setaccio Nero radunati intorno erano completamente stupiti. Meng Hao osservava silenzioso il Vero Patriarca dei Sei Dao. Questa era effettivamente la tecnica più potente che potesse utilizzare.


“Interessante. Davvero interessante!” disse Sei Dao, alzando la testa e ridendo rumorosamente. “Ottimo! Davvero un’abilità divina eccellente. Bene, hai eseguito il compito che ti avevo assegnato, quindi è tempo per me di adempiere alla mia parte del patto.” Così dicendo, strinse la sua mano sinistra, riempiendo l'aria di suoni crepitanti come se la metà della sfera che conteneva l'anima di Xu Qing fosse distrutta. La sua anima non ne emerse, ma le anime disincarnate presenti si lanciarono tutte in avanti con espressione di insaziabile bramosia.


“Tu!!” ruggì Meng Hao, gli occhi di un rosso brillante. A questo punto non gli interessava più di vivere o morire. Non gli interessava niente altro al mondo che non fosse l'anima nella sfera di cristallo!


Gli occhi dell'anima si spalancarono per guardare Meng Hao. Era uno sguardo pieno di dolcezza e desiderio….


“In tutti i miei anni di pratica della coltivazione,” disse Sei Dao, la voce roca, “Non ho mai mantenuto le mie promesse. E poiché tu mi hai rotto le scatole, credi veramente che ti risparmierò da una morte dolorosa?” Con un sorriso orribile, agitò la sua mano, facendo apparire vicino a lui un altare che ricordava una pagoda, con nove scalini che portavano alla cima.


Sulla cima c'erano infinite anime disincarnate con gli occhi sporgenti, che emettevano urla mute.


Quindi, Sei Dao scagliò la sfera contro l'altare, che fluttuò in aria, emettendo scricchiolii.


BANG!


La sfera di cristallo si frantumò completamente, e l'anima di Xu Qing ne emerse. Le anime disincarnate accanto a lei urlarono eccitate mentre si lanciavano.


“S+e sei in grado di salvarla” disse Sei Dao, voltandosi a guardare Meng Hao, “allora per questa sola volta manterrò la mia promessa.”


Meng Hao, in agitazione, si scagliò contro l'altare. Prima che potesse anche solo avvicinarsi, tuttavia, le anime disincarnate morsero l'anima di Xu Qing. Tremando, guardò verso Meng Hao e sembrava che nei suoi occhi ci fossero lacrime.


Temeva che il suo cuore fosse strappato in brandelli. Con la voce carica di sofferenza, urlò: “Nutriti del MIO sangue e della MIA carne!”


Così dicendo, fendette con la mano il suo petto, provocando una grande fuoriuscita di sangue che precipitò in tutte le direzioni. L'aura del Sigillatore di Demone si diffuse in maniera esplosiva.


Le anime disincarnate si paralizzarono, quindi voltarono la testa. L'insaziabile appetito nei loro occhi arrivò al culmine, quindi caricarono verso Meng Hao. In un battito di ciglia si lanciarono nel torace di Meng Hao e cominciarono a nutrirsi.


Il DOLORE!


Indescrivibile DOLORE!


Tuttavia, a Meng Hao non importava. Si sforzò di continuare ad avanzare. Un passo alla volta, procedette verso le scale che portavano alla cima dell'altare. Sempre più anime disincarnate si aggrapparono a lui e non si preoccupavano affatto di infliggere altre ferite per cominciare a nutrirsi della sua carne e del suo sangue.


Tuttavia, nessuna di queste poté impedire a Meng Hao di continuare ad avanzare.


I Discepoli della Setta del Setaccio Nero nella zona erano completamente sconvolti, persino quelli che covavano il più intenso odio per Meng Hao.


Gli occhi di Sei Dao si strinsero.


Della nebbia nera prese a fluire intorno a Meng Hao, e la carne e il sangue svanivano rapidamente. Tuttavia, aveva ancora il suo strato Eterno, il quale faceva guarire rapidamente le sue ferite. Ovviamente, questo provocava ancora più dolore.


Ogni singolo passo lo portò in cima alla scalinata e, infine, da Xu Qing. La raggiunse con mani tremanti per prenderla tra le sue braccia.


Tuttavia fu proprio in quel momento che gli occhi di Sei Dao si illuminarono di malvagità. Con un breve grugnito, estese con noncuranza un dito. Immediatamente, una nebbia nera fluì verso l'anima di Xu Qing.


“È finita.” disse.


La nebbia si scagliò contro Xu Qing. Meng Hao si lasciò andare all'urlo più desolato che avesse mai udito. “NOOOOOOOOO!!!”


Noncurante di tutto e di tutti, estese le sue mani per afferrarla. Tuttavia, il raggio nero non si fermò. Andò a schiantarsi contro l'anima di Xu Qing, avvolgendola e trasformandola in ciò che apparivano essere fiamme nere.


Fu proprio a quel punto che le mani di Meng Hao riuscirono a raggiungere l'anima di Xu Qing. Passarono attraverso le fiamme per afferrarla.


Nell'istante in cui la toccò, le lacrime nei suoi occhi cominciarono a cadere. Era completamente in preda alla follia. Tutto ciò che poteva fare era guardare Xu Qing che svaniva lentamente nelle fiamme nere.


Xu Qing iniziò a sussurrare, sebbene non si sentisse un suono. Solo le sue labbra si muovevano. “Tu vivi, io muoio…. Promettimelo, promettimelo che continuerai a vivere….”


Meng Hao era desolato e impotente. La sua base di coltivazione era inutile e il mondo intero era inutile. “Voglio solo praticare la coltivazione in pace! Voglio solo stare con Xu Qing! Coltivazione? Solo… che vita è la coltivazione?!”


Esattamente in quel momento, una voce squillò nella mente di Meng Hao


“Fammi una promessa, posso aiutarti!” Quella voce era assolutamente inaspettata ma, in quel momento, a Meng Hao non importava. Nell'esatto momento in cui la percepì rispose, senza esitazione, senza nemmeno prendersi tempo a pensare quanto fosse strano.


“Prometto. Qualsiasi cosa tu voglia. Prometto!!”


Nel momento in cui pronunciò le parole, Xu Qing, la quale sembrava stesse per svanire completamente, fu immediatamente circondata da un raggio di luce color sangue che cadde dal cielo.


Le fiamme nere si estinsero immediatamente!


L'espressione di Sei Dao mutò improvvisamente, mentre una nube rossa ribollente compariva sopra di lui. Il cielo divenne rosso e un volto enorme apparve a mezz'aria.


Era il volto di un uomo anziano, dagli occhi cremisi, con un corno rosso sangue che si estendeva dalla sua fronte. Nel momento in cui il volto apparve, i corpi dei discepoli della Setta del Setaccio nero iniziarono a bollire, come se stessero bruciando dall'interno.


L'intero mondo, il cielo, la terra, erano ora del colore del sangue.
Qualsiasi cosa visibile era completamente colorata di sangue!


Le pupille di Sei Dao si strinsero e la sua energia sorse. Agitò la sua mano destra, facendo così roteare il bruciatore d'incenso intorno al suo capo.


“Demone di Sangue! Osi interferire con gli affari della Setta del Setaccio Nero!?!”


“Perché non dovrei?” rispose il volto nel cielo. L'intero corpo di Sei Dao si riempì di boati, quando la scarsa quantità di sangue che ancora esisteva in lui esplose fuori, piovendo in tutte le direzioni.


La sua espressione mutò, quindi volò in aria, trasformandosi in un raggio di luce che scattò verso il volto. “Tutti dicono che il Demone di Sangue è il Massimo Esperto nel Dominio Meridionale! Ebbene, io non ci credo!!


“Dominio Meridionale?” Il volto scosse la testa. “Una terra incivile, a dirla bene.” Senza preavviso, comparve una mano rugosa del colore del sangue che emanava una scioccante volontà di sangue. Scattò verso Sei Dao, afferrandolo, e schiacciandolo leggermente.


Un rombo echeggiò quando il bruciatore d'incenso vibrò. Le Fonti Gialle svanirono, e altro sangue fuoriuscì dalle sue labbra. Sei Dao non poteva essere più stupito.


“Tu… Tu….”


“Non ho intenzione di ucciderti,” disse freddamente il volto. “Il compito sarà completato in futuro, dal Principe del Sangue della Setta del Demone di Sangue.” La mano lasciò andare la presa, permettendo a Sei Dao di cadere a terra, il corpo grondante sangue.


Intorno, i discepoli della Setta del Setaccio Nero osservavano con volti bianchi e sconvolti.


Il volto tornò lentamente a dirigersi verso Meng Hao, come se fosse l'unica creatura esistente nel mondo degna di essere guardata.


“Hai fatto una promessa.”


Il volto di Meng Hao era privo di sangue, ma la sua espressione era calma quando guardò l'anima di Xu Qing ancora avvolta nel bagliore rosso. Non pativa più dolore, e stava solo lentamente riprendendosi. Guardò in alto, verso il volto nel cielo.


“Anche si trattasse di una Trasmigrazione Demoniaca, sono disposto.”


“Non c'è bisogno di una Trasmigrazione Demoniaca. Ciò che voglio da te... è farti sperimentare l'indemoniato!!


“Unisciti alla Setta del Demone di Sangue. Trasformati in un Diavolo unico nel suo genere. Diventa il Principe del Sangue della Setta del Demone di Sangue!


“La Lega dei Sigillatori del Demone diventerà finalmente Diabolica. Affascinante. Questo non è il desiderio del Dao Celeste. Questo è il mio desiderio!


“Prova il supplizio. Da questo momento, tu sei un Diavolo, una posizione superiore ai Demoni. Continua sul tuo sentiero. Quello che voglio da te… non è più sigillare Demoni. No, voglio vedere se sei in grado di usare il Sigillo del Demone per sigillare il Paradiso della Nona Montagna e del Nono Mare!”


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter


                                


                                



