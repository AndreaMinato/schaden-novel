---
title: Capitolo 703 - Il Cuore del Demone di Sangue
pubDate: 2025-03-17T11:17:34.965Z
tags:
    - issth
---


Questo era il suo vero io. Ogni volta che compariva all'esterno della setta, utilizzava i cloni. Che fosse quell'anno nella Setta dell’Affidabilità o prima nella Setta del Setaccio Nero, ognuno era l’incarnazione di un clone.


Il suo vero io riposava qui in eterno. Dall'inizio e fino ad ora, non aveva messo mai nemmeno mezzo piede fuori dalla grotta, e non era nemmeno mai uscito dal laghetto.


Quando Meng Hao posò gli occhi su di lui, la sua testa si sollevò lentamente e ricambiò lo sguardo.


Il suo sguardo era antico, apparentemente pervaso da innumerevoli anni di tempo. Chiunque lo avesse visto avrebbe pensato che stesse guardando il tempo muoversi al contrario. Era come se stesse guardando un passato molto lontano, l’antichità, e le stelle.


“Conosco già la tua scelta”, disse, con la voce roca che riecheggiava nella grotta.


Una mano deperita ed emaciata si sollevò e si agitò delicatamente nell'aria. Dal laghetto si levò del sangue, che si spostò secondo il movimento del suo dito per poi rapprendersi in un simbolo magico.


Non appena il simbolo magico terminò di formarsi, il suo colore cambiò. Non era più color sangue ma, invece, brillava con una luce dorata.


Una forza vitale incredibilmente potente si sprigionò da questo, come se lo stesso simbolo fosse vivo. Non appena comparve la forza vitale, Patriarca Demone di Sangue divenne visibilmente più anziano e deperito. Non fornì alcuna spiegazione a Meng Hao, ma questo simbolo magico dorato era stato creato da una parte dell’essenza della sua forza vitale. Il potere di questa forza vitale era stato sviluppato negli anni di Coltivazione ed era un qualcosa che non poteva essere ripristinato.


Il simbolo magico tremolò diverse volte e poi volò verso Meng Hao.


“Posiziona questo simbolo magico sul suo vecchio corpo fisico”, disse, con voce roca e con un tono disinvolto. “Dopo nove cicli di nove giorni di nutrimento, un totale di ottantuno giorni, l’anima della tua amata potrà ritornare nel suo corpo e lei potrà camminare ancora una volta nelle terre del Dominio Meridionale. Se non entra nel ciclo della reincarnazione entro cento anni, allora la sua longevità di mille anni sarà spezzata.


“Una volta entrata nel ciclo della reincarnazione, questo simbolo magico la guiderà nel nulla. Quando sarà negli inferi, la proteggerà. Questo la aiuterà anche quando raggiungerà l’Ascensione Immortale”.


Meng Hao guardò il simbolo. Considerato il livello della sua base di Coltivazione, come poteva non vedere la forza vitale terrificante presente al suo interno e quanto si fosse indebolito Patriarca Demone di Sangue dopo che era comparso?


All'improvviso dentro di lui si levarono delle emozioni complesse. Non importava che Patriarca Demone di Sangue lo avesse costretto ad accettare il titolo di Principe Di Sangue, nel suo cuore provava ancora un’incredibile gratitudine.


Meng Hao accettò con cura il simbolo magico e lo ripose, poi congiunse le mani e fece un inchino profondo verso Demone di Sangue.


“I miei omaggi, Patriarca!”


Negli occhi di Demone di Sangue brillò una strana luce e la sua risata roca riecheggiò in tutta la Setta del Demone di Sangue.


Meng Hao non disse altro. Sapeva che, all’inizio, i motivi per cui la sua vita avesse a che fare con la Setta del Demone di Sangue erano quasi nulli. Eppure, Patriarca Demone di Sangue gli aveva già dimostrato una generosità incredibile.


Non era limitata agli eventi che erano avvenuti fuori dalla Setta dell’Affidabilità quell'anno. Se si risaliva ulteriormente ai fatti, Patriarca Demone di Sangue in realtà si era fatto vedere anche ALL'INTERNO della Setta dell’Affidabilità. Naturalmente, Meng Hao si era creato da tempo dei legami con la Setta del Demone di Sangue.


Certo, Meng Hao era consapevole che fosse stato costretto nella Setta del Setaccio Nero. Nonostante ciò, aveva comunque scelto di percorrere il cammino davanti a sé.


“Non ti pongo alcuna condizione”, disse Patriarca Demone di Sangue. “Anche se vuoi guidare la Setta del Demone di Sangue fuori, nel Dominio Meridionale, per dichiarare guerra alla Setta del Setaccio Nero, per distruggerli… io non ti fermerò.


“Qui puoi fare quello che vuoi. Il mio unico desiderio è che coltivi la Grande Magia del Demone di Sangue. Coltivala fino al sesto livello e potrai andartene senza alcun ostacolo da parte mia”.


Meng Hao inclinò la testa per guardare Patriarca Demone di Sangue, con un’espressione sconvolta sul volto. Non avrebbe mai potuto immaginare che avrebbe avuto un’unica condizione, e che sarebbe stata una cosa simile.


“Quando la coltiverai verso il terzo livello”, disse Patriarca Demone di Sangue, con lo sguardo fisso su Meng Hao, “io ti concederò della buona fortuna. Dopodiché, ad ogni livello in più si aggiungerà ulteriore buona fortuna!


“Non ho ucciso Sei Dao della Setta del Setaccio Nero, ho solo mutilato la sua consistenza. La sua base di Coltivazione crollerà presto fino allo stadio iniziale della Ricerca del Dao. Quando la tua Grande Magia del Demone di Sangue raggiungerà il quarto livello, sarai in grado di uccidere con facilità proprio quello stadio. In quel momento, potrai spazzare via personalmente tutta la Setta del Setaccio Nero”.


Meng Hao non disse nulla per rispondere, ma nei suoi occhi splendeva una luce strana.


“Tutto quello che ti sto dando è un titolo nella Setta. Riguardo al fatto che tu possa o meno resistere da solo nella Setta, possa convincere chiunque a seguirti… e far riconoscere la tua posizione, beh…


“Questo dipende dalle tue capacità”. Demone di Sangue rivolse uno guardo intenso a Meng Hao, poi agitò la mano destra. Una goccia di sangue si alzò in volo per poi librarsi davanti a Meng Hao. Lui la afferrò e, quando toccò il suo palmo, questa si trasformò in un cristallo color sangue, al cui interno baluginava un simbolo magico che sembrava contenere un Dao misterioso e immenso.


Dopo aver consegnato la goccia di sangue, Patriarca Demone di Sangue divenne visibilmente ancora più debole. La goccia era ovviamente fatta della sua linfa vitale, la quale conteneva parte della sua volontà ed era indistruttibile. Conteneva anche buona fortuna.


Questa era la sua eredità! L’eredità di Patriarca Demone di Sangue!


Dopo aver osservato Meng Hao accettare la goccia di sangue, Patriarca Demone di Sangue lo guardò con affetto.


“Ho vissuto fin troppi anni”, sussurrò nel suo cuore, “e le mie condizioni peggiorano di giorno in giorno. Alla fine, la mia anima si disperderà e morirò. Quando ciò accadrà, finalmente riuscirò ad accompagnare negli inferi i miei amici morti da tempo… loro sono morti e io vivo da solo… aspettami, sorella. Aspettatemi, amici. Presto potremo riunirci…


“Quando morirò, la mia morte avrà il valore più alto di tutte. La mia morte cambierà la Lega dei Sigillatori del Demone!


“Infatti, questo è il motivo per cui ho deciso di scendere qui, nelle terre del Dominio Meridionale… questa è la terra natale dei Sigillatori del Demone. Aspettatemi, tutti voi. Il giorno arriverà presto…”.


Meng Hao congiunse le mani e fece un inchino profondo, poi si voltò per lasciare la grotta.


Proprio quando stava per mettere piede fuori dall'ingresso della grotta, all'improvviso si fermò.


“Patriarca”, disse, “Come Principe di Sangue, ho la licenza di uccidere, giusto? Quante vite di discepoli ne sono coperte?”.


Non appena Patriarca Demone di Sangue udì le parole, i suoi occhi tremolarono e sollevò la testa ancora una volta dal Laghetto di Sangue.


“Cento ogni anno”.


“A prescindere dal prestigio che hanno?”


“A prescindere dal prestigio che hanno”, fu la risposta pacata. Per lui, nessuno degli altri discepoli presenti nella Setta del Demone di Sangue era importante quanto Meng Hao.


Meng Hao non disse altro. Lasciò la grotta dell’Immortale e, nel farlo, la voce di Patriarca Demone di Sangue riecheggiò fino a pervadere tutta la Setta.


“A partire da questo giorno, Meng Hao… è il Principe di Sangue della Setta del Demone di Sangue!”.


Le parole rombarono come tuoni lungo le cinque vette delle montagne della Setta del Demone di Sangue. All'istante, dalle quattro vette delle montagne più esterne comparvero dei flussi di senso divino, i quali si concentrarono tutti su Meng Hao mentre questi stava lì sul Monte Demone di Sangue.


La sua espressione era la solita mentre avanzava lungo gli scalini. Il suo volto calmo sembrava reticente e taciturno; dopo la morte, la sua personalità era drasticamente cambiata. Soprattutto dopo il massacro nella Setta del Setaccio Nero. Dopo questo, era diventato più spietato e violento, e si vedeva.


Aveva avuto un’influenza ancora maggiore tutto ciò che era avvenuto con Xu Qing. Per quanto riguardava Meng Hao, adesso tutta la sua vita era diversa.


Camminava in silenzio, senza fare nulla per fermare gli innumerevoli flussi di senso divino che avevano iniziato a concentrarsi su di lui. Ciascun flusso era carico di ostilità. Dopotutto, per la Setta del Demone di Sangue, Meng Hao… era un estraneo!


Il fatto che un estraneo all'improvviso fosse venuto nella Setta del Demone di Sangue e poi fosse stato promosso immediatamente a Principe di Sangue, era una cosa che colpiva l’interesse di più di qualcuno. Chiaramente, molte persone erano sdegnate.


Il loro sdegno non poteva essere mostrato in presenza di Patriarca Demone di Sangue, ma, quando si trattava di Meng Hao, a loro non importava minimamente di lui. Anche se era stato nominato Principe di Sangue, nella Setta del Demone di Sangue… le parole devono essere supportate dalla forza.


Riguardo a ciò che era avvenuto nella Setta del Setaccio Nero, solo Meng Hao ne era a conoscenza. Gli altri esperti nella Setta del Demone di Sangue sapevano solo che il loro Patriarca aveva creato una formazione di incantesimi e poi era tornato dalla Setta del Setaccio Nero con Meng Hao.


Per quanto riguardava i particolari di ciò che era accaduto, naturalmente la Setta del Setaccio Nero non avrebbe diffuso la notizia. Era molto probabile che il resto della Setta del Demone di Sangue non sarebbe venuto a conoscenza dei dettagli a breve.


C’erano degli esperti potenti che occupavano tutte e quattro le vette delle montagne esterne della Setta del Demone di Sangue. Avevano costruito le proprie organizzazioni all'interno della Setta che alla fine causarono la divisione della Setta del Demone di Sangue in quattro grandi poteri o sezioni.


In generale, le quattro sezioni non andavano d’accordo ed era difficile determinare chi si trovasse nella posizione più elevata. A livello superficiale le cose erano armoniose ma, in realtà, c’erano scontri segreti perenni.


Che fosse all'esterno o all'interno della Setta, era sempre stato così.


Riguardo alla posizione del Principe di Sangue, si trattava di una cosa che ciascun potere desiderava per sé. Se avesse ottenuto la posizione di Principe di Sangue, questo avrebbe cambiato ogni cosa e gli avrebbe dato i titoli per assumere il controllo di tutte le vette delle montagne.


La prima vetta della montagna veniva chiamata Monte Sangue di Ferro. 50.000 Coltivatori la chiamavano “casa” e tutti questi erano Coltivatori Demoniaci e assassini spietati. Al momento, tutti i loro sguardi gelidi erano fissi sul Monte Demone di Sangue.


Non gli importava nulla del nuovo Principe di Sangue e nemmeno della sua base di Coltivazione straordinaria. Anche se fosse stata ancor più straordinaria, lui era sempre nient’altro che un estraneo. Come avrebbe potuto resistere a tutto il Monte Sangue di Ferro?!


In una grotta dell’Immortale sul punto più alto della montagna c’erano due Patriarchi Sangue di Ferro. Non erano Coltivatori ma, invece, Incarnazioni Demoniache; riguardo ai loro veri io, poche persone sapevano qual fosse il loro aspetto.


Di norma, non si avventuravano spesso e, al momento, erano seduti a gambe incrociate con gli occhi aperti mentre guardavano Meng Hao.


“Niente di più di un membro della generazione attuale”, disse uno di loro.


C’era anche un uomo di mezza età che si trovava fuori dalla grotta degli Immortali dei due Patriarchi. I suoi occhi balenavano per l’intento omicida mentre fissava in direzione del Monte Demone di Sangue.


“Il titolo di Principe di Sangue era destinato a me, Chang Yi! Questo Meng Hao osa strappare il cibo dalla bocca della tigre? Sta cercando la morte!”. Il suo corpo iniziò a brillare con una luce insanguinata e nei suoi occhi si levarono dei mari di sangue. Era evidente che l’uomo fosse infuriato, e attorno a lui comparvero innumerevoli anime insanguinate, le quali emettevano tutte delle urla disperate.


Digrignando i denti, si mise in ginocchio e si inchinò in direzione della grotta dell’Immortale. “Maestri, vi prego di permettere che il discepolo entri in azione!”.


“Lui potrebbe anche essere il Principe di Sangue”, disse uno dei due Patriarchi Sangue di Ferro, “ma l’unica differenza tra la sua posizione e la tua è che lui ha l’accesso privilegiato alla Grande Magia del Demone di Sangue. Se sei abbastanza abile da fargli piegare la testa, allora può diventare la tua marionetta!”.


“È vero”, disse l’altro, con voce fredda. “Se sei abbastanza abile da farlo arrendere, allora come gestori della camera delle torture, i tuoi Maestri avrebbero il diritto di distruggerlo. Certo, è stato nominato dal Patriarca, quindi non puoi essere tu il primo a fare una mossa!”.


L’uomo di mezza età alzò lo sguardo e nei suoi occhi baluginò la violenza. Senza esitare, lasciò la vetta della montagna.


Nello stesso momento, sulla vetta della seconda montagna della Setta del Demone di Sangue, che era conosciuta come Monte Cielo Oscuro, un Coltivatore si alzò in piedi dalla meditazione per guardare il Monte Demone di Sangue. Questo era il rispettato Patriarca Cielo Oscuro, il quale veniva chiamato Demone, ma in effetti era un Coltivatore.


Alle sue spalle c’erano i suoi sette apprendisti, nessuno dei quali sembrava essere una persona con buone intenzioni. Nei loro occhi tremolavano una luce rossa e l’intento omicida.


Le decine di migliaia di discepoli sul Monte Cielo Oscuro, i quali erano tutti guidati da Patriarca Cielo Oscuro, fissavano in silenzio con occhi gelidi in direzione del Monte Demone di Sangue.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
        


                                



