---
title: Capitolo 707 – Soggiogare!
pubDate: 2025-03-17T11:17:34.966Z
tags:
    - issth
---


Occorse solo un passo a Meng Hao per raggiungere il primo picco. Nell'istante in cui vi mise piede, tutto il Monte Sangue di Ferro tremò. Dentro al loro tempio sulla cima della montagna, le facce dei due Patriarchi Sangue di Ferro vennero percorse da un fremito, e i due eruttarono con una scioccante energia della Prima Recisione.


Un rombo riempì il Cielo e la Terra, le nuvole e la nebbia ribollirono in tutte le direzioni. Allo stesso tempo, un volto enorme apparve a mezz'aria sopra il Monte Sangue di Ferro; era completamente del colore del sangue e due corni si protendevano dalla sua fronte.


Appariva feroce senza pari. Per quanto riguardava i due Patriarchi, le loro tuniche sbattevano al vento selvaggiamente e nelle loro mani reggevano delle enormi asce da battaglia.


Le asce da battaglia erano Armi Demoniache; i due Patriarchi stavano fronteggiando un nemico mortale e i loro cuori tremavano con grandi ondate di sconcerto.


“Non posso credere... che sia così potente!!”


“Qual è il livello della sua base di Coltivazione?! Non riesco a vedere alcuna traccia della Seconda Recisione, ma se anche fosse al grande cerchio della Prima Recisione, non dovrebbe possedere un senso divino così potente!”


“Possibile che Coltivi qualche tecnica che potenzia specificamente il suo senso divino!?”


L'attimo in cui apparvero i due Patriarchi fu lo stesso in cui Meng Hao mise piede sulle scale che conducevano al picco della prima montagna. Lentamente, cominciò a farsi strada verso la cima.


Tutti gli occhi erano fissi su di lui e tutti stavano pensando che in questo momento, Meng Hao era davvero degno del suo titolo, dopotutto.


Sulla seconda montagna, il ragazzino con l'aspetto da studioso, il Patriarca Cielo Oscuro, poteva percepire il risultato dello scontro tra i sensi divini di Meng Hao e dei due Patriarchi Sangue di Ferro. Il suo volto era coperto dall'incredulità mentre si alzava precipitosamente in piedi, per poi teletrasportarsi all'istante fuori dal tempio.


All'esterno i suoi sette apprendisti boccheggiavano e i loro volti erano pieni di incredulità.


“Ha resistito al senso divino dei due Patriarchi Sangue di Ferro tutto da solo!!”


“Ma... ma che base di Coltivazione possiede!?”


“Cosa sta facendo? Questa non era solo una prova?”


“SILENZIO!” abbaiò il Patriarca Cielo Oscuro. Scioccati, i sette apprendisti divennero subito silenziosi come le cicale d'inverno.


Sulla quarta montagna, anche i tre anziani ammantati dalle fiamme si precipitarono fuori dai loro templi. Le loro espressioni mentre guardavano verso il picco della prima montagna erano di incredulità.


Di lato, il giovane con il ventaglio che aveva osservato precedentemente gli eventi con uno sguardo di sdegno sul viso, ora era a bocca aperta, in apparenza incapace anche di respirare.


Realizzò all'improvviso che questa non era una situazione in cui il Principe di Sangue si comportava in modo immaturo. Piuttosto era l'opposto, la sua base di Coltivazione era così alta che non doveva curarsi di nessuna sorta di strategia o pianificazione. Eliminava tutti i suoi avversari in un sol colpo!


Non appena Meng Hao iniziò a salire la scalinata, la prima, la seconda e la quarta montagna vennero sconvolte completamente. In quello stesso momento, il vento e le nubi si gonfiarono; apparve una nebbia nera, al cui interno si poteva scorgere una foschia bianca.


In un batter d'occhio, il bianco e il nero cominciarono a turbinare l'uno sull'altro e prendere la forma di due enormi perle. Per di più, sotto alle due perle vi era una montagna avvolta nella bruma e nelle nuvole!


La Nona Montagna!


Le Perle Bianca e Nera e la Nona Montagna!


Insieme!


Questo era qualcosa che Meng Hao aveva ideato dopo la sua battaglia col Patriarca Sei-Dao della Setta del Setaccio Nero. Sebbene non fosse completa, era comunque in grado di usarla con un effetto sconvolgente.


Un rombo echeggiò mentre le Perle Bianca e Nera e la Nona Montagna si schiantavano sui due Patriarchi del Monte Sangue di Ferro.


RUMBLE!


Il terreno tremò e il frastuono riempì l'aria. Il volto dei due Patriarchi rabbrividì.


Nel frattempo, sulla quinta montagna, gli occhi del vecchio curvo si spalancarono e lui prese un profondo respiro.


La bella giovane al suo fianco era totalmente sconvolta.


“Cosa... cosa sta facendo? Possibile che stia davvero cercando di combattere contro il Monte Sangue di Ferro? Maestro, non avevi detto che le cose non si sarebbero fatte serie?”


Il vecchio curvo sbatté le palpebre e si schiarì la gola. “Calmati, va bene? Basandomi sulla mia esperienza, posso affermare che la faccenda non diventerà estremamente seria. Al più, la prima montagna sarà coinvolta. Hahaha! Sembra che il Principe di Sangue l'abbia presa come una prova di forza!”


Nella montagna centrale, il Monte Demone di Sangue, il volto del Patriarca era tranquillo, ma un sorriso vi si poteva scorgere un sorriso di contentezza.


“L'assenza di pietà nel tuo cuore è troppo intensa e non può essere dispersa. Puoi benissimo lasciare che si condensi in una Natura Diabolica. Ci è voluto molto tempo. Non che volessi forzarti; anzi, questo è il solo metodo con cui potrei esserti utile.


“Per ora tu non comprendi, ma quando raggiungerai la tua Terza Recisione, sarai illuminato.”


Anche Li Shiqi si trovava sul Monte e i suoi occhi brillavano con una strana luce mentre guardava lo svolgersi della scena. Dopotutto, lei conosceva Meng Hao molto, molto meglio di chiunque altro nella Setta del Demone di Sangue.


Gli eventi nell'antica Setta del Demone Immortale erano stampati in modo indelebile nel suo cuore e non aveva dimenticato nulla di ciò che era accaduto lì. Per di più, dopo essere tornata non aveva raccontato a nessuno della setta cosa fosse successo, con l'eccezione del Patriarca Demone di Sangue.


Il più sorpreso di tutti era Wang Youcai. Rimase a fissare vacuamente mentre accadeva ogni cosa, poi cominciò a respirare profondamente e la determinazione iniziò a brillare nei suoi occhi. “Meng Hao... è così forte! Io... non posso permettermi di rimanere indietro!”
RUMBLE!!


Un clamore gigantesco riempì l'aria quando Meng Hao fece il terzo passo su per le scale. A mezz'aria, le perle nella nebbia bianca e nera, così come la Nona Montagna su cui orbitavano, sfrecciarono verso la cima della montagna. Sotto la forza dell'incredibile pressione, il feroce volto gigante dei due Patriarchi Sangue di Ferro rivelò improvvisamente un'espressione di dolore.


Quello di Meng Hao era gelido mentre faceva il quarto passo.


Un rombo scioccante fece tremare tutto quanto. Il volto formato dall'energia dei due Patriarchi si dimenò e ululò. Tuttavia, non ottenne nulla. Sotto la pressione schiacciante si frantumò in innumerevoli frammenti.


Agli osservatori sembrò quasi come se metà del cielo fosse stato strappato via, sostituito dalle Perle Bianca e Nera e dalla Nona Montagna. Avendo visto il loro feroce volto distrutto, i due Patriarchi tremarono e tossirono sangue. In un batter d'occhio sembrarono invecchiare e i loro volti si riempirono di incredulità.


“Ma quanto è forte?!” pensarono con le menti che vorticavano. Eppure nelle loro fantasie più sfrenate non avrebbero potuto immaginare che Meng Hao, usando solo la sua aura, potesse metterli così tanto in difficoltà.


Sulla seconda montagna, il volto del Patriarca Cielo Oscuro si agitò guardando le Perle Bianca e Nera e la Nona Montagna. “Che abilità divina è quella?!”


Gli apprendisti al suo fianco stavano tremando e lo stesso valeva per i 50.000 Coltivatori della prima montagna. Questi guardavano in cielo e verso Meng Hao, ed erano terrorizzati.


Le tre figure ammantate di fiamme sulla quarta montagna guardavano sconvolte.


“Soverchiante! Ora, quello è soverchiare!”


“Non li ha neppure attaccati direttamente, ha solo usato dell'energia per ridurre in questo pessimo stato i due Patriarchi Sangue di Ferro!”


“Principe di Sangue! Lui è davvero il Principe di Sangue!”


Tutti ansimavano. Nella Setta del Demone di Sangue il rispetto era mostrato al forte. A parte gli Apprendisti d'Elite che avevano guadagnato il loro posto a causa delle loro stirpi, tutti gli altri erano completamente stupefatti dalla dimostrazione di forza di Meng Hao.


Fece un quinto passo.


Ogni cosa tremò mentre le Perle Bianca e Nera e la Nona Montagna continuavano a emettere una pressione schiacciante. I volti dei due Patriarchi fremettero, e con ruggiti ringhianti, si alzarono in volo. Tuttavia, mentre ancora decollavano, un rombo echeggiò e vennero schiaffati a terra. Si schiantarono contro la cima della montagna, facendola tremare violentemente quando sprofondò nel terreno di almeno tre metri!


Tutti gli spettatori erano stupefatti.


I due Patriarchi Sangue di Ferro sputarono sangue; i loro corpi erano coperti di ferite e la loro meraviglia nei riguardi della Nona Montagna e delle Perle non poteva crescere oltre.


“Se non possiamo combattere l'abilità divina, allora ci scontreremo con il suo vero corpo!”


“Le sue tecniche magiche sono mostruose. Non possiamo combattere a distanza, dobbiamo andargli più vicino per attaccare!”


I due Patriarchi ruggirono e i loro corpi emisero dei suoni sordi quando iniziarono a crescere. Divennero rapidamente dei giganti a quattro braccia alti trenta metri che sembravano dei demoni malvagi.


Dalle loro fronti spuntarono una coppia di corni e non apparivano per nulla umani, ma dei Demoni. La loro energia esplose con violenza quando sollevarono le loro asce da battaglia per poi trasformarsi in fasci di luce che sfrecciarono verso Meng Hao con un intento omicida mostruoso.


“MUORI!”


“UCCIDIAMOLO!”


Meng Hao stava facendo il suo sesto passo quando gli piombarono addosso. Fissò con freddezza i due Demoni, poi sollevò la mano destra e schiaffeggiò con violenza.


Il suo corpo fisico aveva sperimentato la santificazione ed essenzialmente era al grande cerchio della Recisione dello Spirito. Era secondo solo alla Ricerca del Dao!


La sua base di Coltivazione era alla Seconda Recisione, ma il suo vero potere... lo poneva come il numero uno al di sotto della Ricerca del Dao nelle terre del Paradiso Meridionale.


Il suo palmo ruggì attraverso l'aria per atterrare direttamente sui due Demoni.


Un boato enorme echeggiò quando le asce andarono in frantumi. I volti dei due Demoni si riempirono di incredulità e il sangue spruzzò dalle loro bocche. Si udirono delle grida miserabili e sembravano sul punto di esplodere. Il sangue spruzzò dappertutto mentre venivano scaraventati via.


Il palmo di Meng Hao li spinse verso il picco della montagna e, allo stesso tempo, le Perle Bianca e Nera e la Nona Montagna cominciarono a scendere.


“NOOO!!”


“Patriarca, salvaci!!”


“Cielo Oscuro! Fiamma del Demone! Aiutateci!”


Quando i due Patriarchi Sangue di Ferro implorarono, dei bagliori sanguigni sorsero dalla seconda e quarta montagna. Mentre sfrecciavano in aria, una voce echeggiò.


“Basta!”


“Hai dimostrato il tuo potere! Perché non fermi la tua mano!?”


La spietatezza negli occhi di Meng Hao si agitò quando fece l'ottavo passo.


“SPARITE!” disse, facendo esplodere il suo senso divino. Questo si trasformò in un mostruoso raggio color del sangue che saettò verso i bagliori sanguigni in avvicinamento. La sua intensità esplosiva frantumò all'istante i due raggi nemici, e questi svanirono.


“Volete ancora mettermi alla prova? Bene allora, guardate per bene. Mi piace questo Monte Sangue di Ferro.” Mentre la sua voce tuonava, le Perle e la Nona Montagna si schiantarono contro la cima della montagna.


CRUSH!


Ogni cosa tremò e una miriade di colori lampeggiò in cielo. I 50.000 discepoli della prima montagna tremarono mentre i due Patriarchi strillavano in modo miserabile. I loro corpi vennero immediatamente schiacciati dalla Nona Montagna.


Quando i loro corpi vennero distrutti, le loro Anime Nascenti volarono fuori, ma non furono in grado di fuggire. Le Perle Bianca e Nera le assorbirono immediatamente e vennero sigillate all'interno.


In questo momento, Meng Hao finì l'ottavo passo e raggiunse la cima della montagna. Mentre stava lì in piedi da solo, tutti i discepoli della prima montagna caddero tremanti in ginocchio e iniziarono a prostrarsi.


“Offriamo i nostri rispetti, Principe di Sangue!”


“Offriamo i nostri rispetti, Principe di Sangue!”


Le voci echeggiarono dalla prima montagna, levandosi in aria e diffondendosi come onde enormi.


L'intera Setta del Demone di Sangue era piena del loro suono.


Tuttavia, mentre il suono si propagava, si udì una voce tetra e penetrante.


“Meng Hao, puoi anche avere un'alta base di Coltivazione, ma questa è la Setta del Demone di Sangue! Uccidere i Patriarchi della camera delle torture per usurparne la posizione va contro le regole della setta! DEVI provvedere ad un risarcimento!"


“Distruggere i due Compagni Daoisti Sangue di Ferro richiede che tu dia un compenso!”


Le voci venivano dai picchi della seconda e quarta montagna. Il Patriarca Cielo Oscuro e i tre Patriarchi Fiamma del Demone rifiutavano di gettare la spugna, e nelle loro menti, Meng Hao aveva già stabilito il suo potere. La loro opinione era che il Patriarca Demone di Sangue sarebbe sicuramente apparso presto. Per questo avevano parlato per mantenere la faccia e essere sicuri che tutti sapessero che non temevano il Principe di Sangue.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter


                                


                                



