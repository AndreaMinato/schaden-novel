---
title: Capitolo 711 - Laghi del Dao Primordiale
pubDate: 2025-03-17T11:17:34.967Z
tags:
    - issth
---


Un anno.


Un intero anno era passato da quando Meng Hao era giunto nella Setta del Demone di Sangue. Durante quel periodo, non aveva nemmeno osato fare mezzo passo fuori dalla sua valle, né qualcuno lo aveva disturbato. Nell'utopia della sua valle, lui e Xu Qing osservavano il sole nascere e tramontare. Tutto era calmo e pacifico, e loro passavano la totalità del loro tempo a godere del calore e della dolcezza della reciproca compagnia.


Durante quell'anno, Xu Qing non praticò la coltivazione. Visse come una donna mortale, accompagnando Meng Hao. Capitava che la sua risata fosse trasportata fino a fuori dalla valle, e i discepoli della Setta del Demone di Sangue che stavano di guardia all'esterno sorridevano, voltandosi a guardare indietro verso la valle.


Essi erano il loro Principe di Sangue, e l’amata del Principe di Sangue.


Durante quell'anno, la reputazione di Meng Hao all'interno della Setta del Demone di Sangue non diminuì. In aggiunta, storie su quanto era accaduto nella Setta del Setaccio Nero si diffusero dalla Setta del Demone di Sangue in tutto il Dominio Meridionale. Ben presto, il nome di Meng Hao divenne ancora più illustre.


Era un esperto della Recisione dello Spirito, Gran Maestro del Calderone degli Elisir, Principe di Sangue della Setta del Demone di Sangue, e aveva dichiarato guerra alla Setta del Setaccio Nero. Le storie circolavano, e presto il nome ‘Meng Hao’ era nelle menti di ogni persona nel Dominio Meridionale.


Per quanto riguarda Meng Hao, aveva saputo del tragico destino del Clan Wang, e sentì parlare anche del pazzo dall'animo spezzato che aveva farneticato sull'Ascensione Immortale e si aggirava nei paraggi, avendo perso tutto.…


Durante quell'anno, Meng Hao non aveva abbandonato la coltivazione della Gran Magia del Demone di Sangue. Tuttavia, in svariate occasioni aveva percepito che era incapace di raggiungere il terzo livello. Gli mancava qualcosa.


Era intrappolato in un collo di bottiglia, e la cosa era decisamente ovvia. Patriarca Demone di Sangue non gli forniva nessun suggerimento o promemoria. Anzi, durante l’intero anno, nemmeno parlò a Meng Hao. Sembrava che avesse consegnato l’intera Setta del Demone di Sangue nelle mani di Meng Hao. Meng Hao aveva quindi il potere sulla vita e sulla morte di ciascuno nella setta.


Sebbene non avesse sfondato nella Grande Magia del Demone, aveva ottenuto l’illuminazione nel Sigillo Prezioso del Corpo dei Nove Cieli.


L'arte era rozza e semplice, ma poteva temperare il corpo carnale in misura incredibile. Sfortunatamente, richiedeva un ampio numero di strumenti magici da fondere nella carne. In pratica… si trattava di un'abilità divina in grado di rifinire il corpo di una persona in un prezioso strumento magico.


La maggior parte delle persone, anche se fossero riusciti a raggiungere l’illuminazione, l’avrebbero comunque trovata difficile da coltivare. Dopotutto, richiedeva una quantità incredibile di strumenti magici. Solo per coltivare il primo livello erano necessari 10,000 strumenti magici della Recisione dello Spirito.


Fortunatamente, non erano richiesti tesori dell’essenza della vita della Recisione dello Spirito.


Tuttavia, se fosse riuscito con successo a coltivare il primo livello, allora il suo corpo carnale sarebbe andato oltre la Recisione dello Spirito, raggiungendo il livello della Ricerca del Dao. Quando il corpo carnale avesse raggiunto la Ricerca del Dao, il Qi e il sangue avrebbero contenuto una legge naturale del Cielo e della Terra.


Un tale corpo sarebbe stato di sicuro un prezioso tesoro.


Se anche il secondo livello fosse stato coltivato con successo, il corpo carnale avrebbe sfondato la Ricerca del Dao e avrebbe provato la Tribolazione del Corpo Carnale Immortale. E se l’avesse trascesa... il Qi e il sangue avrebbero raggiungo l’Ascensione Immortale.


“Ci sono un totale di Quattro livelli per questa arte. Se riuscissi a coltivare il livello più alto…” Per un momento i suoi occhi si illuminarono di una luce brillante. Svanì rapidamente. Gli strumenti richiesti per coltivare il quarto livello erano cose di cui aveva mai nemmeno sentito nominare.


“E poi c’è il Dao del Vero Sé della Magia Demoniaca della Fiamma Morente!” pensò, con gli occhi che brillavano di una strana luce. Durante quell'anno, la sua più grande conquista non riguardava il Sigillo Prezioso del Corpo dei Nove Cieli, ma piuttosto al Dao del Vero Sé della Magia Demoniaca della Fiamma Morente!


Dopo aver molto ponderato, Meng Hao aveva finalmente ottenuto un briciolo di comprensione. Era un’arte che poteva essere utilizzata per creare un clone. Certo, la magia dei cloni non era comune nel Dominio Meridionale, tuttavia non era nemmeno rara, e la maggior parte dei Coltivatori della Recisione dello Spirito aveva trovato un modo per creare cloni.


Dopo tutto, se un clone moriva, il vero sé continuava a vivere. Allo stesso modo, se il vero sé moriva, il clone avrebbe continuato a vivere. Creare un clone aggiuntivo era come creare una vita aggiuntiva.


C’erano molte magie che potevano essere utilizzate per coltivare i cloni, e tutte avevano i loro aspetti univoci. Per quanto riguarda il Dao del Vero Sé della Magia Demoniaca della Fiamma Morente era una delle magie Daoiste di grado più elevato all'interno della Setta del Demone Immortale. Inoltre, si trattava dell’essenza vitale della Magia Demoniaca della Fiamma Morente, uno dei tre Arcidemoni di rango appena inferiore a Lord Li.


In termini di potenza sarebbe stato veramente difficile trovare qualcosa di più illustre in tutta la Nona Montagna e Nono Mare.


“Altre magie di clonazione richiedono l’estrazione di un frammento dell’anima di qualcuno, da inserire in un pezzo di carne e sangue del corpo, oppure di un corpo spirituale. Un’altra opzione prevede di poter usare una sorta di strumento magico per creare un corpo, quindi di collegarlo al vero sé.


“Questi sono i metodi più sicuri, che annullano qualsiasi problema potrebbe nascere da un clone che si ribella.


“Tuttavia, il Dao del Vero Sé della Magia Demoniaca della Fiamma Morente può creare un corrispondente corpo clonato. Il corpo del clone richiede anche un filo d'anima, di chiunque tranne che della propria anima, ma piuttosto dall'anima di un estraneo.


“Più forte è l’anima, più forte sarà il clone! Inoltre, più di un’anima può essere fusa in esso, cosa che renderebbe il clone ancora più potente.


“Non è un problema di controllo del corpo tramite l’anima, piuttosto, si tratta di controllare l’anima con il corpo. L’anima appassisce, trasformandosi in una fiamma che nutre il clone. Non si tratta di un’arte Daoista, bensì di una magia Demoniaca. Una volta che il clone è creato, il corpo fisico si trasforma in un vero sé, sopprimendo l’anima del clone e diventando il Dao del Vero Sé.


“Il corpo è come un fodero e l’anima è come una spada. Il segreto di tutto ciò è controllare l’affilatissima lama!


“Questa arte è incredibilmente soverchiante!


“Dao del Vero Sé della Magia Demoniaca della Fiamma Morente!


“Con questa magia di coltivazione non si ha un effettivo clone, ma un secondo vero sé! Un incredibilmente potente vero sé!”


**


Molte cose erano accadute nel mondo durante l’anno passato. Uno degli eventi più scioccanti non era la ricomparsa di Meng Hao, piuttosto il fatto che una delle tre Zone Pericolose del Dominio Meridionale, i Laghi del Dao Primordiale, avevano ripreso ad eruttare.


Come se non bastasse, le eruzioni ricorrevano con frequenza sempre crescente. All'inizio si limitavano ai Geyser del Dao, posti nelle periferie del Lago del Dao, ma con il tempo, anche i Laghi del Dao stessi presero a eruttare. [1]


“Gli Antichi Laghi del Dao stanno eruttando di nuovo!”


“Ho sentito che il mese scorso, quando uno dei più piccoli Laghi del Dao aveva eruttato, era comparso uno strumento magico della Recisione dello Spirito!”


“Non hai nemmeno bisogno di nominare i Laghi del Dao. Anche i Geyser del Dao stanno eruttando. I Coltivatori si stanno radunando, e ho sentito che molte persone hanno raggiunto l’illuminazione.”


Queste chiacchiere potevano essere sentite spesso nella Setta del Demone di Sangue nei giorni recenti. Molti più di un paio di discepoli avevano lasciato la Setta e viaggiato fino ai Laghi del Dao, in cerca di buona fortuna e buona sorte.


Più il tempo passava, più i discepoli erano interessati ai Laghi del Dao. Ovviamente, all'inizio i più interessati erano solo i coltivatori della Formazione del Nucleo, fino ai coltivatori dell’Anima Nascente.


Tuttavia, un mese più tardi, un grande circolo di coltivatori dell’Anima Nascente, provenienti dalla Setta della Spada Solitaria, ottenne l’illuminazione e penetrò nella Fase della Recisione dello Spirito. Questo scosse l’intero dominio meridionale, e fece virtualmente correre ai Laghi del Dao Primordiale tutti i grandi circoli di Coltivatori dell’Anima nascente che erano bloccati nella Fase della Recisione dello Spirito, in cerca di buona fortuna.
Ben presto, i testimoni iniziarono a diffondere notizie di un'eruzione avvenuta all'interno dei Laghi del Dao Primordiale. Sembrava che avesse dato origine a increspature incredibili, che avevano permesso ai Coltivatori della Recisione dello Spirito di provare l’illuminazione riguardo al grande Dao.


Le notizie scatenarono una tempesta virtuale che investì il dominio meridionale. I Patriarchi della Recisione dello Spirito appartenenti a tutte le sette e clan si scatenarono con impazienza.
La Setta del Demone di Sangue non fece eccezione.


Dopo aver ottenuto il permesso di Meng Hao, i Patriarchi Sangueferro, Patriarca Cielo Oscuro, e i tre Patriarchi Fiamma Demoniaca entrarono nella valle e avvicinarono Meng Hao, il quale sedeva a gambe incrociate fuori dalla sua baita, un fiasco di alcolico posato in fronte a lui.


“Principe di Sangue, i Laghi del Dao stanno eruttando. Il Patriarca è segregato in meditazione e non ha indagato negli affari della setta. Sarà permesso alla Setta del Demone di Sangue di partecipare a questa opportunità di ottenere buona fortuna e sorte?”


“È vero, Principe di Sangue. Le altre sette stanno cominciando ad agitarsi. È un dato di fatto che, alcuni giorni fa, la setta della Spada Solitaria abbia inviato un numeroso gruppo di coltivatori ai Laghi del Dao Primordiale, capeggiato da un Patriarca della Recisione dello Spirito.”


“I Geyser del Dao posti al limitare della regione dei Laghi del Dao Primordiale non eruttano secondo uno schema preciso. Tuttavia, i laghi più piccoli nella regione interna eruttano una volta ogni duecento anni. Per quanto riguarda il Lago Principale, questo erutta soltanto ogni dieci mila anni.


“Secondo i calcoli, questa sarebbe la volta in cui è possibile che tutti i Laghi del Dao Primordiale eruttino!”


Xu Qing stava tranquilla in un lato. I Patriarchi della Recisione dello Spirito la trattavano con estrema cortesia. Dopotutto, il fatto che Meng Hao avesse combattuto da solo l'intera Setta del Setaccio Nero mostrava il posto che lei aveva nel suo cuore.
Meng Hao aprì gli occhi, e una luce profonda poteva essere vista in essi, così come una spietatezza tanto difficile da conciliare, così intensa da non poter esser dissipata. Nell'istante in cui aprì gli occhi, i cuori dei sei Patriarchi della Recisione dello Spirito tremarono, e inchinarono rispettosamente la testa.


“I Laghi del Dao Primordiale….” sussurrò Meng Hao. La sua base di coltivazione era in un collo di bottiglia. Sebbene avesse alcune idee, non gli era ancora chiaro al riguardo della sua Terza Recisione. Inoltre, rimanere ancora recluso in meditazione non sarebbe stato di alcun aiuto circa la Grande Magia del Demone di Sangue.


Voltò la sua testa per guardare Xu Qing.


“Starò bene” disse lei con un sorriso. “Rimarrò qui ad aspettarti….Non sarebbe per te una buona cosa acquisire un po’ di buona fortuna?” Il suo sguardo era pieno di calore mentre lo osservava. Durante l’anno passato, era stata molto felice. Non si era preoccupata della coltivazione, né delle complicazioni della vita. Era con Meng Hao, e si sentiva come se fosse ritornata alla semplice vita della Setta dell’Affidabilità.
I Patriarchi della Recisione dello Spirito guardarono Meng Hao pieni di aspettative, in attesa della sua risposta.


Fu a quel punto che Yao Ming, il Secondo esperto della Recisione dello Spirito dei tre Patriarchi Fiamma del Demone sembrò improvvisamente notare qualcosa. Guardò in basso verso la sua borsa da trasporto, quindi ne estrasse un contenitore di giada illuminato. Lo osservò attentamente per un istante, la sua espressione tremolante.


“Principe di Sangue, non possiamo esitare ancora a lungo. Ora che la Setta della Spada Solitaria è entrata in azione, la Setta del Gelo Dorato, la Setta del Fato Viola, la Setta del Setaccio Nero, il Clan Song e il Clan Li ne hanno seguito l’esempio. Hanno tutti mandato le loro forze guidate dagli Esperti della Recisione dello Spirito ai Laghi del Dao Primordiale.” Così dicendo, passò il contenitore di giada a Meng Hao.


Quando Meng Hao udì le parole ‘Setta del Setaccio Nero’ vide l’espressione di Xu Qing rabbuiarsi. Un istinto omicida brillò nei suoi occhi mentre accettava il contenitore di giada. Dopo averlo esaminato, sollevò lo sguardo, gli occhi brillanti di determinazione.


“Andiamo!” disse, alzandosi in piedi e avanzando. Le espressioni dei sei Patriarchi della Recisione dello Spirito della Setta del Demone di Sangue s’illuminarono. Considerando il livello della base di coltivazione di Meng Hao, con loro come guida, la Setta del Demone di Sangue avrebbe potuto finalmente mietere un abbondante raccolto.


Meng Hao camminò fino a fuori dalla valle seguito dai sei. Decine di migliaia di discepoli si erano già radunati lì fuori, gli sguardi carichi di aspettativa sui loro volti.


Meng Hao guardò verso di loro.


“Ogni picco di montagna scelga 10,000 discepoli che vengano con me ai Laghi del Dao Primordiale!”


“Sì, Principe di Sangue!”


“Sì, Principe di Sangue!” Le urla eccitate si sollevarono immediatamente attraverso la Setta del Demone di Sangue. Sotto la direzione dei sei Patriarchi della Recisione dello Spirito, tutto fu sistemato, e presto una folla composta da decine di migliaia di raggi di luce si scagliò in aria per seguire Meng Hao.


Li Shiqi era con loro, mentre invece Wang Youcai rimase indietro a montare la guardia seduto a gambe incrociate al di fuori della valle di Meng Hao.


Nell'esatto momento in cui Meng Hao guidò i discepoli in volo, Patriarca Demone di Sangue sedeva nella Pozza di Sangue nel Monte Demone di Sangue. Lentamente, aprì gli occhi.


“Per recidere il Diavolo, uno prima deve accettare l’Indemoniato. La sua Diabolicità non è ancora abbastanza profonda….”




NOTE:


1. Ricorderete sicuramente gli eventi che sono avvenuti intorno ad un Geyser del Dao in particolare che sono cominciati nel capitolo 266. Meng Hao/Fang Mu era travestito da Eroe Azzurro Senza Volto. Alla fine riuscì a conquistare l’illuminazione e a sconfiggere il Figlio del Dao delle Terre Nere, Luo Chong.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter


                                


                                



