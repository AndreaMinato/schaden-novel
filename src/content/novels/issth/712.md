---
title: Capitolo 712 - Radunandosi ai Laghi del Dao!
pubDate: 2025-03-17T11:17:34.967Z
tags:
    - issth
---


Le tre Zone Pericolose del Dominio Meridionale!


La Grotta della Rinascita, i Laghi del Dao Primordiale e l’Antico Tempio del Destino.


La più misteriosa delle tre era la Grotta della Rinascita. Il più feroce era l’Antico Tempio del Destino. Tuttavia, per i coltivatori, il sito che offriva più benefici in termini di coltivazione… erano i Laghi del Dao Primordiale!


Tuttavia, veniva ancora considerato come una delle Zone Pericolose. Una volta entrati, era impossibile predire se si sarebbe usciti vivi oppure no. Solo quando la regione dei Laghi del Dao era in stato di eruzione il pericolo si sarebbe minimamente ridotto, e le opportunità di una buona sorte aumentate.


Insieme alla regione dei Laghi del Dao, fratture invisibili apparivano spesso e potevano portare ovunque, tranne che a certi preziosi tesori. Inoltre, c’erano molti incantesimi restrittivi che erano rimasti per una infinità di anni. Ad inciampare in uno di questi, c’era la possibilità del novanta percento di finire morti.


Come se non bastasse, c’erano anche svariate trappole di teletrasporto. Apparivano senza alcun tipo di preavviso e ti teletrasportavano in specifiche aree della regione dei Laghi del Dao. Se eri fortunato, allora potevano portarti altrove, perfettamente in salvo. Se invece eri sfortunato, ti potevano teletrasportare in una delle fratture o addirittura dentro uno dei Laghi del Dao. Anche gli esperti di ricerca del Dao potevano finire uccisi o feriti in una situazione simile; nessuno poteva sfuggirne illeso.


C’era inoltre un’altra terrificante possibilità… era possibile finire in un ciclo di teletrasporto in cui si entrava in una trappola di teletrasporto che, continuamente, teletrasportava dentro e fuori da svariati luoghi, senza possibilità di uscita.


Era un ciclo senza fine, e i coltivatori che ci capitavano sarebbero stati tormentati da continui teletrasporti fino alla morte del loro corpo e del loro spirito.


Un risultato tanto tragico non era qualcosa di così raro nei Laghi del Dao Antico. Infatti, ogni tanto era possibile anche osservare cadaveri che passavano dalle varie trappole di teletrasporto.


Pochissime persone erano a conoscenza di come effettivamente i Laghi del Dao Primordiale si fossero formati. Nell'esatto centro dell'intera regione stava il Lago del Dao più grande, il quale era circondato da svariati laghi più piccoli. La superficie dei laghi era liscia come uno specchio, e agli spettatori sembrava che riflettesse l'integrità dei Cieli.


Oltre a questo c'erano i Geyser di Dao. Normalmente erano secchi e vuoti, ma quando eruttavano era possibile osservare le Proiezioni del Dao.


In aggiunta alle Proiezioni del Dao, che diventavano ogni tanto visibili nei Geyser o nei Laghi del Dao, ogni tanto questi sputavano fuori tesori preziosi, registri antichi, o addirittura bizzarre e terrificanti creature. Raramente potevano comparire materiali preziosi, o contenitori di giada contenenti tecniche speciali. Alcuni erano di poco conto, altri invece non avevano prezzo. In sostanza, era possibile che eruttassero qualsiasi tipo di strumento.


Nel corso del tempo, alcune persone erano giunte a sospettare che sotto i Laghi del Dao Primordiale vi fossero le rovine di alcune antiche strutture o città, che erano cadute nelle decadi del tempo.


In molti desideravano crearsi la strada per raggiungere queste rovine, ma anche i massimi esperti tra i Coltivatori della Ricerca del Dao erano incapaci di farlo. Persino i coltivatori del Clan Ji e del Clan del Paradiso Meridionale non ne erano in grado, con loro sommo dispiacere.


Al momento, centinaia e centinaia di coltivatori erano radunati al di fuori dei Laghi del Dao Primordiale. La maggioranza erano coltivatori senza scrupoli, i quali non osavano addentrarsi nella regione interna dei Laghi del Dao. Non potevano fare altro che battibeccare tra di loro per il controllo sui Geyser di Dao.


Per coloro che erano abbastanza forti per controllare un Geyser di Dao, questo gli avrebbe permesso di stabilire una base per il loro futuro. Tuttavia, c'erano meno di trecento Geyser di Dao, cosa che avrebbe portato ad aspri conflitti quasi ogni giorno.


Ovviamente, nonostante tutta la violenza, un coltivatore dopo l'altro riusciva ad acquisire l'illuminazione, e ad elevarsi nell'area di prominenza. Questo, in cambio, portava ad ulteriore eccitazione nella folla dei coltivatori, i quali sarebbero diventati matti alla sola opportunità di acquisire buona sorte.


Man mano che passava il tempo, sempre più coltivatori arrivavano. Ovviamente, alcuni provavano ad avventurarsi nella regione più interna, dove non c'erano solo i Geyser di Dao, ma anche Laghi del Dao profondi 30 metri!


Per quanto riguardava i Geyser di Dao, al novantanove per cento del tempo, eruttavano le Proiezioni del Dao. Solo occasionalmente eruttavano con altri strumenti.


Quando invece si parlava di Laghi del Dao, era tutta un'altra storia, che tendenzialmente dipendeva dalle dimensioni del lago. Per esempio, un Lago del Dao profondo 30 metri, aveva una percentuale del 30 percento di sputare qualcosa di diverso da una Proiezione del Dao. Il Lago del Dao da 300 metri aveva una probabilità dell'oltre trenta percento.


A seguire, c'era il lago da 3,000 metri, che aveva una percentuale del sessanta percento.


Infine, c'era il Lago del Dao da 30,000 metri, che aveva il novanta percento di possibilità di eruttare preziosi tesori!


Per quanto riguardava i Geyser di Dao, alla prima eruzione sarebbe apparsa anche una Proiezione del Dao. Da quel momento, quel preciso Geyser di Dao sarebbe stato bloccato su quella specifica Proiezione del Dao che sarebbe apparsa in ogni eruzione successiva. I Laghi del Dao erano diversi. Anche se una Proiezione del Dao fosse apparsa, sarebbe infine svanita. Quindi, si poteva aspettare sulla cima del lago per un periodo di tempo, in attesa di un'altra eruzione.


In tutta la regione dei Laghi del Dao Primordiale c'erano all'incirca un centinaio di laghi da 30 metri, ognuno dei quali era occupato da sette di piccole dimensioni, che rendevano difficile avvicinarsi per gli estranei. C'erano inoltre anche poche centinaia di laghi da 300 metri, la maggioranza dei quali era occupata da sette o clan di media grandezza.


Per quanto riguarda quelli da 3,000 metri, se ne contavano dieci in totale, per i quali solo le sette o i clan di grandi dimensioni, come la Setta della Spada Solitaria, erano qualificati ad occuparli.


A questo punto, il numero dei coltivatori del Dominio Meridionale che si erano raccolti non superava il 1,000,000 ma, piuttosto, erano più tra le cifre di 700,000 verso gli 800,000. Più ne arrivavano, più battaglie e uccisioni si verificavano.


Boom!


Un gruppo di coltivatori apparve improvvisamente nel cielo. Ciascuno di loro, nessuno escluso, brillava di una luce dorata, e il motivo era che tutti indossavano vesti o armature dorate. Tutti insieme, sembravano completamente selvaggi e rozzi.


Come si lanciarono nell'aria, il cielo e la terra si oscurarono e apparvero increspature in tutte le direzioni. Non guardarono verso il basso, anzi, fissarono i loro sguardi sulla regione interna dei Laghi del Dao Primordiale. Quando vi entrarono, non volavano, ma piuttosto procedevano attentamente, sotto la guida degli esperti della setta.


“La Setta del Gelo Dorato è arrivata!”


“Quelli sono I coltivatori della Setta del Gelo Dorato! E quello davanti a loro è il Patriarca della Setta del Gelo Dorato Ling Dong. Non ditemi che il ragazzo dietro di lui è il Gran Maestro della Montagna Eterna!?!?” [1]


“Vedi quel ragazzo al suo lato? E' quel tipo che ha giurato di prendere cento amate, il senza vergogna Li Fugui, giusto?”


Grida di allarme cominciarono a sollevarsi dall'interno della regione dei Laghi del Dao mentre le sette più piccole, e persino le sette di medie dimensioni, cominciavano a diventare ansiose. Era ancora più vero per le discepole femminili, i cui volti si riempirono di trepidazione alla menzione del nome Li Fugui.


Presto, molte più voci si sollevarono dalle regioni esterne.


“Il Clan Li è qui!!”


“È… è il Diciannovesimo Patriarca del Clan Li! Si dice che sia un esperto della Seconda Recisione! Guarda le persone dietro di lui! Sembrano avere lo stesso status, non ditemi che anche loro sono Patriarchi della Recisione dello Spirito?!”


“Anche il Clan Song è qui! Riesco a vedere le Marionette di Pietra per Inchiostro del Clan Song!”


“La Setta del Setaccio Nero! Anche gli uomini della Setta del Setaccio Nero sono qui!”


“Sembra proprio che tutte le sette e i clan dell'intero Dominio Meridionale siano arrivati!”


Le voci echeggiavano in tutte le direzioni attraverso i Laghi del Dao Primordiale. La persona nella posizione di comando nella Setta del Setaccio Nero non era altri che il Terzo Patriarca della Recisione, quello che era sopravvissuto all'attacco di Meng Hao. Ovviamente, la sua base di coltivazione si era ricoverata a sufficienza, ma il suo volto era arcigno mentre scoccava occhiate e guidava i suoi uomini nei Laghi del Dao.


Con il gruppo del Clan Song c'era Song Jia. Il suo volto era tranquillo, ed era seguita da vicino da un uomo di mezza età. In qualche modo, nonostante l'assenza di qualsiasi tipo di ira sul suo volto, l'uomo sembrava minaccioso. Nel gruppo era presente anche l'Eccentrico Song, la cui base di coltivazione era leggermente più forte di prima. Era ormai nel grande cerchio della Fase dell'Anima Nascente, giusto un mezzo passo indietro rispetto alla Recisione dello Spirito. [2]


Dietro di loro, più di diecimila giovani membri del Clan Song, e altrettante diecimila marionette. Le marionette erano nere, emanavano una intensa freddezza, ed erano completamente scioccanti alla vista..


Quasi nello stesso istante in cui il Clan Song era entrato nella regione interna dei Laghi del Dao Primordiale, una nuvola propizia, colorata di viola, apparve distante nel cielo. Come si avvicinò, un vecchio uomo dal volto giallastro divenne visibile. Era circondato da vari altri anziani che risplendevano di simili auree. I loro volti erano arcigni e non parlavano. Dietro di loro nella nuvola c'erano decine di migliaia di discepoli oltre ad una enorme fornace per elisir, attorno alla quale volteggiava una spada.


La loro energia era brillante e piena di colore e, come furono vicini, i coltivatori fuori dai Laghi del Dao realizzarono immediatamente chi erano.


“La Setta del Fato Viola!”


"È il Reverendo Dao Morente della Setta del Fato Viola! È un esperto della Recisione dello Spirito.”


“Guardate dietro di lui! Vi sono le due bellezze della Setta del Fato Viola… Chu Yuyan e Hanxue Shan!”


Tra i discepoli della Setta del Fato Viola, lo sguardo di Chu Yuyan svettava sulla scena al di sotto. Le sue sopracciglia erano corrucciate, come se stesse cercando qualcuno in particolare, per scoprire solo che la persona non era presente. Accanto a lei un'altra affascinante giovane donna, con la pelle bianca come neve, incredibilmente ammaliante. Non si trattava di altri che della Sacra Figlia della Città della Neve Sacra delle Terre Nere, Hanxue Shan.


Anche lei sembrava cercare tra la folla, e subito dopo la sua espressione divenne in qualche modo cupa. Accanto a lei c'era un taciturno uomo di mezza età, dai tratti affascinanti. Ogni tanto guardava verso Hanxue Shan con uno sguardo dolce nei suoi occhi, che teneva ben nascosto. [3]


Non era altri che Ye Feimu, la stessa persona che fece a gara con Meng Hao quell'anno per il titolo di Signore del Calderone Viola…. Era un Prescelto del Dao dell'Alchimia, e dopo le centinaia di anni passati si trovava nella fase dell'Anima Nascente. [4]


C'era un'altra persona nel gruppo che sembrava in qualche modo non classificabile e che già aveva una recente base di coltivazione dell'Anima Nascente. Anche lui guardava verso il basso, come in cerca di una immagine che esisteva da qualche parte nella sua memoria.


“Lui non è venuto…?” Sospirò l'uomo anziano. “Oh bene, scommetto che non si sarebbe nemmeno ricordato chi sono….” Sul volto dell'uomo anziano tremolarono infinite memorie di tempi trascorsi nella Setta del Fato Viola.


“Fratello Anziano Fang Mu, ricordi ancora Bai Yunlai…?” [5]


Inaspettatamente, tra le forze della Setta del Fato Viola si potevano trovare anche An Zaihai e Hailong, i due Signori del Calderone Viola. I loro sguardi non fissavano nulla di preciso, e espressioni complicate potevano essere viste sui loro volti. [6]


La nuvola propizia trasportò il gruppo dalla Setta del Fato Viola fino alla regione dei Laghi del Dao Primordiale, quindi svanì. Infine la regione dei laghi ritornò al suo stato iniziale.


Tre giorni più tardi, lontano dall'orizzonte, una luce color sangue risplendette. Il bagliore sanguigno avvampò in tutte le direzioni mentre qualcosa che assomigliava ad una bestia Demoniaca del colore del sangue apparve. Scattò in avanti ad una velocità incredibile, quindi si vide un volto gigantesco.


Il maligno rosso sangue sfoggiava un corno a spirale il quale emanava una energia stupefacente!


A guardare da vicino, si poteva capire, con estrema sorpresa, che il volto era composto da decine di migliaia di coltivatori. Nel corno, la sua cima era costituita da un giovane uomo che indossava vesti color sangue. I suoi lunghi capelli frustavano sul viso spassionato. All'interno dei suoi occhi si poteva vedere una parvenza di crudeltà.


Era affascinante, ma non c'era nulla di studioso in lui. Anzi, sembrava crudele e freddo. Si trattava di... Meng Hao, il quale, dopo aver sperimentato la morte, aveva la spietatezza di un Diavolo.


Dietro di lui c'erano i sei Patriarchi della Recisione dello Spirito della Setta del Demone di Sangue e almeno 40,000 discepoli.


“La Setta del Demone di Sangue!”


“Quel giovane uomo... potrebbe trattarsi di Meng Hao? si faceva chiamare Fang Mu, Gran Maestro del Calderone degli Elisir. Ora... ora è il Principe di Sangue della Setta del Demone di Sangue!”


“Per salvare la sua amata, Xu Qing, ha affrontato da solo l'intera Setta del Setaccio Nero!! È Meng Hao!” Immediatamente la regione esterna dei Laghi del Dao era precipitata in grande trambusto. Ad oggi, più di un anno era passato dall'incidente avvenuto alla Setta del Setaccio Nero e le notizie si erano ampiamente diffuse attraverso le masse.


Nelle folle, più di alcuni coltivatori donna guardarono verso Meng Hao con gli occhi scintillanti e pensarono: “Quanto vorrei un uomo come Meng Hao!”


Mentre il ronzare delle conversazioni fioriva in tutti i Coltivatori, Meng Hao e il gruppo della Setta del Demone di Sangue entrarono nella regione dei Laghi del Dao Primordiale.


In quel preciso momento, l'intera regione cominciò improvvisamente a scuotersi. Insieme alle scosse, tutti i Geyser di Dao, ciascuno dopo l'altro, iniziarono ad eruttare. Infinite Proiezioni di Dao apparvero, e una gamma di colori lampeggiò nel Cielo e nella Terra.


La Setta del Demone di Sangue era arrivata giusto in tempo per una eruzione del Lago del Dao!




NOTE:



