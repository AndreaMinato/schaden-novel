---
title: Capitolo 713 - Eruzione del Lago del Dao
pubDate: 2025-03-17T11:17:34.967Z
tags:
    - issth
---


Il rombo del cielo echeggiò in tutte le direzioni, e la terra venne scossa violentemente. Sembrava quasi che un gigante fosse seppellito nel suolo e che, ruggendo, facesse esplodere il potere della sua voce attraverso i Geyser e Laghi del Dao.


Da lontano si poteva scambiare per un vulcano in eruzione se non per il fatto che non eruttava lava, bensì coloratissime Proiezioni di Dao. Queste proiezioni ritraevano coltivatori con indosso abiti antichi. Alcuni erano impegnati in un combattimento, altri stavano praticando la coltivazione o acquisivano l'illuminazione riguardo al Cielo e alla Terra.


Si potevano osservare svariate coltivazioni, la più bassa di grado era la Stabilità della Consistenza, e il grado più alto l'Anima Nascente.


Guardando la scena nel suo complesso, c'erano parecchie Proiezioni di Dao.


Era proprio in quel momento che Meng Hao e le forze della Setta del Demone di Sangue entrarono nella regione dei laghi di Dao. Contemporaneamente al loro ingresso, si diffusero urla di stupore.


“Quella è….”


“Una Proiezione di Dao della Recisione dello Spirito!”


“È effettivamente una Proiezione di Dao della Recis...… no, aspetta! È una Proiezione di Dao del grande Cerchio dell'Anima Nascente nel momento della sua Prima Recisione!”


Svariati coltivatori si mossero alla loro massima velocità verso la Proiezione di Dao della Recisione dello Spirito.


Meng Hao si fermò per un istante e guardò indietro. Piuttosto lontano vide un Geyser di Dao eruttare una scioccante luce blu. Dentro alla luce, una Proiezione di Dao riguardante un alto e slanciato coltivatore, intento a eseguire la Recisione dello Spirito.


Centinaia di migliaia di coltivatori nella zona si erano lanciati in azione. Anche molte delle decine di migliaia di persone con Meng Hao erano visibilmente commosse.


Meng Hao non fece nulla per fermarli “Perché non provate ad ottenere l'illuminazione in questo luogo?” disse. Immediatamente, I 20,000 coltivatori unirono le mani e si inchinarono a lui, quindi presero il volo. Non erano tutti allo stadio dell'Anima Nascente; c'erano altri oggetti nell'area che erano di interesse anche ad altre fasi.


Un brontolio, accompagnato da intense increspature, echeggiò fino all'area raggiungendo Meng Hao. Svariati Laghi del Dao da 30 metri e un numero imprecisato di Geyser del Dao stavano eruttando con rombi intensi.


“Tesoro del Dao. È un Tesoro del Dao!”


“Guarda quella spada! È spezzata, ma l'aura nella spada è incredibilmente affilata!!”


Una spada nera volò fuori da uno dei Laghi del Dao da trenta metri, e il Qi che emanava era terrificante. Uno dopo l'altro, altri Tesori del Dao eruttarono nell'aria.


Tutti i Laghi del Dao da 30 metri erano difesi da svariate piccole sette. Quando l'eruzione cominciò, tutti divennero improvvisamente eccitati e l'intera area venne invasa dal caos.


I restanti 20,000 discepoli della Setta del Demone di Sangue avevano espressioni speranzose sui loro volti quando si voltarono a guardare Meng Hao.


“Fate quel che desiderate tra questi Laghi del Dao,” disse. “Se incontrate un pericolo, ricordatevi di chiamare aiuto tra i vostri compagni.” In risposta alle sue parole, la maggior parte dei 20,000 coltivatori si affrettò, alcuni correndo verso le regioni interne, altri si unirono ai combattimenti verso i Laghi del Dao.


Ancora insieme a Meng Hao c'erano i sei Patriarchi della Recisione dello Spirito così come alcune migliaia di discepoli. A queste persone non interessavano i Laghi del Dao al di sotto dei 30 metri, così si unirono a Meng Hao mentre avanzava. Si trasformarono in raggi di luce colorata e sfrecciarono in avanti.


Anche se sembravano muoversi velocemente, Meng Hao trovò il tempo di mandare il suo senso divino in avanscoperta. Ciò che vide furono i coltivatori che volavano avanti e indietro: alcuni di loro emettevano urla raccapriccianti mentre i loro corpi venivano squarciati dalle fratture. I più fortunati avevano perso solo braccia o gambe, mentre i più sfortunati erano completamente strappati in più parti.


Tutto era avvolto nel caos e, senza alcuna eccezione, si tenevano battaglie mortali accanto ai Geyser e Laghi del Dao.


RUMBLE!


Più in alto, l'aria prese a rombare. Sette o otto coltivatori si avvicinarono alla zona e improvvisamente sembrarono come ingoiati dal nulla. Svanirono, lasciandosi dietro echi di urla pietose.


Fiumi di sangue scorrevano in basso, in particolare nelle aree dove i Tesori del Dao comparivano. I massacri erano compiuti ovunque.


“Uccideteli!” queste ed altre urla echeggiavano costantemente.


Meng Hao ignorò tutto questo e procedette in avanti. Dopo esser avanzato di circa 3,000 metri, si fermò improvvisamente sul posto e alzò la sua mano destra per segnalare a chi era dietro di lui di fare altrettanto.


Mentre si fermavano, videro un Lago del Dao da 30 metri più avanti, sopra il quale fluttuava un Tesoro del Dao che assomigliava ad un Contenitore a forma di Lagenaria. Si potevano vedere centinaia di coltivatori lì intorno, bloccati in pesanti combattimenti. Tuttavia, proprio in quel momento il suolo dell'area iniziò improvvisamente a rifulgere di luce. Apparvero simboli magici che, dopo aver lampeggiato per pochi istanti, scatenarono un incredibile potere di teletrasporto.


Contemporaneamente, una dozzina circa di cadaveri comparve dal nulla.


Nessuno riuscì a reagire. Nell'esatto istante in cui comparvero I cadaveri, il potere del teletrasporto si riversò fuori rombando. Tutte le svariate centinaia di coltivatori che lottavano in prossimità del Lago del Dao, così come tutti I cadaveri che erano comparsi, svanirono in un battito di ciglia.


Anche Meng Hao non poté impedire ai suoi occhi di spalancarsi. I sei Patriarchi della Recisione dello Spirito dietro di lui avevano i volti scuri e gli altri discepoli boccheggiarono.


“Quella era una trappola di teletrasporto.”


“Cose di questa risma appaiono spesso nei Laghi del Dao Primordiale. Le spaventose trappole di teletrasporto possono apparire casualmente, senza nessuna avvisaglia….”


“Quando è apparsa poco fa la trappola di teletrasporto, sono pronto a scommettere che c'erano più di dieci cadaveri essiccati nel suo interno!”


Dopo che la trappola di teletrasporto svanì insieme ai coltivatori che aveva intrappolato, la bottiglia fluttuante sul Lago del Dao scintillò più splendente che mai, attirando ancora di più l'attenzione. Altri coltivatori si affrettarono verso di essa. Tuttavia, anche Meng Hao era pronto a fare la sua mossa. In un battito di ciglia, era già sopra al lago da 30 metri, dove scosse la sua manica destra per raccogliere il contenitore a forma di Lagenaria .


La sua azione fece fermare immediatamente tutti I coltivatori che stavano accorrendo, facendoli volare via verso altre zone.
“Andiamo!” disse. Lui e i suoi seguaci si trasformarono in raggi di luce che scattarono.


Mentre procedevano avanzando, videro più di dieci trappole di teletrasporto, oltre che centinaia di situazioni in cui erano comparse delle fratture. In un caso in particolare, una singola spaccatura tagliò oltre cento persone in un colpo solo.


Ad un certo punto Meng Hao notò che le trappole di teletrasporto contenevano persone vive all'interno di esse, quindi divenne ancora più cauto. Le persone bloccate all'interno cercavano in ogni modo di scappare ma, dato che si materializzavano soltanto per un frammento di secondo, non erano in grado di liberarsi, ne potevano essere aiutate, potevano solo essere continuamente teletrasportate.


Per I più fortunati, il potere delle trappole di teletrasporto si esauriva dopo tre o quattro attivazioni. Gli sfortunati... finivano in un ciclo continuo fino alla loro morte.


Mentre procedevano addentrandosi nella regione dei Laghi del Dao, anche se le persone diminuivano, le battaglie si facevano invece più intense. I Laghi del Dao da 300 metri comparvero presto, e tutti erano occupati da sette e famiglie di medie dimensioni.


Per la maggior parte, erano i coltivatori  al grande cerchio dell'Anima Nascente che stavano di guardia.


Essi erano bloccati in combattimenti mentre Meng Hao e le forze della Setta del Demone di Sangue avanzavano. Questi coltivatori furono immediatamente scossi e, allo stesso momento, gli occhi di migliaia di discepoli della Setta del Demone di Sangue brillarono di una strana luce. Dopo aver chiesto il permesso a Meng Hao, si scagliarono per unirsi alla mischia.


I suoni dell'intensa battaglia facevano tremare qualsiasi cosa e, mentre Meng Hao guardava la scena caotica, la spietatezza nei suoi occhi divenne ancora più intensa. Continuò ad avanzare, rifiutando di unirsi allo scontro. Dopo tutto, le Proiezioni del Dao e I Tesori che poteva trovare qui non erano di nessun interesse per lui.


Continuarono ad avanzare e, presto, solo i laghi da 300 metri rimasero visibili. All'improvviso, Meng Hao voltò la testa a guardare uno di questi laghi, non troppo lontano, la cui Proiezione del Dao riguardavano una figura seduta in meditazione a gambe incrociate.


Sembrava essere un coltivatore dell'Anima Nascente nell'atto di ottenere l'illuminazione al riguardo del Cielo e della Terra. Una Proiezione del Dao come quella era effettivamente una visuale comune, sia esternamente che internamente all'area.


A circondare la proiezione del Dao c'erano sette o otto coltivatori dell'Anima Nascente, tutti a combattere per la possibilità di ottenere l'illuminazione. Ogni volta che qualcuno di loro riusciva ad avvicinare alla Proiezione del Dao, gli altri univano le forze per impedirgli di cogliere l'opportunità.


I metodi che usavano erano spietati, e gli attacchi letali. Come se non bastasse, l'area intorno a loro era ricoperta di cadaveri.


Meng Hao osservò la scena, con gli occhi che scintillavano leggermente. Si mosse verso la Proiezione del Dao, e la sua mossa immobilizzò per la sorpresa i sei Patriarchi della Recisione dello Spirito e i rimanenti discepoli della Setta del Demone di Sangue.


Vedere Meng Hao avvicinarsi a gran velocità riempì di disappunto i volti dei sette o otto coltivatori della prima Anima Nascente.


“La Setta del Demone di Sangue.”


“Lui... non ditemi che è il Principe di Sangue della Setta del Demone di Sangue!”


Sembrava che i loro cuori tremassero per la paura, e si stavano avvicinando come se volessero coprire qualcosa, quando Meng Hao estese la sua mano compiendo il gesto di afferrare. Quindi fece il gesto di strappare qualcosa.


STRAAAPPP!


Era come se la superficie di un dipinto fosse appena stata strappata. Le increspature si diffusero, mostrando un altro mondo. C'era ancora un Lago del Dao ma, invece di una Proiezione del Dao, fluttuava una montagna alta trenta metri. Erano anche visibili tre coltivatori anziani che combattevano tra di loro.


L'aria intorno alla montagna si rigirò e venne distorta, mentre increspature pulsanti venivano inviate. Sembrava che la montagna contenesse una sorta di forza magnetica, che pareva assorbire gradualmente tutti gli strumenti magici dei tre anziani.


Nel momento in cui Meng Hao apparve, i volti dei tre anziani tremolarono.


“Chi è là??!” disse uno di loro. Tutti e tre si voltarono verso Meng Hao, e quando videro sia i suoi vestiti che i sei esperti dietro di lui, annasparono.


Avevano preventivamente utilizzato un incantesimo di inganno per impedire agli esterni di vedere cosa stava effettivamente succedendo nell'area. In questo modo avrebbero potuto concentrarsi sulla loro battaglia personale. Ovviamente non potevano assolutamente immaginare che sarebbe apparso qualcuno come Meng Hao.


“Hmm,” pensò Meng Hao, osservando la montagna con occhi scintillanti. Era abbastanza ovvio che le montagne non fossero oggetti ordinari, e poteva percepire anche una leggera aura di Recisione dello spirito su di essi.


“Uno strumento magico del livello di Recisione dello Spirito!” mormorò. Così dicendo, estese le braccia verso la montagna e fece il gesto di afferrare. I tre anziani coltivatori furono semplicemente troppo lenti nel reagire e quindi incapace di compiere qualsiasi azione per bloccarlo. Il picco del monte rumoreggiò, quindi si trasformò in una grande mano che volò direttamente nel palmo di Meng Hao.


La ritirò, quindi la sua intera figura tremolò mentre riprendeva a procedere.


Le forze della Setta del Demone di Sangue procedettero. Per quanto riguarda i tre anziani, pestarono i piedi a terra, ma non erano veramente arrabbiati. Del resto, gli strumenti che apparivano nei Laghi del Dao non avevano proprietario, semplicemente appartenevano a chi aveva il potere di conquistarli.


“Dannazione, solo una perdita di tempo. Bene, seguiamo il vecchio piano e andiamo a rubare qualcosa da altre persone!”


“Sbrigatevi! Se aspettiamo troppo terminerà l'eruzione!”


Nell'esatto istante in cui i tre anziani si stavano per muovere verso un altro Lago del Dao, un profondo rombo senza precedenti si levò dall'interno della regione. Insieme ad esso, una colonna da 3,000 metri di luce sfrecciò in aria, distante. Inaspettatamente, all'interno si poteva vedere un martello nero che fluttuava, circondato da lampi scoppiettanti. L'incredibile suono che provocava catturò l'attenzione di un bel numero di osservatori.


“3,000…. Quello è un Lago del Dao da 3,000 metri che erutta!?!?”


“Un Lago del Dao da 3,000 metri. Non eruttano così spesso, normalmente sono quelli da 300. Sembra che stia eruttando ora!”


“ È la prima volta che un Lago del Dao da 3,000 metri erutta durante questa deflagrazione dei Laghi del Dao!”


“È un peccato che soltanto le grandi sette e famiglie possano sopravvivere oltre a questo punto. Non abbiamo possibilità contro di loro!”


Gli occhi di Meng Hao scintillarono quando guardò verso la colonna di luce da 3,000 metri. Anche gli occhi dei sei Patriarchi della Recisione dello Spirito brillavano infervorati. Insieme alle poche centinaia di discepoli che ancora erano nel gruppo, si lanciarono in avanti alla massima velocità.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
        


                                



