---
title: Capitolo 714 - Il Ciclo del Teletrasporto
pubDate: 2025-03-17T11:17:34.967Z
tags:
    - issth
---


Dalla posizione attuale, il Lago del Dao di 3000 metri non sembrava essere molto lontano da Meng Hao e il suo gruppo. Tuttavia, considerati i pericoli che si annidavano nei Laghi del Dao Primordiale, non si trattava di una distanza che avrebbero potuto percorrere rapidamente.


Inoltre, le altre Sette e gli altri Clan erano arrivati prima della Setta del Demone di Sangue e avevano già raggiunto l’anello più interno dei Laghi del Dao Primordiale. Lì, i dieci Laghi del Dao di 3000 metri erano già stati suddivisi, così come i Laghi del Dao di 300 metri in quella zona.


Si potrebbe pensare che gli scontri fossero intensi in quella zona, ma in realtà non era così.


Una volta che una grande Setta o un grande Clan occupava un Lago del Dao, gli altri non avrebbero preso l’iniziativa per cercare di scontrarsi con questi per il lago (certo, a meno che l’oggetto sputato fuori dal lago non avesse un valore incredibile).


Altrimenti, tutte le parti avrebbero rispettato le usanze e le regole; un Lago del Dao apparteneva… a chiunque lo occupasse!


A dire il vero, gli scontri per gli oggetti preziosi in realtà erano scontri per gli stessi Laghi del Dao.


Infatti, quello per cui le Sette e i Clan venivano a combattere davvero in questa zona era… qualcosa che si trovava nel punto più centrale dei meandri dei Laghi del Dao Primordiali. Era… il Lago del Dao di 30.000 metri!


L’eruzione dei Laghi del Dao era scioccante ai massimi livelli. Mentre Meng Hao e gli altri avanzavano a gran velocità, l’aria davanti a loro all'improvviso iniziò a distorcersi. Gli occhi di Meng Hao balenarono e lui stesso agitò la mano destra dietro di sé. Il gruppo si scansò immediatamente di lato quando improvvisamente un’enorme spaccatura squarciò l’aria.


Fu in questo modo che si fecero strada lentamente. Comparvero sempre più spaccature e molti dei discepoli del Demone di Sangue alla fine rinunciarono a proseguire, scegliendo invece di restare indietro e cercare da soli la buona fortuna.


Alla fine, solo i sei Patriarchi alla Recisione dello Spirito e meno di un centinaio dei discepoli più forti della Setta del Demone di Sangue riuscirono a stare al passo di Meng Hao mentre proseguiva ancora nell'anello più interno dei Laghi del Dao Primordiale.


Ben presto, fu possibile vedere che c’erano meno di 3000 metri tra loro e i Laghi del Dao. A questo punto, le altre Sette e gli altri Clan avevano notato il loro gruppo.


C’erano molti volti familiari qui. Tuttavia, non appena gli sguardi si posarono su Meng Hao… ad un tratto, attorno a lui comparvero innumerevoli simboli magici per il teletrasporto.


Nel momento in cui comparvero i simboli magici, i volti di Meng Hao e gli altri discepoli della Setta del Demone di Sangue tentennarono. Riguardo a Meng Hao, sebbene fosse al limite della trappola del teletrasporto, si trovava pienamente all'interno dei confini di questa. Per quanto riguardava gli altri discepoli della Setta del Demone di Sangue, solo alcuni rimasero intrappolati all'interno con lui, compreso Patriarca Cielo Oscuro, i due Patriarchi Sangueferro, e anche il membro più anziano dei tre Patriarchi Fiamma del Demone.


All'orizzonte, c’erano diversi membri della Setta del Fato Viola che scattarono in piedi all'improvviso. Ciccio della Setta del Gelo Dorato e Chen Fan della Setta della Spada Solitaria rimasero basiti quando il potere del teletrasporto si levò attorno a Meng Hao.


Il teletrasporto avvenne troppo velocemente. In un batter d’occhio, Meng Hao e gli altri Patriarchi iniziarono a svanire.


Prima di scomparire, Meng Hao ebbe soltanto il tempo sufficiente per urlare: “Andate nella zona centrale e aspettatemi lì!”.


Quando sparì, uno sguardo di gioia sfrenata comparve sul volto del Patriarca alla Terza Recisione della Setta del Setaccio Nero, il quale occupava uno dei Laghi del Dao di 3000 metri. “Muori!! Spero che quel menagramo muoia lì dentro!”.


In gran parte, i membri della Setta della Spada Solitaria e della Setta del Gelo Dorato, così come il Clan Li, stavano esultando per la sfortuna di Meng Hao. Solo Chen Fan, Ciccio e molti Coltivatori della Setta del Fato Viola sembravano preoccupati. Questo valeva in particolare per Chu Yuyan, il cui volto era cadaverico.


I membri del Clan Song erano silenziosi e pensierosi e, riguardo a Song Jia, sul suo volto era visibile un’espressione complessa. L’uomo di mezza età accanto a lei osservò Meng Hao sparire, poi chiuse gli occhi in silenzio.


Quando la trappola del teletrasporto scomparve, i due Patriarchi Fiamma del Demone impiegarono solo qualche istante a nascondere la loro ansia e guidare il resto dei discepoli nella zona centrale dei Laghi del Dao Primordiale.


Senza Meng Hao lì a proteggerli, il viaggio era ancora più disseminato di pericoli e finirono col perdere diverse decine di discepoli nel processo. A questo punto, c’erano soltanto circa trenta sopravvissuti.


Proprio mentre loro si affrettavano, i due Patriarchi Fiamma del Demone notarono che tutti i Laghi del Dao di 3000 metri erano occupati. Molte delle persone presenti tra quelle forze lanciarono loro un’occhiata mentre questi passarono, il che fece accigliare i Patriarchi Fiamma del Demone.


Inoltre, le Sette e i Clan circostanti all'improvviso scatenarono le aure alla Recisione dello Spirito. C’erano diverse aure alla Recisione dello Spirito nei pressi di ciascun lago. La Setta con il numero minore di Coltivatori alla recisione dello Spirito era la Setta del Setaccio Neto, sebbene il loro Patriarca fosse alla Terza Recisione.


“Setta del Demone di Sangue, siete arrivati in ritardo! Adesso non c’è posto per voi qui!”.


“La vostra fortuna è avversa, avete soltanto due esperti alla Recisione dello Spirito! Pensate davvero che spartiremo qualcosa con voi!?”.


“Perché non alzate i tacchi?!”


“Non ci sono altri Laghi del Dao qui! Tuttavia, considerata la vostra forza, potreste sempre andare ad occupare qualche lago di 300 metri. Ne avanzano più che a sufficienza”.


“I vostri discepoli della Setta del Demone di Sangue che sono caduti nella trappola del teletrasporto sono solo stati sfortunati. Circa la metà dei Coltivatori alla Recisione dello Spirito che ci cade non ne esce mai vivo”.


Dei dieci laghi di 3000 metri, la Setta della Spada Solitaria ne occupava tre, la Setta del Gelo Dorato due, la Setta del Setaccio Nero uno e la Setta del Fato Viola due. Riguardo ai Clan Li e Song, ciascuno di loro ne aveva uno.


Attorno a ogni lago di 3000 metri c’erano 10 laghi di 300 metri, i quali erano tutti occupati allo stesso modo da Sette e Clan.


Gli occhi dei due Patriarchi Fiamma del Demone furono pervasi dalla rabbia. Le parole di derisione delle altre Sette e degli altri Clan portarono le loro pupille a brillare con il colore del sangue. Si scambiarono delle occhiate frustrate. Se Meng Hao fosse stato lì, non avrebbero avuto alcuna paura. Ma non c’era. Se gli altri quattro Patriarchi alla Recisione dello Spirito fossero stati lì, avrebbero rappresentato una forza che avrebbe potuto combattere contro chiunque. Ma non c’erano.


Sfortunatamente… non erano assolutamente in grado di combattere per nessuno dei Laghi del Dao di 3000 metri.


“Perché non vi muovete e sparite?” disse un anziano della Setta della Spada Solitaria. Indossava un abito Daoista grigio e sedeva a gambe incrociate con una spada di legno poggiata sulle gambe. Le sue parole riecheggiarono come un tuono.


Il suono riecheggiò in tutte le direzioni, facendo tentennare le espressioni sui volti dei due Patriarchi Fiamma del Demone.


“Sir Jian!” [1]


Erano sempre esistiti dei seri motivi di risentimento tra la Setta del Demone di Sangue e la Setta della Spada Solitaria e sembrava che adesso fossero sul punto di esplodere. [2]


Fu a questo punto che l’anziano emaciato della Setta del Fato Viola all'improvviso si alzò dalla sua postura a gambe incrociate.


“Compagni Daoisti della Setta del Demone di Sangue”, disse con freddezza, “questo Lago del Dao è vostro!”. All'istante, i discepoli della Setta del Fato Viola indietreggiarono dal Lago del Dao di 3000 metri che lui indicò.


Gli occhi dei Coltivatori delle altre Sette tremolarono. Riguardo a Sir Jian della Setta della Spada Solitaria, questi girò la testa per guardare con freddezza in direzione della Setta del Fato Viola. “Reverendo Dao Morente!”.


Il Reverendo Dao Morente della Setta del Fato Viola ricambiò lo sguardo con calma.


I loro sguardi si incrociarono e poi Sir Jian distolse il suo ed emise una risatina fredda. Non fece nulla per interferire con ciò che stava accadendo.


I due Patriarchi Fiamma del Demone erano sconvolti, ma poi parvero ricordarsi qualcosa. Congiungendo le mani, si inchinarono educatamente e guidarono il loro gruppo verso il Lago del Dao.


I discepoli della Setta del Demone di Sangue ringraziarono la Setta del Fato Viola, ma la loro frustrazione interiore non diminuì. Erano arrivati tardi, perdendo ogni vantaggio, e i loro esperti più potenti erano stati teletrasportati. Quella che una volta era l’autoritaria Setta del Demone di Sangue, all'improvviso si trovò in una posizione incredibilmente debole nei Laghi del Dao Primordiale.


Erano in una posizione così brutta che non potevano nemmeno reggere il paragone con la Setta del Setaccio Nero che era stata gravemente indebolita.


Inoltre, la Setta della Spada Solitaria era chiaramente nella posizione di potere maggiore; avevano tre Laghi del Dao di 3000 metri e, naturalmente, sarebbe stato difficile combattere con loro.


I due Patriarchi Fiamma del Demone si scambiarono un’occhiata. Resistendo alla frustrazione e ignorando le parole di derisione delle altre Sette, chiusero gli occhi e iniziarono a meditare.


Riguardo ai discepoli della Setta del Demone di Sangue, questi non poterono trattenersi dal commentare.


“Principe di Sangue, quando tornerai!?”


“Aspettate che il Principe di Sangue torni, penserà lui a loro!”


“Quella trappola del teletrasporto può essere forte, ma considerando la base di Coltivazione del Principe di Sangue, di certo ne uscirà presto!”


Nel frattempo, in un altro punto dei Laghi del Dao Primordiale, Meng Hao era accigliato. Accanto a lui c’era Patriarca Cielo Oscuro, i due Patriarchi Sangueferro e il Primo Patriarca Fiamma del Demone, con i volti che balenavano per diverse emozioni. C’erano anche altri sette o otto discepoli della Setta del Demone di Sangue, i quali erano tutti seduti a gambe incrociate per meditare, sebbene paresse che non sarebbero riusciti a resistere ancora per molto.


Il teletrasporto proseguiva senza sosta. In quel momento si fermò, ma, prima che chiunque potesse fare qualcosa, cominciò un altro teletrasporto.


Pluf!


Uno dei discepoli sputò un grumo di sangue, poi tutto il suo corpo avvizzì fino a diventare un cadavere essiccato. Risuonarono ancora dei rumori mentre gli altri subirono lo stesso destino.


In un periodo di tempo relativamente breve, si erano teletrasportati già tredici volte.


Il mondo davanti a Meng Hao continuava a cambiare. Ogni volta che si teletrasportavano, una forza intensa colpiva i loro corpi facendo sussultare le loro anime. All'apparenza, c’era una sorta di forza nella trappola del teletrasporto che stavano consumando la loro energia.


“Principe di Sangue, non possiamo continuare così!!” disse il Primo Patriarca Fiamma del Demone, con la voce avvilita. “Principe di Sangue, che cosa facciamo?!”


ROMBO!


Il teletrasporto cessò e si ritrovarono in una zona erbosa. Poi sparirono ancora.


Meng Hao rimase lì per tutto il tempo. Alla fine, sollevò la mano e comparvero le Perle Bianca e Nera, le quali vorticavano attorno alla Nona Montagna. I suoi occhi erano fissi davanti a lui e rimase in attesa di altri cicli di teletrasporto, fino a quando non raggiunsero il trentesimo teletrasporto. Più avanti, vide dei Laghi del Dao. Fu a questo punto che i suoi occhi brillarono.


Senza esitare, mandò le Perle Bianca e Nera davanti a sé. L’aria fu pervasa da un boato e la trappola del teletrasporto iniziò ancora una volta il processo di teletrasporto.


“Espansione!” disse Meng Hao, con la voce che riecheggiò. All'interno della trappola del teletrasporto, la Nona Montagna iniziò a crescere all'improvviso. Questa si espanse fino a migliaia di metri di altezza, diecimila, fino a quando non sembrò che un’enorme vetta di una montagna stesse crescendo dalla terra.


Non appena la montagna comparve all'interno dei Laghi del Dao Primordiale, fu notata da molti altri Coltivatori. Riguardo ai discepoli della Setta del Demone di Sangue che si trovavano vicino al Lago del Dao di 3000 metri, non appena la videro, le loro espressioni si illuminarono.


C’erano addirittura dei Coltivatori nella regione con i Laghi del Dao di 30 metri che la videro e la fissarono con le bocche spalancate.


“È… è qualcuno che cerca di fuggire da una trappola del teletrasporto!”


“Una volta che si entra in una delle trappole del teletrasporto, è impossibile uscirne!”


ROMBO!


Per cercare di spostare l’enorme montagna, la trappola del teletrasporto dovette condensare delle enormi quantità di potere e iniziò a tremare.


In quel momento di pausa, Meng Hao gridò: “Andate!”


Patriarca Cielo Oscuro si alzò in volo immediatamente, approfittando della pausa per scappare dalla trappola del teletrasporto.


Meng Hao era proprio dietro di lui.


Tuttavia, proprio quando si avvicinarono al confine, la trappola del teletrasporto sobbalzò con dell’ulteriore potere nel tentativo di bloccare loro la strada.


“Reprimere!” disse Meng Hao, con il sopracciglio aggrottato.


L’aria fu pervasa da un boato intenso quando la Nona Montagna iniziò ancora una volta a espandersi. La trappola del teletrasporto fu costretta a bloccarsi. In quel momento, Patriarca Cielo Oscuro e gli altri Patriarchi alla Recisione dello Spirito schizzarono fuori. Tuttavia, nello stesso momento, la trappola del teletrasporto iniziò un teletrasporto impressionante, tale che era raro vederlo nei Laghi del Dao Primordiale. Un pilastro di luce si levò in aria, il quale somigliava all'eruzione di un Lago del Dao di 3000 metri. Nel boato, Meng Hao e la Nona Montagna scomparvero.


“Principe di Sangue!”


“Considerata la forza del Principe di Sangue, dovrebbe essere in grado di liberarsi entro qualche ciclo di teletrasporto. Dovremmo dirigerci verso la zona centrale e prendere un Lago del Dao il prima possibile!”.


“Hai ragione, andiamo!”


I quattro Patriarchi riponevano la massima fiducia in Meng Hao. Dopo essersi scambiati delle occhiate, i loro occhi furono pervasi dalla determinazione e loro stessi si trasformarono in raggi colorati che sfrecciarono verso la zona centrale.




NOTE:


1. Jian è un cognome ma anche lo stesso carattere di “spada”.


2. I problemi tra la Setta del Demone di Sangue e la Setta della Spada Solitaria sono stati menzionati per la prima volta nel capitolo 167 e poi ancora nel 176.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter


                                                        



