---
title: Capitolo 715 - Schiacciare la Recisione dello Spirito!
pubDate: 2025-03-17T11:17:34.968Z
tags:
    - issth
---


In una valle di una particolare zona dei Laghi del Dao Primordiale, si levò al cielo il bagliore del teletrasporto. Riecheggiarono dei boati quando dall'interno della valle emerse a gran velocità una sagoma.


Non appena la sagoma emerse, la luce del teletrasporto svanì.


Nell'aria volava nient’altri che Meng Hao.


Il suo volto era pallido e, non appena emerse volando dalla valle, atterrò al suolo e si guardò alle spalle, con sul volto un briciolo di paura.


“Dopo aver fatto uscire Patriarca Cielo Oscuro e gli altri, sono stato teletrasportato altre settanta volte! Il ciclo del teletrasporto è sorprendente. Verso la fine, ha iniziato ad andare sempre più veloce, e il mio Qi e il mio sangue sono stati risucchiati, rendendomi più debole”.


Fece un respiro profondo e poi produsse alcuni elisir medicinali che ingerì velocemente. Poi si alzò in volo nell'aria e si guardò attorno per ritrovare l’orientamento. L’eruzione dei Laghi del Dao era terminata, così come gran parte degli scontri.


“I discepoli della Setta del Demone di Sangue molto probabilmente hanno seguito le mie indicazioni e sono andati nella zona centrale”.


Dopo aver determinato la direzione generale dei Laghi del Dao di 3000 metri, Meng Hao iniziò a volare.


Per tutto il percorso, mandò il senso divino all'esterno per evitare le spaccature e utilizzò anche delle tecniche di teletrasporto.


Nel frattempo, vicino ai Laghi del Dao di 3000 metri nella regione centrale, la Setta della Spada Solitaria e la Setta del Demone Immortale si stavano affrontando in una situazione che era risaputo essere ai ferri corti.


“La Setta del Demone di Sangue è composta da Coltivatori di un Dao Demoniaco! Un conto se avessero occupato un solo lago, ma osano addirittura bramarne altri!”


“State cercando la morte!?”


La Setta della Spada Solitaria era la forza più potente della zona. Avevano preso l’iniziativa e il controllo dei tre Laghi del Dao. Disponevano di otto Coltivatori alla Recisione dello Spirito, i quali avevano tutti espressioni fredde e aure iridescenti.


Oltre a quegli otto, l’anziano di nome Sir Jian, il quale sedeva a gambe incrociate in lontananza, fissava con uno sguardo freddo la Setta del Demone di Sangue.


Riguardo alla Setta del Demone di Sangue, Patriarca Cielo Oscuro e gli altri erano arrivati un po’ prima. Attorno ai sei Patriarchi alla Recisione dello Spirito vorticava l’istinto omicida mentre questi affrontavano la Setta della Spada Solitaria.


“La Setta del Demone di Sangue sta semplicemente prendendo in prestito il lago della Setta del Fato Viola e questo dovrà poi essere riconsegnato a loro. La vostra Setta della Spada Solitaria occupa tre laghi! Dovete lasciarne uno!


“Guardate, Setta della Spada Solitaria. Potete combattere o condividere. La scelta è vostra!”.


Gli intenti omicidi di entrambe le parti si sprigionarono. La Setta del Demone di Sangue e la Setta della Spada Solitaria erano già nemici mortali, il che significava che tra le due potevano scoppiare con facilità degli scontri in qualsiasi momento. Figuriamoci nella situazione attuale nei Laghi del Dao Primordiale, dove c’era in gioco un beneficio potenziale così alto.


All'improvviso, il Patriarca alla Terza Recisione della Setta del Setaccio Nero si alzò in piedi iniziò a ridere fragorosamente. I suoi occhi brillarono per la freddezza quando guardò la Setta del Demone di Sangue.


“Setta del Demone di Sangue, non potrei essere meno interessato al fatto che il vostro Dao sia Demoniaco. Tuttavia, i Laghi del Dao rappresentano una fortuna per tutti i Coltivatori del Dominio Meridionale. Se continuate a causare problemi, dovrò intervenire personalmente per fare qualcosa al riguardo!”


All'udire ciò, i Coltivatori della Setta della Spada Solitaria iniziarono a sogghignare. Sir Jian guardò il Patriarca alla Terza Recisione e annuì con fare cordiale.


I volti dei sei Patriarchi della Setta del Demone di Sangue balenarono.


In seguito, da un uomo di mezza età che usciva a grandi passi dalla Setta del Gelo Dorato risuonò una risata fragorosa. Era alto e robusto, con la pelle che pareva dura come un diamante e un’armatura completa. “Compagni Daoisti della Setta della Spada Solitaria e della Setta del Setaccio Nero”, disse, “le vostre parole non potrebbero essere più appropriate”.


Più indietro c’erano cinque anziani seduti a gambe incrociate. Quando i loro occhi si aprirono, questi splendettero intensamente con l’aura della Recisione dello Spirito.


La sua comparsa rendeva chiaro l'accordo tra la Setta del Gelo Dorato e le Sette della Spada Solitaria e del Setaccio Nero. Il potere congiunto delle tre Sette adesso gravava tirannicamente sulla Setta del Demone di Sangue.


Nella posizione peggiore di tutte c’erano Chen Fan e Ciccio. Non potevano fare nulla per questa situazione, quindi indietreggiarono in silenzio.


Riguardo alla Setta del Fato Viola e al Clan Song, questi erano in silenzio.


Era rimasto solo il Clan Li. Il Diciannovesimo Patriarca del Clan Li agitò la manica e nei suoi occhi divenne visibile un bagliore di intento omicida quando avanzò.


“Bene, il vostro Principe di Sangue è morto o no? Se non lo è, allora perché non è qui?”. La morte del Figlio del Dao del Clan Li molti anni prima era una cosa su cui avevano rimuginato da allora.


Ora che si era unito anche il Clan Li, nell'alleanza c’erano quattro Sette. I Patriarchi della Setta del Demone di Sangue rimasero basiti e indietreggiarono. Non c’era modo per loro di resistere al potere congiunto delle quattro Sette.


“Perché sprechi il fiato con loro?” disse il Patriarca alla Terza Recisione della Setta del Setaccio Nero, con gli occhi che brillavano. “Falli allontanare, e se non se ne andranno, annientali!”. Con queste parole, fece un balzo in avanti e agitò la mano destra. Comparvero immediatamente otto tigri bianche, le quali ruggirono mentre partirono all'attacco dei Coltivatori della Setta del Demone di Sangue.


Attaccò anche il Diciannovesimo Patriarca del Clan Li, come i Coltivatori della Setta della Spada Solitaria. Ci furono più di dieci esperti alla Recisione dello Spirito che si alzarono in volo e attaccarono contemporaneamente. In un batter d’occhio, ebbe inizio una battaglia caotica alla Recisione dello Spirito.


BOOM!


Le due fazioni si scontrarono e i sei Patriarchi della Setta del Demone di Sangue furono mandati in ritirata. Contro gli oltre dieci esperti alla Recisione dello Spirito che attaccavano da ogni lato, non riuscirono a rispondere all'attacco.


Un attacco dopo l’altro andavano a buon fine contro i Coltivatori della Setta del Demone di Sangue. Furono utilizzati degli oggetti magici e delle abilità divine impressionanti, e le decine di discepoli della Setta del Demone di Sangue presenti furono respinti a poco a poco. Proprio mentre battevano in ritirata, i Coltivatori delle altre quattro Sette si alzarono in volo per prendere parte alla lotta.


Delle quattro forze alleate, la Setta del Setaccio Nero provava l’astio maggiore nei confronti della Setta del Demone di Sangue. Il Clan Li l’aveva presa di mira per colpa di Meng Hao, e riguardo alla Setta della Spada Solitaria, questi avevano una faida di lunga data. Solo la Setta del Gelo Dorato non aveva alcun motivo evidente per attaccare.


Riecheggiarono delle esplosioni e dalla bocca di Patriarca Cielo Oscuro schizzò del sangue quando cadde all'indietro. Ad eccezione del Primo Patriarca della Fiamma del Demone, anche tutti gli altri sputarono del sangue e caddero all'indietro. Mentre aveva luogo lo scontro, si levò un bagliore color sangue e risuonarono delle grida disperate.


Reverendo Dao Morente della Setta del Fato Viola si accigliò, esitò per un istante e poi chiuse gli occhi. Riguardo al Clan Song, questi non vennero in aiuto della Setta della Spada Solitaria, ma non si unirono nemmeno con l’alleanza dei quattro.


“Ritirata!”. I cuori dei sei Patriarchi della Setta del Demone di Sangue ardevano come fuoco, ma, contro questa forza, non avevano altra scelta che fuggire. Avrebbero dovuto consegnare il Lago del Dao che gli era stato dato dalla Setta del Fato Viola.


“Levatevi di torno e tornate da ovunque siate venuti!” disse il Patriarca alla Terza Recisione della Setta del Setaccio Nero. “La Setta del Demone di Sangue non ha il permesso di stare in un posto del genere!”. Fece schioccare la manica, facendo lanciare alle otto tigri dei ruggiti che si trasformarono in increspature spaventose. Queste si scontrarono con i sei Patriarchi della Setta del Demone di Sangue, facendoli girare all'indietro, con il sangue che schizzava dalle loro bocche. Alcuni dei discepoli ordinari esplosero direttamente a causa dell’intensità delle increspature.


Il desiderio di uccidere non poteva essere maggiore.


“Dov’è il Principe di Sangue?”


“Se non viene, dovremo arrenderci e andare via!”. Sui volti dei sei Patriarchi balenò il risentimento represso mentre continuavano a battere in ritirata.


“Non importa chi si presenterà”, una voce provenne dalla Setta della Spada Solitaria, insieme a una risatina fredda. “Alla Setta del Demone di Sangue non è permesso stare qui. Levatevi di torno!”.


Fu a questo punto che all'orizzonte comparve un raggio di luce. Questo si avvicinava a una velocità incredibile, come una stella cadente, e portava con sé un’impressionante aria omicida, insieme a una volontà di efferatezza che svettava nei cieli.


Non appena comparve quel raggio, i Coltivatori della Setta del Fato Viola lo guardarono, in particolare Chu Yuyan e Hanxue Shan, i cui volti assunsero delle espressioni decise.


Song Jia non poté fermarsi dall'alzare lo sguardo.


Il raggio di luce si muoveva così velocemente che, in un batter d’occhio, era arrivato. Sfrecciò oltre i sei Patriarchi della Setta del Demone di Sangue e si fermò proprio davanti a loro.


Esplose un boato insieme ad un’increspatura impressionante che si scontrò con la forza dei Coltivatori dell’alleanza dei quattro poteri. I volti dei più di dieci Coltivatori alla Recisione dello Spirito balenarono, e questi si fermarono all'istante. Riguardo al Coltivatore in posizione di avanguardia, un esperto alla Recisione dello Spirito della Setta del Gelo Dorato, questi liberò un urlo agghiacciante quando venne lanciato all'indietro, poi subito esplose. Il sangue che schizzò in tutte le direzioni riuscì a oscurare il giovane uomo con l’abito cremisi che stava davanti al gruppo.


Il volto del giovane era calmo, ma i suoi occhi erano così freddi che sembravano poter raggelare anche i cieli più alti. La sua mano destra era stretta in un pugno, un pugno che aveva appena fatto esplodere in mille pezzi l’esperto alla Recisione dello Spirito della Setta del Gelo Dorato.


Il fatto che un pugno avesse appena annientato un esperto alla Prima Recisione fece agitare tutti i presenti.


I lunghi capelli di Meng Hao fluttuarono attorno a lui e i suoi vestiti ondeggiarono delicatamente. La sua base di Coltivazione alla Seconda Recisione sprigionava un’energia impressionante in tutte le direzioni.


Tutti i colori di cielo e terra divennero cupi e il vento ululò. Era come se fosse arrivata una tempesta, che aveva fatto alzare tutta la polvere nella zona.


In questo momento, tutti gli occhi erano completamente fissi tu Meng Hao.


“Chi ha detto che alla Setta del Demone di Sangue non è concesso stare qui?” disse, guardandosi attorno. Il suo sguardo balenava per l’intento omicida e l’efferatezza mentre guardava i Coltivatori alla Recisione dello Spirito che costituivano la forza delle quattro Sette alleate.


Dalle spalle di Meng Hao, i Coltivatori della Setta del Demone di Sangue divennero immediatamente entusiasti e iniziarono a inchinarsi e offrire i propri saluti.


“Principe di Sangue!”


“Saluti, Principe di Sangue!”


Il volto del Patriarca alla Terza Recisione della Setta del Setaccio Nero balenò. “Meng Hao!” gridò.


Anche i Coltivatori della Setta del Gelo Dorato parvero scioccati, e gli occhi del Patriarca del Clan Li si spalancarono. Riguardo alle persone della Setta della Spada Solitaria, i loro volti furono tutti pervasi dallo stupore.


Nel gruppo proveniente dalla Setta del Fato Viola, An Zaihai e Li Hailong fissarono con lo sguardo assente Meng Hao con il suo abito color sangue. Era come se le loro menti fossero attraversate dai ricordi di un giovane con un volto del tutto diverso, i cui lineamenti adesso sembravano fondersi con la persona davanti a loro.


Chu Yuyan stava tremando. C’erano migliaia di cose che voleva dire a Meng Hao, ma, in questo momento, non riusciva a dire una sola parola.


Hanxue Shan era di poco più innocente e immaturo rispetto a Chu Yuyan. Mentre fissava Meng Hao, continuava a ripensare a tutto quello che era accaduto nella Città della Neve Sacra nelle Terre Nere.


Ye Feimu rimase lì, in silenzio. La sua espressione era complessa mentre guardava Meng Hao, il quale adesso era un esperto alla Recisione dello Spirito di grande prestigio. Era illustre e famoso. Ye Feimu non poté non ripensare al momento in cui loro due avevano discusso per il titolo di Signore della Fornace Viola.


Sebbene non lo volesse ammettere, era ovvio che lui stesso… era rimasto ancora più indietro.


Nel gruppo della Setta del Fato Viola c’era un’altra persona, un anziano nei cui occhi balenarono molti ricordi di Meng Hao. Anche lui rimase lì in silenzio, a chiedersi se Meng Hao si sarebbe ricordato di una persona come lui che non era nessuno.


Ogni cosa taceva. Meng Hao guardò il gruppo che stava davanti a sé e poi i suoi occhi si posarono sul Patriarca alla Terza Recisione della Setta del Setaccio Nero.


“Sei stato tu a dirlo?” chiese.


Quando il Patriarca alla Terza Recisione udì quelle parole, il suo volto fu pervaso dalla paura e la sua mente tuonò. Ripensò a quanto fosse stato spaventoso Meng Hao l’ultima volta che l’aveva visto, e indietreggiò, con il corpo che tremava.


Quando gli altri nella zona lo videro, divennero ancora più agitati.


Riuscire a incutere paura nel cuore di un esperto alla terza recisione con una sola frase era incredibile. Certo, quello che l’uomo aveva Reciso era soltanto un Dao semplice e comune, che lo rendeva diverso da quegli esperti spaventosi, disumani e onnipotenti alla Terza Recisione che avevano reciso dei grandi Dao. Ma questo comunque serviva a dimostrare… quanto fosse forte Meng Hao.


L’uomo dalla Setta del Gelo Dorato cadde immediatamente all'indietro, con gli occhi che balenavano. Portò con sé gli altri esperti del Gelo Dorato. La persona che era appena stata uccisa apparteneva alla loro Setta, quindi si sarebbero certamente ritirati. Naturalmente anche il Clan Li batté in ritirata, non intenzionati nemmeno a toccare quella lama affilata come un rasoio che era Meng Hao.


Meng Hao aveva fatto irruzione sulla scena e aveva annientato un esperto potente alla Recisione dello Spirito con un colpo solo. Un atto simile aveva sconvolto profondamente chiunque l’avesse visto, e i risultati erano evidenti.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter


                                



