---
title: Capitolo 716 - Prepotente!
pubDate: 2025-03-17T11:17:34.968Z
tags:
    - issth
---


“Volete andarvene?” disse Meng Hao, con l’intento omicida che si sprigionava dagli occhi. Nel momento in cui posò lo sguardo sui Coltivatori della Setta del Setaccio Nero, quel desiderio di uccidere era diventato impossibile da reprimere! E lui non aveva nemmeno intenzione di reprimerlo!


Voleva la catarsi! Voleva… uccidere!


Gli altri sarebbero potuti andare via, ma riguardo ai Coltivatori della Setta del Setaccio Nero, beh, se non li avesse visti non ci sarebbero stati problemi. Ma adesso che li aveva visti… dovevano morire!


Assolutamente, certamente dovevano morire!


Proprio mentre le parole lasciavano la sua bocca, Meng Hao stava avanzando ad una velocità incredibile. Sfrecciò verso il Patriarca alla Terza Recisione, il quale rimase subito basito. Certo, si era preparato da tempo e immediatamente scattò all'indietro in ritirata.


“Meng Hao, puoi avere il nostro Lago del Dao, noi lasciamo questo posto!!”


“Non succederà mai!” fu la risposta fredda di Meng Hao. Fu con una velocità incredibile che sfrecciò in avanti per poi comparire proprio davanti al Patriarca. Agitò la mano, dando luogo a un boato intenso che portò tutte le persone nella zona a iniziare ad ansimare e guardare.


Questo valeva soprattutto per i Patriarchi alla Recisione dello Spirito, a cui brillarono gli occhi. Loro immaginarono che questa stesse per diventare una battaglia violenta, simile a una battaglia tra un drago e una tigre. Tuttavia, proprio quando venne loro in mente questo pensiero…


Meng Hao sollevò la mano e fece un gesto in direzione del Patriarca alla Terza Recisione della Setta del Setaccio Nero. All'istante, comparve attorno a lui un vortice enorme color sangue. Nello stesso momento, comparve magicamente una mano gigante color sangue, la quale lo afferrò con fare spietato.


ROMBO!


“NO!!” gridò l’anziano della Setta del Setaccio Nero. Si impegnò al massimo mentre cercava di liberarsi lottando, ma non ne fu assolutamente in grado. Il suo corpo fisico avvizzì a una velocità incredibile mentre il suo Qi e il suo sangue venivano assorbiti da Meng Hao.


Alla vista di ciò, gli spettatori sussultarono scioccati. Si poterono udire delle esclamazioni stupite provenire da ogni lato.


“La Grande Magia del Demone di Sangue!”


“Questa è la vera magia della Setta del Demone di Sangue, la Grande Magia del Demone di Sangue!”


Sir Jian della Setta della Spada Solitaria rimase a fissare ciò che stava accadendo con un’espressione di serietà mai vista prima. I suoi occhi splendevano con una luce intensa e brillante e lui stava respirando affannosamente.


Le pupille del Diciannovesimo Patriarca del Clan Li si restrinsero e il suo cuore palpitò.


Nel Clan Song c’era un Coltivatore che all'apparenza sembrava un anziano comune. All'improvviso, questi sollevò la testa e nei suoi occhi brillò una strana luce.


Nella Setta del Fato Viola, il volto del Reverendo Dao Morente era coperto da una strana espressione. Guardò Meng Hao e si lasciò andare a un lungo sospiro nel profondo del cuore.


La descrizione di tutto questo richiede del tempo, ma in realtà avvenne tutto nello spazio di qualche respiro. Le urla disperate del Patriarca della Setta del Setaccio Nero risuonarono in tutte le direzioni. Tuttavia, era una persona risoluta. Vide il suo corpo avvizzire rapidamente e si rese conto di non poter scappare. Quando giunse il momento decisivo, strinse i denti e scelse di autodistruggersi.


Il suo corpo fisico esplose, facendo sollevare il potere del Qi e del sangue; la Grande Magia del Demone di Sangue di Meng Hao tremò. Nello stesso momento, la Divinità Nascente del Patriarca della Setta del Setaccio Nero scattò alla massima velocità dal vortice color sangue.


“Che tu sia maledetto, Meng Hao!” gridò la Divinità Nascente. “Avrei dovuto torturare ancor di più quella sgualdrina di Xu Qing quando ne ho avuto l’occasione”. Sfrecciò nell'aria in direzione di uno squarcio che era appena comparso e fu sul punto di entrarci, quando…


Quando Meng Hao sentì le parole dell’anziano, il suo intento omicida salì improvvisamente al culmine. Sollevò la mano destra e poi la premette davanti a sé.


Come risposta, le Perle Bianca e Nera e la Nona Montagna comparvero a mezz'aria. Erano quasi come le mani di Meng Hao, le quali distrussero la Divinità Nascente in fuga.


BOOOMMMMMM!!


La terra tremò e l’aria vibrò. La Nona Montagna si frantumò, sovrastando le grida disperate che risuonavano. Quando la montagna svanì, la Divinità Nascente della Setta del Setaccio Nero era a pezzi; lui era del tutto morto.


Tutto il procedimento durò soltanto per dieci respiri di tempo circa. Per Meng Hao, annientare un esperto alla Terza Recisione era come girare la mano. Alla vista di ciò, tutti gli spettatori caddero in un silenzio tombale.


Certo, i membri della Setta del Demone di Sangue erano tutti piuttosto entusiasti e guardavano Meng Hao con un fanatismo più che mai grande.


“Ritiratevi!” disse Sir Jian. Le parole riecheggiarono nei cuori dei Coltivatori della Setta della Spada Solitaria quando questi tornarono ai loro posti nei tre Laghi del Dao.


Anche i Coltivatori della Setta del Gelo Dorato batterono in ritirata senza la minima esitazione, così come fecero i membri del Clan Li. Tornarono tutti ai vari Laghi del Dao, mantenendo un occhio vigile su Meng Hao per tutto il tempo.


“Non lasciate nemmeno un Coltivatore della Setta del Setaccio Nero in vita”, disse Meng Hao con calma. Le diverse decine di discepoli della Setta del Demone di Sangue rimasti sfrecciarono immediatamente verso i Coltivatori della Setta del Setaccio Nero accanto al Lago del Dao.


Qui non si trattava di Meng Hao impegnato in un omicidio casuale. No, questi discepoli della Setta del Setaccio Nero avevano fatto tutti parte della formazione di incantesimi usata per annullare Xu Qing. L’aria fu pervasa da grida afflitte e acute per circa dieci respiri di tempo mentre le forze della Setta del Setaccio Nero venivano annientate. Sebbene tutti quelli nelle vicinanze videro che cosa stesse succedendo, nessuno cercò di intervenire.


C’erano anche molti Laghi del Dao di 300 metri nella zona che circondava i Laghi del Dao di 3000 metri. Meng Hao volò immediatamente verso uno di questi e agitò la mano, facendo così puntare una bandiera color sangue nella terra nei pressi del lago.


“Questo lago è mio!” affermò.


La bandiera color sangue era ovviamente lo stendardo della Setta del Demone di Sangue e sulla sua superficie era ricamato il carattere “Meng 孟”. A dire il vero, era lo stendardo del Principe di Sangue di Meng Hao, di cui ne erano stati creati diversi appositamente dai discepoli della Setta del Demone di Sangue nell'anno precedente.


Uno stendardo come questo era un oggetto che, come Principe di Sangue, doveva possedere come simbolo della sua autorità.


Quando puntò la bandiera al suolo e la sua voce riecheggiò, i volti delle persone nella zona tentennarono, in particolare quelli dei Coltivatori che stavano di guardia vicino a quel lago in particolare.


Meng Hao si avvicinò a un altro lago nelle vicinanze e agitò la mano per mandare un’altra bandiera in volo.


“Questo lago è mio.


“Anche questo lago è mio!


“E questo!


“Anche questo!” Meng Hao balenava avanti e indietro. Sorprendentemente, in un batter d’occhio più della metà dei Laghi del Dao di 300 metri furono contrassegnati con lo stendardo del Principe di Sangue.


Ci volle solo un istante, poi le bandiere color sangue pervasero la zona. Meng Hao era come un’inondazione crescente, autoritario ai massimi livelli.


Non aveva importanza quale fosse la Setta o il Clan a cui appartenevano inizialmente i Laghi del Dao, fintanto che le persone a guardia di un particolare lago non fossero state della Setta del Fato Viola, Meng Hao lo avrebbe occupato.


Le altre Sette e gli altri Clan erano scossi dal massacro da parte di Meng Hao dei discepoli della Setta del Setaccio Nero, e non osavano fare nulla per fermarlo. Lui sibilava nell'aria con grande entusiasmo da parte dei discepoli della Setta del Demone di Sangue, i quali lo seguivano in volo per occupare i diversi laghi.


Riguardo ai Coltivatori che inizialmente occupavano quei laghi, senza esitare questi indietreggiarono uno dopo l’altro.


Mentre Meng Hao era nel bel mezzo della presa di un Lago del Dao dopo l’altro, all'improvviso ci fu un’eruzione minore. Non emersero molti oggetti dai Laghi del Dao, soprattutto nella zona centrale in cui si trovava Meng Hao. Tuttavia, ci fu un Lago del Dao di 300 metri davanti a lui che sputò fuori qualcosa.


In questo caso, non si trattava di un’Ombra del Dao e nemmeno di un oggetto magico, ma invece… una bestia umanoide viola. Aveva un aspetto del tutto feroce, con delle ali simili a quelle di un pipistrello e un corno che sporgeva dalla fronte. Quando scattò fuori dal Lago del Dao, si trasformò in un raggio viola di luce accecante.


Questo ruggì mentre sfrecciava in avanti per cercare di superare lo scudo che circondava il lago.


Immediatamente, risuonarono delle grida entusiaste.


“È una bestia! Una bestia viola!!”


“Quella è una bestia viola! Il suo corpo è come un tesoro! È possibile raffinare innumerevoli oggetti da questo! Le bestie viola come quella sono praticamente estinte!!”


Alcune persone furono così tanto stupite che rimasero senza parole.


Nel momento in cui comparve la bestia, i Coltivatori a guardia del lago sfrecciarono verso di questa. Prima che potessero avvicinarsi, riecheggiò un’esplosione. La bestia ruggì, e il suono si trasformò in increspature che si levarono in direzione dei Coltivatori.


I Coltivatori batterono in ritirata, ma Meng Hao avanzò. Sbatté la mano verso il basso, facendo comparire l’immagine di una mano gigante che poi sfrecciò a sua volta verso la bestia viola.


La bestia viola lanciò un urlo acuto e fu sul punto di rispondere all'attacco quando la mano enorme la colpì. Il suo corpo iniziò a sgretolarsi e poi venne schiacciato sulla superficie del lago, un caos di carne e ossa. Meng Hao le raccolse velocemente.


“Anche questo lago è mio” disse con calma, lanciando una bandiera.


In un batter d’occhio, Meng Hao aveva occupato circa il settanta percento dei Laghi del Dao di 300 metri. Quando finalmente terminò, tutti lo osservavano con delle espressioni complesse mentre tornava nella zona con i Laghi del Dao di 3000 metri.


Insieme ad altri membri della Setta del Demone di Sangue, occupò il Lago del Dao che in precedenza era stato della Setta del Setaccio Nero. Dopodiché, i membri della Setta del Demone di Sangue gli spiegarono tutto quello che era accaduto in precedenza, compresa la questione della Setta del Fato Viola che aveva offerto loro un Lago del Dao.


Dopo aver sentito la spiegazione, Meng Hao guardò verso la Setta del Fato Viola. C’erano molte persone che lo stavano guardando e i loro sguardi si incrociarono.


Meng Hao vide Chu Yuyan e Hanxue Shan. Vide An Zaihai, Lin Hailong e Ye Feimu, così come l’altro anziano.


“Bai Yunlai…” pensò, riconoscendo all'istante l’uomo che era stato un suo compagno apprendista alchimista quando si era unito alla Setta del Fato Viola.


In passato, Bai Yunlai era conosciuto come il giovane che conosceva ogni cosa riguardo alla Divisione Est degli Elisir. Adesso, era un anziano negli ultimi anni di vita.


Meng Hao evitò lo sguardo di Chu Yuyan. Nel suo cuore, c’era solo Xu Qing.


Prove che Chu Yuyan fosse in grado di percepire il suo stato d’animo, e fu attraversata da un fremito. Abbassò il capo.


Meng Hao sospirò tra sé, poi lanciò un’occhiata a Ciccio e Chen Fan. Alla fine, chiuse gli occhi per un istante. Quando si riaprirono, le pupille erano ancora una volta fredde come il ghiaccio.


Spostò lo sguardo verso il Clan Li, poi iniziò a camminare verso di loro. I Coltivatori della Setta del Demone di Sangue lo seguirono eccitati.


Il volto del Diciannovesimo Patriarca del Clan Li balenò. Altri quattro anziani del Clan Li se ne andarono per stare dalla sua parte, come se stessero per affrontare un nemico mortale. Gli altri membri del Clan Li produssero nervosamente degli oggetti magici.


“Meng Hao, che cosa stai facendo?!” urlò il Diciannovesimo Patriarca del Clan Li.


“Levati dalle palle!” rispose Meng Hao. Era un solo ordine, ma risuonò come un tuono. Ogni persona nel Clan Li che si trovava al di sotto dello stadio della Recisione dello Spirito sputò del sangue. Riguardo al Diciannovesimo Patriarca del Clan Li e gli altri quattro Patriarchi alla Recisione dello Spirito, i loro volti divennero pallidi e due di loro addirittura indietreggiarono.


“Stai superando il limite!” gridò il Diciannovesimo Patriarca del Clan Li. “Compagni Daoisti Sir Jian e Han Yun, non ditemi che vi limiterete a ignorare tutto questo?!”. Evidentemente, il Diciannovesimo Patriarca del Clan Li era spaventato da Meng Hao a causa del massacro che era appena avvenuto con la Setta del Setaccio Nero.


“LEVATEVI DI TORNO!” ripeté Meng Hao, con gli occhi che balenavano per l’intento omicida. Ancora una volta, si trattava di un solo ordine, ma questo fece tremare Cielo e Terra. Ad eccezione del Diciannovesimo Patriarca, tutti i Patriarchi alla Recisione dello Spirito sputarono del sangue. Riguardo ai Coltivatori comuni, alcuni non riuscirono a sopportarlo e i loro corpi esplosero.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
                        



