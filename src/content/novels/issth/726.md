---
title: Capitolo 726 - La Prova del Fuoco!
pubDate: 2025-03-17T11:17:34.969Z
tags:
    - issth
---


“Secondo l’antico patto, potete partecipare alla prova del fuoco per la vita o la morte, qui. Se avrete successo… allora, secondo l’antico documento, potrete ottenere i tesori di questo posto.


“Se fallirete, allora questo luogo sarà la vostra tomba!


“Ci sono tre livelli, e superando il secondo livello guadagnerete il diritto di andarvene in caso lo desideraste.


“Se supererete il terzo livello, potrete entrare nella terra che è stata difesa dal mio Clan di generazione in generazione. Lì… potrete ottenere la massima buona fortuna.


“Quella buona fortuna è l’Essenza della Fiamma Divina, la fiamma più somma che esista in Cielo e Terra. Anche la più piccola scintilla di quella fiamma può uccidere un Immortale facendolo bruciare!


“In questa epoca, voi siete il secondo gruppo che entra in questo luogo. Riguardo al primo gruppo, questo era composto da diciannove persone in tutto. Di quel gruppo, due sono riusciti a raggiungere il secondo livello. Uno ha abbandonato e l’altro è morto nel terzo livello”.


Mentre la voce riecheggiava, la mente di Meng Hao tremò e lui si fermò. Il giovane della Setta della Spada Solitaria, così come Lu Bai, aveva dei bagliori negli occhi. Riguardo ai cinque Patriarchi della Setta del Gelo Dorato, i loro occhi splendevano intensamente.


“Voi del secondo gruppo siete piuttosto forti, più forti del primo gruppo…”.


Uno degli anziani della Setta del Gelo Dorato titubò per un istante prima di chiedere con esitazione: “Possiamo rifiutarci di partecipare alla prova del fuoco per la vita o la morte?”.


Non appena le parole lasciarono la bocca dell’uomo, gli occhi del guardiano color oro intenso baluginarono ed esaminarono l’anziano. “Che cosa hai detto?!?!”


L’anziano cominciò a tremare immediatamente, come se la sua base di Coltivazione all'improvviso fosse diventata instabile.


Negli occhi del guardiano color oro intenso comparve uno sguardo di disprezzo. “Una volta che si giunge in questo posto”, disse con freddezza, “partecipare è obbligatorio! Se si sceglie di abbandonare… si muore! Erano questi i termini dell’antico patto. Il nostro Clan ha dato la sua approvazione, quindi l’accordo non sarà modificato!


“Una volta superato il secondo livello, allora avrete la possibilità di andarvene!


“Il primo livello non è altro che il luogo in cui ci troviamo adesso!


“Combatterete contro i membri del mio Clan. Se riuscirete ad entrare nel portale di fuoco, questo indicherà che avete superato il primo livello””. La voce del guardiano color oro intenso riecheggiò in tutte le direzioni.


Gli occhi di Lu Bai brillarono e lui disse cautamente: “Anziano, tu sei al culmine della Ricerca del Dao! Come possiamo competere con te?”.


“Io non parteciperò”, fu la risposta serena. “Inoltre, solo uno dei miei compagni color oro del Clan si unirà alla battaglia”.


L’uomo con l’armatura dorata della Setta del Gelo Dorato chiese immediatamente: “Combatteremo uno alla volta o potremo farlo insieme?”.


“Uno alla volta. Una persona, un livello. Avrete tre possibilità per superare un livello. Se perderete alla terza possibilità, morirete!”.


Poi parlò il giovane della Setta della Spada Solitaria. “E se noi dovessimo uccidere troppe persone del vostro Clan e voi poi doveste pentire di averci permesso di combattere?”


“Uccidere troppe persone?”. Il guardiano color oro intenso scoppiò in una fragorosa risata. “Il nostro Clan discende dal Clan della Divinità Eterna. Pensate davvero di poterci uccidere?”. Quando la sua voce riecheggiò, dai corpi delle bestie in basso si levarono delle fiamme nere. Non appena comparve il fuoco, il livello delle loro aure salì alle stelle!


Questa crescita esplosiva fu spaventosa; molte delle bestie viola, le quali erano al grande cerchio dell’Anima Nascente, in realtà superarono del tutto i limiti dello stadio dell’Anima Nascente ed entrarono direttamente nella Recisione dello Spirito.


Riguardo alle bestie argentate, anche la loro energia aumentò.


“Va bene. Io, Gu Tianxiang, sarò il primo ad andare”, disse il giovane della Setta della Spada Solitaria. Sollevò la mano destra, facendo comparire una lunga spada di due metri insieme a nove spade da un metro che vorticavano attorno a questa. L’energia che si levò fu quella dello stadio iniziale della Ricerca del Dao. Gli occhi del giovane tremolarono quando scattò in avanti.


Nel momento in cui partì all'attacco, le bestie viola iniziarono a volare verso di lui una dopo l’altra. Risuonarono delle esplosioni senza sosta quando Gu Tianxiang della Setta della Spada Solitaria sfrecciò ad una velocità incredibile, compiendo un massacro lungo tutto il tragitto. Tuttavia, la sua espressione iniziò a tremolare presto; le bestie viola erano estremamente audaci. Quando venivano ferite, le fiamme che le ricoprivano rimarginavano le ferite in un lampo.


Tuttavia, anche Gu Tianxiang era incredibilmente audace. Mentre combatteva lungo il suo percorso, comparvero delle bestie color argento. Continuò a combattere fino a quando non si trovò a 1000 metri circa dal portale di fuoco. Fu a questo punto che cadde, circondato da un gruppo di venti bestie argentate. Con un grido disperato, tornò indietro alla sua posizione iniziale.


“1000 metri. Il tuo primo tentativo è fallito”, affermò il guardiano color oro intenso con voce fredda. “Anche se, il fatto che tu sia riuscito a battere in ritirata illeso è un bel risultato. Hai il potenziale per superare il primo livello”.


Le espressioni di Meng Hao e gli altri sprofondarono quando videro l’incredibile forza dei corpi fisici delle bestie. Non sembravano possedere alcuna abilità divina o tecnica magica, ma la loro forza fisica era davvero molto potente, al punto sembrava praticamente impossibile ucciderli. Inoltre, dopo essere stati feriti, le loro fiamme li curavano immediatamente.


Gli occhi di Lu Bai baluginarono e all'improvviso lui avanzò. Era un esperto potente delle Distese del Nord che esercitava il potere del Tempo e dello Spazio e possedeva una quantità per nulla insufficiente di tesori salva vita. Nello stadio della Recisione dello Spirito, aveva già ucciso degli esperti allo stadio iniziale della Ricerca del Dao.


Si trasformò subito in un fascio di luce che partì all'attacco, circondato da distorsioni di spazio e tempo. Mentre avanzava, sembrava quasi che le bestie non riuscissero nemmeno a toccarlo. Ogni colpo andava a vuoto.


Le pupille di Gu Tianxiang si restrinsero e sui volti dei cinque uomini della Setta del Gelo Dorato comparvero delle espressioni terribili. Riguardo a Meng Hao, i suoi occhi iniziarono a splendere intensamente.


“Eee?!” disse il guardiano color oro intenso, con un’espressione di sorpresa mentre osservava Lu Bai. “Un maestro delle arti segrete del Tempo, con un Dao tutto tuo. Eccellente. Hai i requisiti per tener testa ai due membri di quel gruppo di stranieri che sono entrati qui”.


Boom!


Lu Bai compì un massacro lungo la sua strada, superando il segno di 1500 metri, dove venne circondato immediatamente da venti bestie argentate. Quando ciò accadde, lui iniziò a sudare ma riuscì comunque a proseguire e uccidere per altri 500 metri. In questo momento, si trovava a soli 500 metri dal portale di fuoco. Gu Tianxiang della Setta della Spada Solitaria aveva sul volto un’espressione davvero terribile.


“È davvero questo il mio limite…?”. Gli occhi di Lu Bai erano iniettati di sangue nel momento in cui eseguì un incantesimo con la mano destra e poi indicò il cielo.


“Fiume del Tempo!” gridò. Comparvero immediatamente attorno a lui innumerevoli luci brillanti, le quali si trasformarono in un fiume che estendeva in lungo e in largo. Le venti bestie argentate non ebbero altra scelta che indietreggiare. Lu Bai avanzò per 250 metri. Adesso si trovava a soli 250 metri dal portale di fuoco!


Il guardiano color oro intenso che si trovava a mezz'aria osservava con uno strano bagliore negli occhi.


Fu a questo punto che all'improvviso si alzò in piedi una bestia dorata. Sfrecciò verso Lu Bai ad una velocità incredibile e, quando i due si scontrarono, si alzò al cielo un’esplosione enorme. Dalla bocca di Lu Bai schizzò del sangue, ma aveva un’espressione brutale quando indietreggiò e colpì la sua borsa da trasporto. Comparve immediatamente il cadavere di un drago nero.


Questo cadavere non era altro che quello che aveva ottenuto durante l’eruzione del Lago del Dao.


“Inversione del Tempo, Resurrezione”. Delle vene blu spuntarono sulla fronte di Lu Bai e parve che all'improvviso fosse invecchiato di dieci anni. Il Fiume del Tempo esplose in innumerevoli luci colorate che poi inondarono il drago nero.


Adesso era possibile vedere che il drago stava tornando apparentemente in vita dalla morte. I suoi occhi si aprirono di scatto e un’aura impressionante si levò torbida, la quale conteneva il potere di un Immortale!


Il potere si sprigionò solo per un istante. Poi svanì e il drago tornò ancora una volta ad essere morto.


Ma quell'unico istante fu estremamente impressionante!


Gu Tianxiang della Setta della Spada Solitaria sussultò e nei suoi occhi divenne visibile uno sguardo stupito. Come avrebbe potuto immaginare che Lu Bai… possedesse un’arte segreta tanto straordinaria?!


I cinque uomini della Setta del Gelo Dorato sembravano tutti stupiti e le loro menti erano pervase da boati. Un’arte segreta come quella che avevano appena visto era incredibile!


Gli occhi di Meng Hao si spalancarono. In precedenza, era riuscito a percepire che Lu Bai fosse forte, ma adesso si era reso conto che… Lu Bai era ancora più forte di quello che aveva immaginato!


“Ad ogni modo, è riuscito a malapena ad usare quell'arte segreta!” pensò. All'improvviso, lo stesso desiderio di combattere che aveva visto negli occhi di Lu Bai ora comparve nei suoi. “Mi chiedo chi tra noi due… sia il più forte!?”


Circondato dall'orda di bestie, l’arte segreta di Lu Bai scatenò il potere esplosivo del drago, il quale si trasformò in un attacco incredibile che sfrecciò verso la bestia dorata basita e che voleva fuggire ma, prima che ci riuscisse, fu colpita dall'attacco con un boato, che ridusse la sua carne a brandelli. Lanciò un grido disperato e si ritirò a gran velocità. Le fiamme esplosero e ne curarono le ferite rapidamente.


Non morì, ma fu costretta a ritirarsi. Questo diede a Lu Bai l’opportunità di cui aveva bisogno. Sputando del sangue, sfrecciò in avanti alla massima velocità, attraversando gli ultimi 250 metri ed entrando nel portale di fuoco.


Sputò dell’altro sangue, poi agitò la mano per raccogliere il cadavere del drago nero.


“Che Coltivatore incredibile!” disse il guardiano oro intenso, con un’espressione di ammirazione sul volto. “Superare il primo livello con un tentativo… puoi proseguire verso il secondo livello. Non vedo l’ora di assistere lì alla tua prestazione. Dopo aver superato il secondo livello, acquisirai un tesoro prezioso dal nostro Clan.


“Quando la tua arte segreta del tempo avrà raggiunto il culmine, potrai riportare in vita ciò che è morto. Sfortunatamente, la tua base di Coltivazione è troppo debole. Se riuscirai a raggiungere l’Ascensione Immortale e poi userai quell'arte… portai far resuscitare il Drago degli Incubi così che possa aiutarti per una battaglia intera!”.


“Non è necessario aspettare di diventare un vero Immortale!” disse con freddezza Lu Bai, togliendo il sangue dalle sue labbra. “Il giorno in cui raggiungerò il culmine della Ricerca del Dao, potrò farlo resuscitare per usarlo in battaglia!”. Si voltò per guardare Meng Hao, il quale si trovava a 3000 metri da lui.


Il suo sguardo superò le orde di bestie per poi incrociarsi con quello di Meng Hao.


“Meng Hao, sei in grado di attraversarlo?” chiese con freddezza. “Non deludermi adesso”. Con queste parole, si voltò, senza prestare la minima attenzione a Meng Hao quando entrò nel portale di fuoco. In un batter d’occhio, sparì.


“Tocca a te”, disse il guardiano color oro intenso, con lo sguardo che si posò su Meng Hao e gli altri. “Se non ti senti sicuro, puoi aspettare qui fino a quando non lo sarai.


“Per noi il tempo non ha alcuna importanza. Se desideri praticare la Coltivazione qui per qualche migliaio di anni prima di provare ad attraversare, puoi farlo.


“In genere, è piuttosto deserto qui. Adesso che sono riuscito a mettere gli occhi su voi stranieri, credo… che sarebbe un peccato vedervi morire qui.


“Tuttavia, se fallirai per tre volte di seguito, allora io ti ucciderò personalmente. E, certo, c’è sempre la possibilità che tu venga ucciso nel tentativo di superare il livello”.


Gli occhi di Meng Hao brillarono.


“Migliaia di anni…? Non posso assolutamente aspettare. Sorella Xu non resterà in vita nemmeno per altri novantanove anni. Ho bisogno di passare questa vita con lei, non devo finire con il restare bloccato in questo posto!”. I suoi occhi brillarono con una strana freddezza quando avanzò, trasformandosi in un raggio di luce che sfrecciò verso le orde di bestie.


Questa volta, furono gli occhi di Gu Tianxiang della Setta della Spada Solitaria a restare fissi su Meng Hao quando questo scattò in avanti.


“Ho sempre pensato che Meng Hao fosse il Coltivatore più crudele che io abbia mai visto. Non avrei mai immaginato che Lu Bai sarebbe stato ancor più impressionante… anche se Lu Bai ha dovuto fare un piccolo sforzo per superare il livello. Questo Meng Hao… non riuscirà a passare”.


I cinque Coltivatori della Setta del Gelo Dorato continuavano a guardare con delle espressioni terribili. Se avessero unito le loro forze, avrebbero avuto una possibilità. Ma, da soli, nessuno di loro cinque aveva un briciolo di fiducia.


Per loro, questo posto era come un vicolo cieco. Dopo aver visto Gu Tianxiang subire la sconfitta e Lu Bai farcela, furono pervasi da molte emozioni complesse. Al momento, stavano osservando Meng Hao.


Meng Hao sfrecciò in avanti ad una velocità incredibile, scontrandosi con l’orda di bestie con un tonfo.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter
Grazie!
-MadOtter

