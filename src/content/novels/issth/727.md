---
title: Capitolo 727 - Completamente Dorato!
pubDate: 2025-03-17T11:17:34.970Z
tags:
    - issth
---


Innumerevoli bestie umanoidi viola lo circondarono subito sbattendo le ali. Tutto quello che riusciva a vedere era una massa di colore viola.


Dei 3000 metri per raggiungere il portale di fuoco, i primi 1500 erano saldamente occupati dalle bestie viola. Solo dopo aver superato quella zona se ne sarebbero andate. Le bestie argentate si facevano avanti in corrispondenza del segno di 1000 metri, il punto in cui Gu Tianxiang della Setta della Spada Solitaria era stato sconfitto.


Se si riuscivano a superare le bestie argentate, la sfida successiva sarebbe stata una bestia dorata.


Gli occhi di Meng Hao brillarono. Non aveva tempo da perdere qui, quindi passò subito all'offensiva. Le Perle Bianca e Nera e la Nona Montagna vennero fuori. Mentre la Nona Montagna scendeva, con le Perle Bianca e Nera che ruotavano attorno a questa, ogni cosa tremò. L’aria vibrò e diversi strati di increspature si espansero, trasformandosi in una pressione stupefacente che pesava su ogni cosa.


La pressione intensa fu come un muro che si scontrò con le bestie viola. Quando Meng Hao avanzò velocemente, queste caddero all'indietro, ululando. Anche le bestie viola più eccezionali non furono in grado nemmeno di avvicinarsi a Meng Hao prima di essere schiacciate.


250 metri. 500 metri. 750 metri. 1000 metri…


Nello spazio di soltanto qualche respiro, Meng Hao avanzò come se stesse camminando su un sentiero spianato. Raggiunse in fretta il segno di 1500 metri, lasciandosi alle spalle le bestie viola. Queste gli lanciarono un’occhiata, ma non continuarono a inseguirlo o attaccarlo.


Più avanti c’era un bagliore argentato splendente, si trattava di una bestia argentata. Questa sfrecciò in avanti con un’espressione feroce e a una velocità incredibile. La sua forza sembrava al pari di quella alla Recisione dello Spirito.


Meng Hao fece una risatina fredda quando agitò la mano destra. Giunse la Nona Montagna che schiacciò la bestia argentata. Questa lanciò un urlo disperato quando il suo corpo iniziò a cadere a pezzi. Tuttavia, comparvero le fiamme e lo risanarono velocemente.


Meng Hao avanzò rapidamente di 250 metri circa, così da trovarsi a soli 1250 metri dal portale di fuoco.


Fu in quel momento che alla bestia di poco prima si unirono altre sei bestie argentate. Un totale di sette, cinque con le basi di Coltivazione alla Recisione dello Spirito e due con le basi di Coltivazione alla Terza Recisione, che partirono all'attacco verso Meng Hao.


“È il momento di distruggere!”. Meng Hao avanzò agitando il dito della mano destra. La Nona Montagna divenne più grande, tuonando mentre schiacciava le sette bestie argentate.


Meng Hao avanzò ancora. Adesso si trovava a soli 500 metri dal portale di fuoco.


A questo punto, più di dieci bestie argentate lo attaccarono rabbiose. Riecheggiarono delle esplosioni dalla Nona Montagna quando le sette bestie argentate che erano state soffocate esplosero, con i corpi avvolti dalle fiamme. Si unirono alle altre per circondare Meng Hao completamente.


I cinque uomini della Setta del Gelo Dorato osservavano con attenzione mentre tutto questo avveniva. Da parte, gli occhi di Gu Tianxiang brillarono. Adesso Meng Hao si trovava nella stessa posizione in qui era stato lui quando aveva subito la sconfitta. “Quel Lu Bai è disumano!” pensò. “Meng Hao può anche essere forte, ma se crede di poter andare oltre, beh, questo non sarà possibile!”.


Anche il guardiano color oro intenso a mezz'aria stava osservando attentamente gli eventi e pensò: “Verrà sicuramente sconfitto”.


Tuttavia, fu in quel momento che la mano destra di Meng Hao balenò con un gesto di incantesimo e lui agitò la manica.


“Grande Magia del Demone di Sangue!”


Si poterono udire delle esplosioni quando si formò un vortice gigante che avvolse la ventina di bestie argentate. Nello stesso momento, comparve un’enorme mano color sangue che afferrò saldamente le bestie.


“Strato del Qi e del Sangue!” gridò Meng Hao. Le oltre venti bestie argentate iniziarono a tremare e sui loro volti divennero visibili delle espressioni di stupore. I loro corpi iniziarono velocemente ad avvizzire quando delle enormi quantità di Qi e sangue sfrecciarono verso Meng Hao.


Lui fu attraversato da un fremito. Il Qi e il Sangue erano incredibilmente potenti e, in un istante, il suo corpo aveva già raggiunto il limite consentito dalla Recisione dello Spirito.


Le oltre venti bestie argentate lottarono con violenza, al punto che parve che il vortice stesse per collassare. All'apparenza, era stato raggiunto il limite del secondo livello della Grande Magia del Demone di Sangue di Meng Hao.


Gli occhi di Gu Tianxiang brillarono. “Verrà sconfitto!”.


I cinque membri della Setta del Gelo Dorato sospirarono. Se Meng Hao non fosse riuscito a superare il primo livello, loro non avrebbero avuto alcuna speranza.


In alto, a mezz'aria, il guardiano color oro intenso guardò la Grande Magia del Demone di Sangue di Meng Hao e la sua espressione tentennò, ma poi tornò rapidamente alla normalità.


Al momento, le oltre venti bestie argentate stavano lottando e ruggendo in modo così violento che il vortice non riuscì a sopportarle. Si poterono udire dei crepitii e si diffusero delle spaccature. Tuttavia, Meng Hao poi puntò il dito indice e gridò: “Morite!”:


Il carattere “morente” del Dao del Vero Sé della Magia Demoniaca della Fiamma Morente fece tremare i corpi delle bestie argentate. I loro corpi fisici iniziarono ad avvizzire in modo ancora più veloce e le loro basi di Coltivazione furono represse all'istante. Anche la loro forza vitale mostrò I segni del deperimento.


A causa dell’indebolimento, il vortice della Grande Magia del Demone di Sangue non si trovava più in una fase di tensione come prima. Partì di nuovo all'attacco. Da lontano, il vortice sembrava incredibilmente enorme e impressionante.


Boom!


Dal vortice si riversarono dei flussi di Qi e sangue ancora più densi per poi essere assorbiti da Meng Hao. Lui tremò con violenza quando il suo corpo fisico all'improvviso schizzò fuori dallo stadio della Recisione dello Spirito per entrare nella Ricerca del Dao.


Le oltre venti bestie argentate stavano avvizzendo rapidamente e parvero essere sul punto di morire. Comparvero le fiamme che risanarono i loro corpi, ma la loro forza era stata risucchiata da Meng Hao proprio durante il momento di ripristino delle forze.


Si trattava di un ciclo che divenne come una sorgente per Meng Hao. Era quasi come se potesse continuare a diventare più forte… all'infinito!


Stadio iniziale della Ricerca del Dao. Stadio intermedio della Ricerca del Dao…


Sollevò la testa e gridò quando sentì scorrere dentro di sé un livello si potere senza precedenti. Insieme a questa forza incredibile del corpo fisico giunse una sicurezza di sé maggiore.


Questo era il potere che sfidava i Cieli della Grande Magia del Demone di Sangue!


Questa forza intensa e senza precedenti portò Meng Hao ad essere dilaniato da un dolore intenso; ebbe la sensazione che il suo corpo potesse essere fatto a pezzi. Quando Gu Tianxiang vide ciò che sta accadendo, sussultò. I cinque Coltivatori della Setta del Gelo Dorato osservarono con gli occhi spalancati.


Il guardiano color oro intenso che si trovava a mezz’aria era ancora più stupito. Sussultò e pensò: “Ma che sorta di abilità divina è mai quella!? È così impressionante!! È del tutto diversa dal Fiume del Tempo e, di fatto, di gran lunga più spaventosa!”.


Inoltre, la rigenerazione delle più di venti bestie argentate in realtà non era in grado di stare al passo con l’assorbimento del potere da parte del vortice. Era possibile vedere addirittura degli sguardi disperati sui volti di alcune bestie.


Sembrava che Meng Hao fosse diventato lui stesso il vortice quando inghiottì tutto il potere di sangue e Qi in arrivo.


Il guardiano color oro intenso rimase basito. “Maledizione! Se continua così, potrebbe davvero riuscire a far avvizzire tutti i membri del Clan fino a farli morire!!”.


Gli occhi di Meng Hao balenarono quando il suo corpo fisico esplose per il potere. Questo bruciò nello stadio intermedio della Ricerca del Dao e poi entrò nello stadio avanzato della Ricerca del Dao!


In quel momento, il vortice della Grande Magia del Demone di Sangue cambiò improvvisamente colore, passando da rosso a oro!


Quando divenne dorato, l’aria fu pervasa da boati intensi e su ogni cosa si avvertì una pressione incredibile. I volti dei cinque Coltivatori della Setta del Gelo Dorato furono pervasi dallo stupore e i loro cuori tremarono. Potevano sentire chiaramente quanto fosse spaventoso il vortice dorato e sapevano che, anche se si fossero uniti nella marionetta, non sarebbero stati in grado di turbare Meng Hao minimamente.


Gu Tianxiang della Setta della Spada Solitaria era ancora più sconvolto. Le sue pupille si restrinsero quando si rese conto che in realtà Meng Hao era spietato quanto Lu Bai!


Sembrava che il vortice dorato avesse raggiunto un livello fondamentale. La pressione si sprigionò per il decuplo della forza, e Meng Hao tremò tra sé quando percepì la natura spaventosa del vortice dorato.


“Non mi stupisce che non sia mai riuscito a Coltivare il terzo livello. Il vortice color sangue… non è il limite ultimo del secondo livello della Grande Magia del Demone di Sangue! Solo facendo diventare il vortice color oro posso raggiungere il grande cerchio dello strato del Qi e del Sangue!”.


Illuminato, ora Meng Hao era sicuro di poter risucchiare via le bestie argentate dalla vita senza alcuna difficoltà. Tuttavia, non fu quello il piano che scelse.


Dopotutto, il guardiano color oro intenso aveva il controllo di tutto quel luogo, quindi era meglio non esagerare.


“Maledizione!” pensò il guardiano color oro intenso. “Uno disumano è già una cosa negativa a sufficienza. Com'è possibile che ne sia comparso un altro! E quest’altro nuovo è ancora più spaventoso del precedente!!”.


Lu Bai aveva attraversato il primo livello usando il Fiume del Tempo per evitare le bestie argentate. Meng Hao, d’altro canto, stava facendo affidamento sulla forza della sua magia per distruggere ogni cosa lungo il suo cammino. Era facile comprendere quale dei due fosse il migliore!


Il guardiano color oro intenso si stava innervosendo, ma, a causa dell’antico patto, non poteva fare nulla per intervenire. Proprio quando raggiunse il picco di ansia, Meng Hao agitò la mano facendo risuonare un’esplosione. Il vortice dorato sparì e le più di venti bestie argentate furono fatte ruotare via, con il sangue che schizzava dalle loro bocche. Erano fiacche e abbattute, e guardarono Meng Hao con delle espressioni di paura e soggezione mai viste prima.


Non avevano avuto paura di Lu Bai; se Lu Bai fosse stato più forte di quanto già non fosse, non sarebbe comunque riuscito ad ucciderle.


Meng Hao, però, era piuttosto diverso. Aveva i requisiti per sterminarli del tutto!


Mentre i boati continuavano a riecheggiare e le oltre venti bestie argentate battevano in ritirata, Meng Hao proseguì. Aveva assorbito una quantità praticamente inesauribile di Qi e sangue. Sebbene non gli appartenesse davvero, era temporaneamente potente e poteva esplodere con la forza del corpo fisico, che era quasi del tutto equivalente al culmine della Ricerca del Dao.


Avanzò, e la legge della natura si diffuse attorno a lui. Il mondo tuonò, l’aria si distorse e un’energia impressionante lo pervase. Mentre si affrettava ad avanzare, gli occhi del guardiano color oro intenso tremolarono. Aveva un certo controllo in base al patto, quindi fece appello a un membro del clan color oro che era più potente di quello che aveva attaccato Lu Bai. Questo ruggì e partì all'attacco di Meng Hao, con la base di Coltivazione alla Ricerca del Dao che cresceva. Il suo corpo era circondato dalle fiamme e questi sfrecciò verso Meng Hao come una stella cadente.


Meng Hao riuscì a vedere subito la differenza tra questa bestia e quella che aveva attaccato Lu Bai. Sbuffò con freddezza e poi strinse i pugni.


“LEVATI DI TORNO!” gridò, colpendo con tutta la forza che il suo corpo fisico potesse raccogliere. Ogni cosa divenne cupa quando un’ondata di potere assurda e stupefacente schizzò in avanti, la quale sembrava potesse coprire il cielo e seppellire la terra.


La bestia dorata che si stava avvicinando parve stupita e fu subito pervasa da una sensazione intensa di crisi mortale. Senza esitare, tentò di schivarlo. Tuttavia, l’ondata di potere generata dal corpo fisico di Meng Hao era fin troppo impressionante. In un batter d’occhio, questa sommerse completamente la bestia dorata.


Riecheggiò un grido agghiacciante. Le fiamme la coprirono del tutto, ma non riuscirono a impedire che il corpo della creatura iniziasse a cadere a pezzi.


Nel vedere che il suo compagno del clan era sul punto di morire, il guardiano color oro intenso sfrecciò in un lampo. Afferrò la bestia dorata, poi agitò la mano per disperdere l’ondata di potere generata da Meng Hao. Riuscì a salvare il suo compagno di clan all’ultimo secondo.


La bestia dorata stava ansimando e fissava Meng Hao con una paura intensa. E non era solo questa bestia dorata in particolare. Tutte le altre continuavano ad osservare con profondo shock.


“Hai superato il primo livello!” disse il guardiano color oro, fissando Meng Hao con uno sguardo profondo.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
        


                                



