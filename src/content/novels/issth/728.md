---
title: Capitolo 728 - Secondo Livello!
pubDate: 2025-03-17T11:17:34.970Z
tags:
    - issth
---


La bestia dorata che aveva attaccato Meng Hao era evidentemente molto più forte di quella che era stata mandata a combattere contro Lu Bai.


Nonostante ciò, era quasi morta. Se non fosse stato per l’intervento del guardiano color oro intenso, sarebbe stata distrutta senza alcun dubbio.


Tuttavia, Meng Hao riuscì a lanciare solo questo pugno!


Il colpo conteneva tutto il potere che aveva appena assorbito. Al momento, il suo corpo stava tornando alla normalità. Sebbene la sua aura fosse lievemente più debole, nessuno avrebbe osato prendersi gioco di lui.


I cinque Coltivatori della Setta del Gelo Dorato erano completamente scossi.


“È… addirittura più forte di prima!!”


“Non ditemi che quel vortice dorato è comparso perché ha raggiunto l’illuminazione?! O prima si stava semplicemente trattenendo?!?!”


I cinque uomini si scambiarono delle occhiate e ciascuno di loro poté vedere quanto fossero scioccati gli altri. Se avessero dovuto combattere contro Meng Hao e lui avesse usato il vortice dorato, allora anche sotto forma di marionetta sarebbero stati… sconfitti del tutto!


Gu Tianxiang della Setta della Spada Solitaria aveva il volto carico di shock. I suoi occhi erano spalancati e il suo cuore tremava. “È evidente che sia solo al livello della Seconda Recisione, ma quella Grande Magia del Demone di Sangue… è semplicemente… semplicemente spaventosa!!”.


Lui era un esperto potente della Setta della Spada Solitaria e in precedenza si riteneva una persona con una certa conoscenza riguardo alla Setta del Demone di Sangue. In questo momento, però, si rese conto che la magia della Setta del Demone di Sangue andava oltre la sua immaginazione.


Anche il guardiano color oro intenso era sconvolto e non poteva fare altro che fissare Meng Hao in silenzio.


L’espressione di Meng Hao era la solita mentre avanzava lentamente camminando. Quando raggiunse il portale di fuoco, vi entrò senza esitare.


Dall’altro lato del portale di fuoco c’era quello che sembrava essere un mondo del tutto diverso. Non appena Meng Hao vi entrò vide Lu Bai in lontananza, il quale stava sputando del sangue mentre cadeva all'indietro come un aquilone con il filo reciso. Il drago nero davanti a lui stava tornando al suo stato usuale privo di vita.


Questo mondo era un mondo di fuoco. Un mare di fuoco di protendeva in ogni direzione, da cui emergeva un altare enorme e imponente. L’altare era gigantesco, alto centinaia di migliaia di metri e organizzato su nove piani.


Poco prima, Lu Bai era stato sconfitto sul terzo livello ed era stato espulso, con il sangue che schizzava dalla bocca. Si librava a mezz'aria, con il volto pallido. Voltò lo sguardo e vide Meng Hao, e suoi occhi iniziarono a brillare con una luce intensa unita a dei pensieri complessi.


“Quindi sei qui”, disse mentre fluttuò verso il terreno. Senza dare peso a Meng Hao, si sedette a gambe incrociate e iniziò a meditare.


Meng Hao alzò lo sguardo verso l’altare enorme che si estendeva dal mare di fuoco. Per qualche strana ragione, aveva una strana sensazione riguardo a questo posto. Per qualche strana ragione, si sentiva più rilassato, come se gli fossero state tolte delle catene intangibili. La sua mente sembrava più libera.


“Straniero!” disse una voce antica che riecheggiò dall'alto. Alzando lo sguardo, Meng Hao fu scioccato nel vedere una bestia umanoide bianca, un altro guardiano.


Questa si librava sopra quella che sembrava essere l’estremità più alta del mondo e non emanava alcun tipo di base di Coltivazione.


Abbassò lo sguardo verso Meng Hao e disse: “Hai superato il primo livello, il che rappresenta per te una buona fortuna. Se supererai il secondo livello, avrai i requisiti per lasciare questo posto e potrai anche ricevere un oggetto prezioso del nostro Clan.


“Questa è una prova del fuoco per la vita o la morte, il risultato del patto con il nostro benefattore, molto tempo fa. Ogni straniero che entra, a prescindere dal Clan da cui proviene, deve partecipare alla prova del fuoco.


“Passa tra le fiamme e vai sull'altare di nove piani. Sconfiggi il nemico che troverai su ogni piano e potrai passare al piano successivo!


“Potrai utilizzare qualsiasi tecnica magica, qualsiasi abilità divina, qualsiasi mezzo o tecnica che vorrai!


“Hai tre possibilità. Se subirai una sconfitta al terzo tentativo… verrai cancellato dalla faccia della Terra”.


Quando il guardiano bianco finì di parlare, chiuse gli occhi e non aggiunse altro.


Meng Hao fece un respiro profondo e poi si sedette subito a gambe incrociate per meditare. Dopo aver perfezionato la base di Coltivazione per un giorno, aprì gli occhi e si incamminò verso il mare di fuoco.


In quel momento, Lu Bai aprì gli occhi e guardò Meng Hao.


“Fai attenzione al terzo livello”, disse lentamente. “Lì troverai una copia di te”.


Meng Hao si fermò per un istante, guardò Lu Bai e annuì. Poi volò lungo il mare di fuoco ed entrò nel primo piano dell’altare. Non appena lo fece, vide una statua dalle sembianze umane che si fuse immediatamente si trasformò in un giovane con indosso un abito azzurro.


Lo sguardo del giovane all'inizio era indifferente ma, quando Meng Hao lo guardò, all'improvviso iniziò a brillare con una luce intensa.


“Quel ragazzino di prima mi ha superato per puro caso. Tu… non sarai così fortunato”. Nel momento in cui parlò, sollevò la mano in aria e la puntò in avanti. Alle sue spalle, comparve un’unica ape nera. Attorno a questa, spuntarono immediatamente delle immagini fantasma. In un batter d’occhio, Meng Hao si trovò ad affrontare diecimila api.


Si poterono udire dei ronzii quando le api partirono all'attacco verso Meng Hao. Le dita del giovane si agitarono per un incantesimo e le puntò nuovamente. Questa volta, sorprendentemente, comparvero più di diecimila centopiedi.


“Un Dominatore di Demoni?” pensò Meng Hao, scioccato. Tutto quello che stava accadendo sembrava molto familiare. Nel Deserto Occidentale, i Coltivatori Dominatori di Demoni attaccavano quasi nello stesso modo. Meng Hao non rispose subito, ma invece indietreggiò appena e analizzò la situazione. Dopo un istante si rese conto che… non si trattava della magia di un Dominatore di Demoni ma, in generale, era molto simile.


Riguardo Meng Hao, quando si parlava del Dao dell’Arte dei Dominatori dei Demoni, in passato lui era stato un Grande Dominatore dei Demoni del Deserto Occidentale. In effetti, si potrebbe dire che lui era il Grande Dominatore dei Demoni più potente della sua generazione.


Il volto di Meng Hao era quello di sempre quando le api e i centopiedi si avvicinarono. Eseguì il movimento di un incantesimo per usare la magia dei Dominatori di Demoni. Si rivelò il suo senso divino e le api e i centopiedi subito si fermarono.


Sembravano alquanto confusi e, riguardo al giovane, il suo volto fu pervaso dallo shock.


Nello stesso momento, Meng Hao puntò il dito in avanti, facendo comparire le Perle Bianca e Nera e la Nona Montagna. L’aria fu pervasa da boati quando questi si frantumarono verso il basso. Meng Hao sfrecciò in avanti ad una velocità incredibile per poi comparire davanti al giovane. Agitò la mano destra e comparve la Grande Magia del Demone di Sangue.


Comparve l’impressionante vortice dorato, così come una mano che afferrò il giovane. Il suo corpo iniziò ad avvizzire immediatamente mentre il suo Qi e il suo sangue venivano assorbiti. Gli ci volle solo un istante per crollare del tutto.


Dopo essere crollato, il giovane ricomparve in un’altra posizione. Osservò Meng Hao intensamente per un istante prima di dire con freddezza: “Io sono soltanto un Clone del Dharma creato da un filamento di Qi. Tuttavia, tu sei riuscito a sconfiggermi, il che è un qualcosa che nessuno aveva mai fatto prima. Tu… sei passato”.


Meng Hao si accigliò appena. Non aveva assorbito molto Qi e molto sangue e non era ancora in grado di vedere la base di Coltivazione del giovane. Senza aggiungere altro, balenò verso il secondo piano.


Non appena mise piede sul secondo piano, si levò verso di lui una forza incredibile.


Il volto di Meng Hao tremolò, lui sollevò la mano e la spinse davanti a sé senza esitare.


L’aria fu pervasa da boati quando un’incredibile ondata di energia fece pressione su di lui. Meng Hao tremò e il suo volto tentennò quando indietreggiò alla massima velocità.


Alzò lo sguardo e vide un minotauro enorme che lo guardava con un’espressione di sorpresa. “Per lo meno”, pensò Meng Hao, “anche lui ha il potere del corpo fisico alla Ricerca del Dao. Sembra anche che l’attacco di poco fa fosse superficiale! Come ha fatto Lu Bai a superare questa parte?!”.


“Ahahah!”, scoppiò a ridere con malizia il minotauro. “Eccellente! Eccellente! Finalmente è arrivato qualcuno con un vero potere! Quel moccioso con i poteri del Tempo era molto più debole di questo!”. I muscoli del minotauro si gonfiarono quando sbatté i piedi sul terreno e attaccò Meng Hao.


“Non deludermi proprio adesso!” gridò. “Quel moccioso di prima è stata una vera scocciatura! Quell'arte segreta del Tempo che ha usato era strana e difficile da affrontare. Combattere contro quel pazzo non è stato per nulla divertente! Mi ha dato fastidio in modo assurdo fino a quando alla fine gli ho permesso di passare. Ma tu… mi piaci, teppistello!”


BANG!


Il minotauro tirò un pugno con il potere esplosivo della Ricerca del Dao, facendo tremolare il volto di Meng Hao. Questi ruotò la sua base di Coltivazione e lanciò immediatamente il suo pugno.


Si irradiò un boato enorme e impressionante e il volto di Meng Hao divenne ancora più pallido. Adesso stava battendo in ritirata; il minotauro sollevò la testa all'indietro e scoppiò in una fragorosa risata.


“Eccellente! Eccellente!” disse, attaccando di nuovo Meng Hao alla massima velocità.


Meng Hao spalancò gli occhi.


“Questa volta sta usando un potere maggiore!!” pensò, e il desiderio di combattere splendette nei suoi occhi. Il potere crebbe lungo tutto il suo corpo fisico e contrattaccò ancora una volta, aggiungendo all'attacco il potere della vibrazione.


Si scontrarono i due poteri enormi, e Meng Hao sputò un grumo di sangue quando fu lanciato all'indietro. Riguardo al minotauro, il suo corpo tremò e la terra sotto ai suoi spiedi si crepò e si spaccò. Quando alzò lo sguardo, i suoi occhi brillavano con una luce intensa.


“È straordinario! Straordinario! Non sei affatto male, ragazzino. Vieni, vieni, lascia che Nonno Minotauro ti schiacci fino alla morte!”. Con una risata fragorosa, partì ancora all'attacco.


Il volto di Meng Hao tentennò e tutto il suo corpo stava tremando ed era intorpidito. Al contrario, il suo avversario non sembrava essere minimamente ferito. Infatti… Meng Hao poteva percepire che il corpo fisico di questa cosa stava diventando in realtà sempre più potente.


“Non posso reggere il confronto con lui in termini di forza fisica!” pensò Meng Hao, con gli occhi che balenavano. Mentre il minotauro si avvicinava a lui minaccioso, eseguì un teletrasporto minore per evitarlo.


“Perché stai scappando!?” disse furioso il minotauro, partendo ancora una volta alla carica. Meng Hao eseguì un altro teletrasporto minore, facendo infuriare il minotauro.


“Maledizione! Mi stai facendo girare le palle come quell'altro!” gridò il minotauro. All'improvviso sbatté il piede destro al suolo, scatenando un’esplosione incredibile. L’aria si distorse, rendendo impossibile il teletrasporto per Meng Hao. Questi eseguì velocemente un incantesimo e poi puntò il dito.


“Grande Magia del Demone di Sangue!”


Il vortice dorato comparve immediatamente attorno al minotauro, che fu bloccato. Quando il suo corpo fisico iniziò ad avvizzire, i suoi occhi divennero sporgenti e lui gridò: “Quale sorta di magia del cazzo è mai questa!?”


Con queste parole, parve che il potere stesse esplodendo dall'interno del suo corpo, levandosi per contrattaccare il vortice. Per la prima volta in assoluto… il vortice crollò.


Meng Hao rimase basito e sfrecciò all'indietro in ritirata. Il minotauro scoppiò in una risata folle e poi sferrò un altro pugno.


Meng Hao riuscì a malapena a schivarlo, eppure fu costretto ancora a sputare un grumo di sangue. Indietreggiò ancora, con migliaia di idee che balenavano nella sua mente.


“Una forza straordinaria, un corpo incredibilmente resistente, può bloccare il teletrasporto nella zona e anche la Grande Magia del Demone di Sangue contro di lui è inutile… che cosa faccio?!”. Meng Hao continuava a indietreggiare e continuava ad essere ferito. Dalla sua bocca schizzava del sangue e il minotauro diventava sempre più eccitato mentre proseguiva nello scontro.


“Se riuscissi ad assorbire il suo corpo fisico, allora ribalterei senza dubbio questa situazione e vincerei! Ma si è liberato del vortice della Grande Magia del Demone di Sangue… Aspetta…”. Gli occhi di Meng Hao brillarono.


“Aspetta un attimo. La Grande Magia del Demone di Sangue prima ti lega e poi assorbe. Ecco perché serve un vortice così grande. Questo vuol dire che la sua forza si è dispersa. Se concentro il vortice sulla più piccola zona possibile e non cerco di assorbire ogni cosa, ma eseguo invece un’assimilazione velocemente…”. La mente di Meng Hao adesso stava ragionando in mondo incredibilmente chiaro. L’illuminazione era arrivata all'improvviso, proprio nel bel mezzo dello scontro. Nello stesso momento, il minotauro si trovava ancora una volta quasi sopra di lui.


Meng Hao non aveva tempo per altre considerazioni. Agitò la mano e comparve ancora la Grande Magia del Demone di Sangue. Tuttavia, non si trattava di una versione su larga scala ma, invece, di un vortice grande quanto l’interno del suo palmo.


Il vortice girò velocemente sul suo palmo, fondendosi alla sua mano al punto che parve sostituire l’impronta del suo palmo.


“Beh, è il momento di agire. Funzionerà?!”


Proprio quando il minotauro si avvicinò, Meng Hao scattò in avanti allungando il palmo per colpire.


“Strato del Sangue e del Qi!”.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
        


                                



