---
title: Capitolo 729 - Strato dei Meridiani dello Spirito!
pubDate: 2025-03-17T11:17:34.970Z
tags:
    - issth
---


Boom!!


Dalla bocca di Meng Hao schizzò del sangue. Riuscì a capire che il pugno del minotauro conteneva un potere del corpo fisico incredibile. Un potere e una ferocia simile erano un qualcosa che lui stesso non poteva sopportare.


Tuttavia, prima che il colpo potesse raggiungerlo, il potere di assorbimento di Qi e sangue nella sua mano, che era ancora più stupefacente di prima, assorbì immediatamente una parte del potere, andando a rafforzare il suo corpo fisico.


Gli occhi di Meng Hao splendettero intensamente.


Il minotauro lo fissò scioccato e stupito.


“Beh, ha funzionato!!” pensò Meng Hao. “La Grande Magia del Demone di Sangue non si limita all'uso esterno. Posso impiegarla usando altre tecniche, ad esempio unendola al mio corpo fisico!”. Meng Hao rise fragorosamente e i suoi occhi splendettero per il desiderio di combattere. Tuttavia, anziché affrettarsi a colpire, indietreggiò in uno schema di ritirata proprio come prima.


Ogni volta che lo schivava o lo evitava, trovava il modo di avvicinarsi al minotauro per toccarlo con il palmo.


“Maledizione! È come essere morsi da una zanzara!” gridò il minotauro. “Ti sfido a combattere in modo diretto!”. Meng Hao non disse nulla per rispondere. Tuttavia, i suoi occhi iniziarono a brillare con una luce sempre più intensa. Ogni volta che toccava il minotauro, assorbiva una piccola parte di Qi e sangue. A poco a poco, la forza del suo corpo fisico aumentò e lui divenne più forte.


Dopo il tempo che un bastoncino d’incenso impiega a bruciare, il corpo di Meng Hao tremò e, nel momento in cui fu lanciato contro di lui l’attacco successivo, il suo corpo fisico schizzò dalla Recisione dello Spirito alla Ricerca del Dao.


“Vuoi combattere? Allora combattiamo!”. Quando parlò, smise di indietreggiare e tirò un pugno verso il minotauro, che ebbe una reazione piuttosto lenta.


In realtà il minotauro sembrava godersela, e rise come un folle quando partì all'attacco.


BOOOOOMMMMMM!!


Meng Hao e il minotauro si scambiarono un colpo dopo l’altro a mezz'aria. Ogni volta, Meng Hao finiva con il cadere all'indietro ma, al contempo, il suo corpo fisico diventava sempre più forte.


Il minotauro invece divenne sempre più scioccato. La sua forza stava diminuendo lentamente e il suo corpo, che in precedenza era gigante e robusto, stava deperendo gradualmente.


“Sei così forte!” esclamò. “Non dirmi che prima stavi solo fingendo? Come osi giocare con me!!”. Adesso che si era reso conto che c’era sotto qualcosa, diede in escandescenze, attaccando Meng Hao inesorabilmente.


Trascorse un tempo pari un altro bastoncino d’incenso… Meng Hao adesso riusciva a combattere in modo diretto incessantemente, con il minotauro e non aveva bisogno di indietreggiare. La rabbia del minotauro continuava ad intensificarsi.


Eppure, trascorse ancora un tempo pari a un bastoncino d’incenso…


“T-t-t-u… sei così potente! Com'è possibile!?!?”. Ora era il minotauro a indietreggiare, e rimase completamente stupito dalla dimostrazione di violenza di Meng Hao. Continuava a tirare pugni, ma il risultato non era altro che una debolezza sempre maggiore.


Dopo che trascorse il tempo necessario a tre bastoncini d’incenso per bruciare, risuonò un’esplosione e il minotauro cadde all'indietro a testa in giù. Sbatté con forza contro la superficie dell’altare, con il corpo avvizzito e incredibilmente debole. In confronto alla sua precedente stazza vigorosa, era molto più debole, sebbene questo lo rendeva ancora di gran lunga più forte di una persona media.


“Com'è possible… com'è possible che io adesso sia così scheletrico? AAARGHHHH! Sono scheletrico!!”. Il minotauro video Meng Hao avvicinarsi ancora con un altro attacco e all'improvviso partì. “Magia del Demone! Piccolo teppistello, stai usando la magia del Demone!!”.


Adesso il minotauro era in completa ritirata, con il volto pervaso dalla rabbia. “Okay, io ci rinuncio! Maledizione! La gara è conclusa! Hai vinto, quindi passi!”.


Meng Hao si fermò. In realtà si sentì un po’ in colpa. Grazie al minotauro, aveva ottenuto una nuova conoscenza riguardo a un altro uso della Grande Magia del Demone di Sangue. Questa nuova tecnica rendeva la magia del Demone di Sangue ancora più utile.


“Molte grazie, anziano”, disse, congiungendo le mani e facendo un inchino profondo.


Il minotauro sbuffò con un atteggiamento freddo e ignorò Meng Hao. Abbassò lo sguardo verso il suo corpo e si incupì infelice. “Adesso sono scheletrico… scheletrico… sono finito. Finito! Quando tornerò a casa, la mia donna di sicuro mi picchierà. E se… e se le venisse qualche strana idea su ciò che è successo? Che cosa dovrei fare?”.


Meng Hao adesso si sentiva ancora più in colpa. Si schiarì la voce; consapevole del fatto che nessuna spiegazione avrebbe potuto sistemare la situazione, si diresse in fretta verso il terzo piano.


Sul terzo piano si ritrovò davanti ad un enorme specchio brillante. Dallo specchio emerse una persona che sembrava uguale a Meng Hao sotto ogni aspetto. Questa diede un’occhiata al suo corpo, poi sorrise timidamente e guardò a sua volta Meng Hao.


Gli occhi di Meng Hao balenarono, poi ripensò all'avvertimento di Lu Bai.


“Combattere contro me stesso? Perle Bianca e Nera e Nona Montagna!”


“Perle Bianca e Nera e Nona Montagna!”. Entrambi attaccarono nello stesso momento e, all'istante, sferragliarono delle esplosioni impressionanti. Fuori dall'altare, Lu Bai sollevò la testa e guardò in direzione del terzo livello, con gli occhi che splendevano.


Meng Hao indietreggiò, così come il suo sosia.


“Grande Magia del Demone di Sangue!”


“Grande Magia del Demone di Sangue!”


BOOM!


Entrambi attaccarono con le stesse abilità divine e le stesse tecniche magiche. Dopo aver combattuto per diverse ore, il sosia di Meng Hao cambiò improvvisamente strategia. Non fece più con esattezza quello che faceva Meng Hao. Al contrario, usò le tecniche e le magie uniche di Meng Hao per attaccare in un modo tutto suo.


L’aria fu pervasa dai boati quando Meng Hao vide un volto enorme dell’Immortale di Sangue comparire davanti a sé, insieme a un vortice color sangue che iniziò a girare attorno a lui. Il suo volto aveva un’espressione estremamente terribile. L’incarnazione magica era incredibilmente seccante. Un vero e proprio problema.


All'improvviso, si rese conto di ciò che doveva essere per gli altri combattere contro di lui… che sensazione! Questo soprattutto quando pensò… all'Ottava Maledizione del Sigillatore del Demone. Il suo sosia usava quella tecnica proprio in maniera perfetta, e Meng Hao dovette ammettere che il suo avversario… era molto meglio di lui.


Ogni volta che il sosia attaccava, usava l’Ottava Maledizione del Sigillatore del Demone proprio nel momento giusto. Meng Hao voleva gridare per la rabbia.


“Quindi puoi usare la tecnica in QUEL modo!” pensò. Proprio nel bel mezzo della sua frustrazione, iniziò ad imitare il modo in cui il suo sosia magico usava la sua stessa magia di battaglia.


L’Ottava Maledizione del Sigillatore del Demone era incredibile!


Risuonò un’esplosione incredibile quando i due si attaccarono a vicenda. In questo momento, stavano combattendo da quasi un giorno. Ogni volta che Meng Hao usava la Grande Magia del Demone di Sangue per assorbire una parte del Qi e del sangue dell’avversario, lui subiva la stessa sorte.


Sembrava che sarebbe stato difficile arrivare alla vittoria per una delle due parti. Tuttavia, Meng Hao stava imparando molto nel corso dello scontro.


“A questo ritmo, non riuscirò a concludere tanto presto la cosa!!”. Stava iniziando a diventare nervoso. Fu a questo punto che il guardiano bianco a mezz'aria all'improvviso aprì gli occhi.


“Non si può combattere per più di un giorno su ogni livello. Hai ancora un tempo sufficiente affinché un bastoncino d’incenso bruci. Dopodiché, se la battaglia non sarà giunta al termine… allora conterà come una tua sconfitta!”.


“Perché?!” chiese Meng Hao, guardando il guardiano bianco.


“Sconfiggere gli altri è semplice mentre sconfiggere te stesso è difficile… se non riesci nemmeno a trovare un metodo per sconfiggerti, allora come può essere stabile il tuo cuore del Dao? Come potrai affrontare in futuro la Tribolazione Immortale?!


“Nei tempi più antichi, ogni estraneo che giungeva qui moriva. Tuttavia, arrivò l’anziano e il mio Clan non ebbe altra scelta che stringere il patto. In seguito, questo luogo è diventato un posto di raffinazione mortale. Secondo il patto, lo scopo è allenare i veri Immortali!


“Ad esempio, il primo livello testa le tue capacità di sopravvivenza. Se raggiungerai l’Ascensione Immortale, affronterai molte Tribolazioni. Devi avere la forza per proteggere te stesso!


“Questo secondo livello testa le forze di percezione e comprensione. Se sei abbastanza perspicace, puoi ottenere naturalmente l’illuminazione riguardo a diverse magie che al momento sono bloccate nel declino. Il cuore del Dao è soltanto uno degli aspetti.


“Sconfiggi te stesso, rafforza il tuo cuore del Dao. Questo è soltanto il primo passo verso l’essere un vero Immortale. Se non riesci a superare questo primo passo, allora certamente fallirai!”


A Meng Hao girò la testa.


“Non dirmi che non hai notato che questo luogo è diverso dall'esterno?!” continuò il guardiano.


“Beh, lascia perdere. Sei soltanto allo stadio della Recisione dello Spirito. Non sei in grado di vedere quanto sia straordinario questo luogo. Lascia che te lo dica, ragazzino… qui non c’è alcuna legge della natura!


“Il secondo livello è un luogo senza leggi. Qui, ogni cosa è una uno spazio vuoto.


“Pertanto, hai ancora più opportunità di ottenere l’illuminazione riguardo alle tue tecniche magiche e anche riguardo al tuo Dao. Comprendi le tue abilità divine e il tuo cammino verso l’illuminazione. Perché questo luogo… non ha alcuna legge che interferisce o distorce il tuo vero cuore!”


Meng Hao lo fissò scioccato. Prima, non aveva riflettuto molto sul perché questo luogo sembrasse alquanto strano. Tutto quello che sapeva era che lui si era sentito in qualche modo più libero e la sua mente più sgombra.


Non avrebbe mai immaginato che in questo posto… mancassero le leggi naturali!


“Hai il tempo che un bastoncino d’incenso impiega a bruciare. Se non riuscirai a sconfiggere te stesso in questo tempo, allora avrai fallito!”


Gli occhi di Meng Hao splendettero. L’aria fu pervasa da un boato quando il suo sosia si avvicinò. I due iniziarono ancora una volta a combattere incessantemente. Il tempo passò e, ben presto, si era bruciato mezzo bastoncino d’incenso.


“Che cosa faccio?” pensò Meng Hao. “Che cosa faccio? Se non passo la prima volta, la seconda sarà ancora più difficile!


“Se riuscissi ad ottenere l’illuminazione della Grande Magia del Demone di Sangue nel terzo livello e riuscissi a coltivarla con successo, allora probabilmente riuscirei ad annientare questo sosia!


“Un’altra opzione sarebbe ottenere l’illuminazione nella mia Terza Recisione! O forse, capire come usare un altro carattere di quelli che formano il Dao del Vero Sé della Magia Demoniaca della Fiamma Morente!


“Se riuscissi a usare l’anima del vero Immortale per creare un secondo vero io, questo sarebbe senza dubbio spaventoso ai massimi livelli!


“Un’altra opzione è il Sigillo Prezioso del Corpo dei Nove Cieli!”


Sfortunatamente, non c’era abbastanza tempo per nessuna di queste. Aveva soltanto il tempo che mezzo bastoncino d’incenso impiega a bruciare!


Gli occhi di Meng Hao erano iniettati di sangue quando tornò di nuovo a ritirarsi. All'improvviso, il suo sosia usò la Grande Magia del Demone di Sangue; Meng Hao fece lo stesso.


Il corpo fisico del sosia iniziò ad avvizzire all'istante. Tuttavia, contemporaneamente assorbì il Qi e il sangue di Meng Hao, reintegrandosi. Questo tipo di situazione era accaduta diverse volte nel corso dello scontro.


“Il terzo livello della Grande Magia del Demone di Sangue, lo strato dei Meridiani dello Spirito! Tutti i Coltivatori hanno dei meridiani dello spirito che attraversano il loro corpo. Questi meridiani dello spirito sono essenzialmente la base di Coltivazione. Lo scopo della Grande Magia del Demone di Sangue è di risvegliare i meridiani dello spirito. Quasi nello steso modo in cui un minatore ha a che fare con una vena d’oro, il meridiano dello spirito viene scoperto e consumato!


“Ma, esattamente come dovrei assorbire i meridiani dello spirito?!”.


Il tempo stava per finire!


“Meridiani dello spirito!!”. Meng Hao e il suo sosia smisero di usare la Grande Magia del Demone di Sangue e iniziarono a usare delle altre abilità divine. La mente di Meng Hao stava correndo mentre cercava di trovare una soluzione. Questo era un mondo senza leggi della natura, e la sua mente era estremamente sgombra. Fu in questo momento che all'improvviso pensò… al Decimo Patriarca del Clan Wang!


Si ricordò del momento in cui il Decimo Patriarca del Clan Wang aveva assorbito la sua consistenza Perfetta del Dao.


Quando ripensò a quel momento, si ricordò delle diverse trasformazioni che erano avvenute nel suo corpo. La sua base di Coltivazione aveva ruotato al contrario e poi era crollata, trasformandosi in un’energia che poi venne risucchiata fuori dal suo corpo. Il ricordo di quella sensazione all’improvviso fece attraversare Meng Hao da un fremito.


“Inversione. Adesso ho capito! La chiave per il terzo livello è l’inversione! Quando il vortice del secondo livello raggiunge la rotazione massima, io posso invertirne all'improvviso il flusso, il che scatenerà un potere incredibile!”


I suoi occhi splendettero con una luce intensa.


Boom!


In quel momento di illuminazione, usò la Grande Magia del Demone di Sangue, poi la spinse immediatamente dal secondo livello… al terzo!


Quando lui entrò nel terzo livello, l’energia gli esplose tutto attorno. Nei suoi occhi brillò una strana luce e lui sollevò la mano per puntarla verso il sosia. Comparve all'istante un vortice dorato attorno al sosia, il quale lo fece sbuffare. Questo sollevò la mano e poi la puntò verso Meng Hao quando anche lui usò ancora una volta la Grande Magia del Demone di Sangue.


Tuttavia, a questo punto, quando il vortice dorato stava ruotando alla massima velocità, all'improvviso Meng Hao distese la mano e poi la girò.


Il vortice che circondava il sosia subì immediatamente un’inversione. L’espressione del sosia tremolò quando la sua base di Coltivazione crollò all’improvviso, del tutto fuori dal suo controllo. Questa fuoriuscì in fretta dagli occhi, le orecchie, il naso e la bocca del sosia per poi sfrecciare verso Meng Hao.


Nello stesso momento, il corpo del sosia ebbe un collasso e scomparve senza lasciare traccia. L’unica cosa rimasta era lo specchio brillante.


“Nel tuo primo tentativo di temprare, hai sconfitto te stesso in meno di un giorno”, disse il guardiano bianco, osservando Meng Hao intensamente. “Per questo, non è necessario che tu prenda parte ai piani successivi. Ti prego di andare direttamente al nono piano. Se riuscirai a superare il nono piano, allora potrai lasciare questo posto! Inoltre, potrai ottenere uno dei tesori preziosi del nostro Clan!”.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
        


                                



