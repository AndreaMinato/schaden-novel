---
title: Capitolo 730 – Un Altro Quinto Signore!
pubDate: 2025-03-17T11:17:34.970Z
tags:
    - issth
---


All'esterno dell'altare, Lu Bai guardò improvvisamente in alto. I suoi occhi brillarono per l'incredulità quando scorse Meng Hao sul terzo livello e sentì le parole del bianco sovrintendente a mezz'aria. All'improvviso divenne incredibilmente taciturno.


“È... riuscito a sconfiggere se stesso?” pensò, chinando lentamente il capo. Un momento più tardi, guardò in alto e i suoi occhi brillavano con un intenso desiderio di combattere.


“Non mi importa del mio status di Giovane Signore delle Stelle e neppure dei miei titoli nelle Distese del Nord, o delle voci sul fatto di essere un onnipotente Coltivatore reincarnato. L'unica cosa di cui mi importa... è di essere... il più forte nel mio stadio!”


“In accordo con il mio Dao, io devo divenire un vero Immortale! Il mio cuore deve essere intensamente devoto!”


“Se Meng Hao può farlo, allora... anche io posso farlo!” Detto quello, Lu Bai prese un profondo respiro. Con gli occhi che irradiavano una risolutezza senza precedenti, si alzò lentamente in piedi e si avviò di nuovo verso il primo piano dell'altare.


“Questa volta passerò sicuramente il terzo piano!”


Meng Hao stava in piedi su quello stesso terzo piano a cui si riferiva. Non proseguì oltre immediatamente; invece, chiuse gli occhi per percepire l'aumento della sua base di Coltivazione e la maestosità del terzo livello della Grande Magia del Demone di Sangue. Ora che si trovava nello strato dei Meridiani dello Spirito, poteva assorbire le basi di Coltivazione nel suo corpo e trasformarle in un potere incredibile.


“Non mi stupisco che il Patriarca Demone di Sangue abbia detto che se raggiungo il quarto livello della Grande Magia del Demone di Sangue potrò reggere il confronto contro Coltivatori all'iniziale Ricerca del Dao!


“Questa Grande Magia è stupefacente. È specialmente utile combattendo contro dei gruppi; più nemici ci finiscono dentro... più divento potente!


“Setta del Setaccio Nero...” Aprì di scatto gli occhi, i quali brillarono con un incredibile intento omicida. Il suo odio per la Setta del Setaccio Nero gli era da tempo penetrata fin nel midollo. Se non fosse stato per loro, Xu Qing non avrebbe dovuto entrare nel ciclo della reincarnazione e avrebbe avuto un'occasione all'Ascensione Immortale in questa vita.


Ora però avevano solo cento anni, dopodiché, questa vita sarebbe stata distrutta. Questa inimicizia... era assolutamente irriconciliabile!


Prese un profondo respiro e poi fece un passo avanti, al che svanì. Quando ricomparve, aveva superato il quarto e il quinto piano... e aveva percorso tutta la strada fino al nono!


Il nono piano era il più piccolo di tutti.


Questo era l'apice dell'altare!


Questa era la barriera finale del secondo livello!


Dopo aver superato questo piano, Meng Hao avrebbe avuto l'opzione di abbandonare questo mondo o, ovviamente, entrare nel terzo livello.
Boom!


Nell'istante in cui mise piede sul nono piano, si sentì quasi come se fosse all'apice del cielo. Attorno a lui si estendeva un mondo di fiamme senza fine, oltre al quale non vi era altro che buoi pesto.


Nell'istante in cui mise piede sul nono piano, udì anche una penetrante risata starnazzante.


La risata suonava quasi come il richiamo di un'anatra maschio ed era carica di un'arroganza indescrivibile.


“Sono molti anni da quando qualcuno ha messo piede di fronte al Quinto Signore, puttana! Vieni vieni, permetti al Quinto Signore di vedere quanto pelo hai sul tuo corpo!”


Non appena udì quella voce, tutte le nobili ed elevate sensazioni che erano esistite dentro Meng Hao, svanirono all'istante. I suoi occhi si spalancarono per l'incredulità mentre fissava ciò che era appena apparso dall'aria nel mezzo del nono piano. Era...


Un enorme pappagallo!


Era coperto di piume variegate, tutte dritte. La sua espressione era di estrema arroganza e orgoglio, come se lui fosse l'unica cosa importante in tutto il Cielo e la Terra. Non appena apparve, un'energia sconvolgente esplose dal suo corpo.


“Tu...” disse Meng Hao con il respiro che accelerava. Questo pappagallo appariva essere esattamente lo stesso dannato uccello che era fuggito nell'istante in cui Meng Hao aveva fronteggiato il vero pericolo.


“Cosa vuoi dire con ʻtuʼ, huh? Puttana! Che c'è, non hai mai visto prima un Quinto Signore bello come me?” Mentre il pappagallo volava in giro sembrava completamente scontento del modo in cui Meng Hao lo stava guardando. I suoi occhi luccicarono con una luce affilata e la sua voce era irritante.


Mentre ancora parlava, il pappagallo passò all'offensiva, caricando a velocità incredibile. Meng Hao riuscì a vederlo a malapena, e prima di poter reagire fu spedito a ruzzolare all'indietro. Il pappagallo si riformò a mezz'aria, poi starnazzò e attaccò di nuovo.


Il volto di Meng Hao fremette. Il pappagallo si muoveva così forte che non riusciva a vederlo chiaramente. Nondimeno, era in grado di determinare che questo pappagallo non era esattamente lo stesso dannato uccello che ricordava.


Per cosa esattamente fosse diverso, non poteva dirlo con certezza. Era più che altro una sensazione.


Dei boati echeggiarono mentre il pappagallo attaccava senza tregua. Tuttavia, non sembrava capace di sopraffare completamente Meng Hao in un breve periodo di tempo. Lui si ritirava senza esitare; ogni volta che il pappagallo attaccava, si sentiva quasi come se una montagna gli incombesse addosso.


Cercò di usare la Grande Magia del Demone di Sangue, ma il pennuto era troppo veloce e impossibile da intrappolare. Era come se fosse circondato da uno strano potere che lo rendeva in grado di passare attraverso qualsiasi cosa stesse sulla sua strada.


“Questo dannato, miserabile uccello! Come fa a essere così forte!?” Meng Hao si accigliò. Nello stesso attimo, il pappagallo apparve improvvisamente a mezz'aria davanti a lui.


Fissando seriamente Meng Hao, disse: “Ora ti fotto, puttana! Ti fotto, mi senti? Come fa il tuo corpo a essere così resistente? Va bene, più è duro, meglio è. Ti fotto, ti fotto, ti riduco in poltiglia...!” Con un grido penetrante e una velocità incredibile, girò attorno a Meng Hao e i suoi occhi si spostarono maliziosamente in direzione del suo fondo schiena...


Quando Meng Hao lo percepì, gli si rizzarono i capelli sulla testa e il suo cuore tremò. La prima cosa a cui pensò erano i vili passatempi del pappagallo e poi, la sua mente venne attraversata come da dei lampi dalle immagini dei culi fatti esplodere dal pappagallo.


Questi pensieri si piantarono nella sua mente, gettando nel caos il treno dei suoi pensieri, a tal punto da farlo iniziare a tremare in modo incontrollabile. Non importava quanto fosse diventato violento dentro di sé, quelle immagini lo lasciarono profondamente spaventato.


Normalmente parlando, era lui a sentire le strilla miserabili degli altri. Non c'era assolutamente nessun possibilità che desiderasse sperimentare lui stesso una cosa simile.


“Dannazione! DANNAZIONE!” Il sudore gli imperlò la fronte. Persino quando aveva fronteggiato la sfida al terzo piano non aveva sudato, ma in questo momento, era tentato di ammettere la sconfitta.


Questo... questo era un potere che i Coltivatori erano fondamentalmente incapaci di fronteggiare.


Specialmente gli incessanti scherni di quel dannato pappagallo e come il suo becco, precedentemente ricurvo, si fosse trasformato improvvisamente, divenendo ancora più lungo e diritto...


Alcune volte apriva la bocca, da cui fuoriusciva con forza un'aura perversa che faceva tremare il cuore di Meng Hao.


Non avendo altre opzioni, Meng Hao urlò ansiosamente: “Io ti conosco!”


“Huh?” rispose il pappagallo a bocca aperta. “Beh, il Quinto Signore non conosce te, perciò sarai comunque fottuto!” Detto quello, si preparò a caricare di nuovo.


“Io sono il tuo padrone!!” disse Meng Hao, toccando la sua borsa da trasporto per produrre lo specchio di rame.


“Mi stai insultando!!” disse il pappagallo, ignorando completamente lo specchio di rame. Si trasformò in un fascio di luce nera che si gettò su Meng Hao.


“Cosa faccio? Cosa faccio?!” Avendo notato che il fascio di luce nera stava curvando in aria per prenderlo da dietro, ora era in uno stato di completa emergenza.


Mentre la luce nera si avvicinava, Meng Hao ebbe un improvviso lampo di ispirazione quando si ricordò la debolezza fatale del dannato uccello. Senza esitazione, gridò: “Se anche fossi più potente di quanto lo sei adesso, chi se ne importata? Non crederò per un secondo che tu possa scavare un buco attraverso l'altare! Non puoi, vero?!”


Non appena le parole lasciarono la sua bocca, il raggio nero si bloccò a mezz'aria. Il pappagallo comparve di nuovo e fissò Meng Hao, come se fosse furioso.


“Cosa hai appena detto? Hai detto che c'è qualcosa che il Quinto Signore non può fare?”


Gli occhi di Meng Hao luccicarono e i suoi pensieri divennero improvvisamente stabili. Uno sguardo di scherno comparve nei suoi occhi.


L'espressione fece impazzire immediatamente il pappagallo, che con voce stridula gridò: “Come osi guardare dall'alto il Quinto Signore! Il Quinto Signore è onnipotente! T-t-tu...”


“Pshh.” Meng Hao sbuffò con sprezzo.


“AHHHHHHHHH!” Essere insultato con tali parole dissolse anche gli ultimi frammenti della sua capacità di ragionare.


“Guarda solo, puttana!” sfuriò il pappagallo. “Guarda il Quinto Signore! Guarda il Quinto Signore scavare un buco enorme in questo altare!” Detto quello, il pappagallo volo in aria e si girò per caricare l'altare.


Il sovrintendente di colore bianco volò giù immediatamente per intercettarlo.


“Immortale Quinto, per favore calmatevi. Calma... Non c'è bisogno di essere impulsivi, giusto? Ascoltatami...”
“Sparisci e ascolta questo, puttana!” ruggì il pappagallo.


“Immortale Quinto, io...” Il sovrintendente bianco fece un sorriso tirato e stava per dire qualcosa quando...


“Ho detto sparisci, puttana! Se non lo farai, ti fotterò assieme a lui!”


Il sovrintendente di colore bianco stava diventando estremamente nervoso. Questa era la prima volta che sentiva di una tale debolezza del pappagallo. Guardò rabbioso verso Meng Hao e stava per rimproverarlo, quando Meng Hao, vedendo la luce nei suoi occhi, alzò i suoi al cielo e sbuffò freddamente.


“Neanche lui crede che tu possa rompere l'altare. Dimenticatene. Scommetto che non riesci neanche a chiavare quel sovrintendente di colore bianco!”


“AHHHHHHHH! Come osi guardarmi dall'alto in questo modo!” La furia del pappagallo raggiunse i Cieli. Sobbalzò girandosi a fissare il sovrintendente, il quale iniziò immediatamente a tremare.


Vedendo che il pappagallo stava per attaccare, il sovrintendente ruggì immediatamente senza esitazione: “Sei passato!! Passato!!!”


L'altare iniziò immediatamente a tremare e una forza incredibile avvolse il pappagallo, che non fece nulla per combattere. Mentre il potere lo ricopriva, guardò fissamente il fondo schiena del sovrintendente.


“Quando questo posto fu costruito, il Quinto Signore aiutò, dopodiché lasciò indietro un filo di volontà divina” disse il pappagallo. “Dicendo la verità, sarebbe stato difficile fare un buco attraverso l'altare. Tuttavia, se ne avrò la possibilità, sfacciata piccola bestia, il Quinto Signore proverà sicuramente a fotterti!”


Detto quello, il pappagallo sbuffò sprezzante, poi fissò Meng Hao. Non disse nulla, ma lo sguardo nei suoi occhi era chiaro.


Aspetta e vedrai, moccioso. Se avrò l'occasione, fotterò anche te!


Meng Hao rispose all'occhiataccia. Neppure lui disse nulla, ma il suo significato era egualmente chiaro.


Aspetta e vedrai, dannato uccello. Quando uscirò da qui, ti troverò e allora vedrai chi è il capo!


Nel frattempo, nel Mare della Via Lattea, su una spiaggia vicina alle Distese del Nord, un uomo mastodontico dal volto scuro stava correntemente levitando a mezz'aria. A circondarlo c'era un gruppo di Coltivatori più piccoli, i quali lo guardavano tutti con occhi adoranti. L'uomo dal volto scuro sembrava piuttosto compiaciuto di se stesso.


Tra le braccia portava un orso nero, che occasionalmente si chinava a baciare con un'espressione intossicata. L'orso aveva un manto di pelo lussureggiante ed era difficile dire dove avesse trovato una cosa del genere nel Mare della Via Lattea...


“Ah, questa è vita! Non essere abbattuto, piccolo Terzo. Stiamo solo parlando di un padrone. Possiamo sempre trovarne uno nuovo! Guarda, dopo che qualcun altro prenderà lo specchio e lo raffinerà, potremo tornare indietro. Guarda quanto siamo liberi e senza costrizioni ora! Questa è una bella vita!”


All'improvviso, l'uomo dal volto scuro starnutì e poi rabbrividì. Uno strano sguardo comparve nei suoi occhi e improvvisamente due voci cominciarono a discutere dentro di lui.


“Cosa succede? Cos'era quello? Il Terzo Signore ha appena starnutito!”


“Sparisci, è stato ovviamente il Quinto Signore a starnutire!”


“Mi rubi anche questo?!”


“Sta succedendo qualcosa di sospetto, puttana! Qualcosa non torna! Sento agitarsi un vento malvagio, come se qualcosa di brutto stesse per accadere!”
“Huh?! Non dirmi che Meng Hao è vivo!! Finiti! Siamo finiti! Morirò, siamo finiti! Quando siamo scappati quella volta...”


“Cosa vuoi dire con scappati? Quella era una ritirata strategica! Non capisci un cavolo!”


“Dannazione! L'ultima volta hai detto che dovevamo dargli un'occasione per temprarsi. Stai di nuovo cambiando quello che hai detto?”


“Sei assolutamente sicuro che era ciò che ho detto?”


“L'hai fatto! Tu l'hai detto! L'hai detto...”


Nonostante il bisticcio, l'uomo da volto scuro si voltò e volò verso le Distese del Nord.


“Andiamo nelle Distese del Nord, lì dovrebbe essere sicuro...”


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter




                                



