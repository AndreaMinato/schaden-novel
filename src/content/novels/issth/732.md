---
title: Capitolo 732 – Il Ritorno del Principe di Sangue!
pubDate: 2025-03-17T11:17:34.971Z
tags:
    - issth
---


La pioggia non comparve perché le nuvole stratificate le une sulle altre avevano raggiunto una pressione critica. Fu invece il passaggio di persone che forzarono la via attraverso il cielo nuvoloso a farle collassare su se stesse e versare prematuramente la pioggia.


Al momento, tre eccentrici all'apice della Ricerca del Dao stavano sfrecciando verso la posizione di Meng Hao. La loro velocità era tale che apparvero vicino ai Laghi del Dao Primordiale poco dopo che Meng Hao aveva messo piede sul carro da guerra.


Non rivelarono il loro aspetto fisico, ma la loro aura era chiara. Gli ci volle solo un attimo pre trovare le traccie del passaggio di Meng Hao, dopodiché si gettarono al suo inseguimento.


Ovviamente, non avrebbero mai immaginato che Meng Hao fosse in realtà equipaggiato con qualcosa che poteva ottenere la terrificante velocità del carro da guerra.


Meng Hao si sforzò di andare il più velocemente possibile e in batter d'occhio, era molto lontano dai Laghi del Dao Primordiale e si stava avvicinando ai confini del territorio della Setta del Demone di Sangue. A questo punto, prese un profondo respiro e andò ancora più veloce. Dietro di lui, si udì un rombo simile a un tuono quando un paio di mani emaciate aprirono con violenza un'enorme buco nell'aria; da cui emerse un vecchio dai capelli rossi.


Era alto e grosso e delle scintille di elettricità creavano degli archi attorno al suo corpo. Un frastuono colmò l'aria non appena comparve, come se fosse un dio.


Di lato, sulla destra, apparve un'aura della spada, in apparenza capace di tagliare in due il Cielo e la Terra. Un uomo vestito di nero uscì fuori dall'aura.


Ancora più lontano, il Coltivatore al picco della Ricerca del Dao del Clan Li, il loro Terzo Patriarca, avanzava, accompagnato da boati simili a tuoni. Facendo mostra del pieno potere della sua base di Coltivazione. Mentre volava, delle spettrali sfere di fuoco gli luccicavano attorno, splendendo nel cielo.


Quando i tre apparvero, l'espressione di Meng Hao si incrinò. Ognuno di loro era paragonabile in forza al Decimo Patriarca del Clan Wang quando avevano combattuto anni addietro. Nell'istante in cui comparvero i tre, il carro rombò e apparvero innumerevoli bestie feroci. Ogni cosa tremò e Meng Hao sfrecciò via lontano.


Si muoveva con tale velocità che scomparve in un battito di ciglia e i tre Coltivatori alla Ricerca del Dao iniziarono a inseguirlo.


Improvvisamente, da un'altra direzione, un vecchio folle volò sotto le nubi, ridendo in modo maniacale mentre la pioggia lo bagnava.


“Hahaha! Ascensione Immortale... Ascensione Immortale...” Le sue folli risate sembravano contenere un briciolo di lucidità. Il suo corpo guizzò e lui svanì.


Il carro di Meng Hao si muoveva con velocità incredibile, ma i suoi tre inseguitori si muovevano veloci come fulmini. Mentre si facevano sempre più vicini, il senso di pericolo nella mente di Meng Hao divenne sempre più intenso.


Tuttavia, nei suoi occhi si poteva vedere anche dell'intento omicida, insieme a furia e spietatezza.


Eppure, non rallentò o si fermò. La sua base di Coltivazione non era al livello di un avversario al picco della Ricerca del Dao e non voleva rischiare di perdere la sua Consistenza Eterna del Dao! Cionondimeno, la distanza tra lui e i suoi inseguitori continuava a ridursi!!


“Più veloce! Devo andare più veloce!” pensò gridando dentro di sé. Alle sue spalle, i tre esperti della Ricerca del Dao alzarono le mani e indicarono nella sua direzione. Tutto a un tratto, un sbuffo sprezzante echeggiò dall'alto.


“SPARITE!!” disse una voce antica eppure carica anche di un'aggressività infinita. Non appena risuonò la voce, il cielo si si fece cremisi e la terra si trasformò in un mare di sangue. Il Patriarca Demone di Sangue apparve all'improvviso tra Meng Hao e gli esperti alla Ricerca del Dao.


Le sue parole generarono un fragore che echeggiò attraverso i cieli e sollevò scricchiolii gementi dalla terra stessa, mentre ogni cosa diventava color del sangue. Dal terreno si sollevò un ruggito che si trasformò in un'onda d'urto che accelererò vero i tre Coltivatori in avvicinamento.


I tre usarono tutti diversi metodi. L'uomo con i capelli rossi sollevò la mano in alto per poi calarla con un colpo di palmo. 10.000 lampi rossi si schiantarono, eppure il vecchio fu costretto a fermarsi dove si trovava e con il volto che fremeva.


L'uomo vestito di nero della Setta della Spada Solitaria possedeva uno sguardo che era come una spada. L'aria attorno a lui rombò e poi andò in frantumi quando lui si bloccò improvvisamente.


Per quanto riguardava il terzo Patriarca del Clan Li, il quale indossava un abito di broccato e aveva i capelli sciolti, il suo corpo emanò una potente energia e un sole e una luna illusori gli girarono attorno. Anche lui lottò contro l'attacco del Patriarca Demone di Sangue, ma si lasciò scappare un grugnito soffocato quando anche lui si fermò di colpo.


Meng Hao si lasciò scappare un sospiro di sollievo, poi mise via il carro. Si mise di fianco al Patriarca, fissando freddamente i tre inseguitori.


Lo sguardo dei tre vecchi era altrettanto gelido quando guardarono il Patriarca Demone di Sangue iniziando poi a parlare.


“Demone di Sangue, consegna l'anima del vero Immortale!”


“Consegnala! Lascia cadere la faccenda! Non puoi combattere contro l'intero Dominio Meridionale!”


“Tirala fuori e decideremo qui e ora a chi appartiene. In effetti possiamo anche fare a turno condividendola. Demone di Sangue, dacci la tua risposta, altrimenti...”


Ovviamente, dentro di loro, tutti e tre temevano il Patriarca, soprattutto dopo la battaglia alla Setta del Setaccio Nero.


“Altrimenti cosa...?” rispose il Patriarca Demone di Sangue.


“Altrimenti istigherai una guerra con l'intero Dominio Meridionale!”


“La Setta della Spada Solitaria, quella del Gelo Dorato, il Clan Li... e specialmente la Setta del Setaccio Nero saranno tutte felici di unire le forze per invaderti. Se accadesse, faresti meglio a preparare la tua Setta del Demone di Sangue a essere sterminata!”


“Quattro grandi poteri del Dominio Meridionale posso distruggere facilmente le fondamenta stesse della Setta del Demone di Sangue. Demone di Sangue, non fare nulla che porti la rovina su te stesso!”


Avendo sentito tutto ciò, il cuore di Meng Hao tremava. Sebbene avesse fatto la propria stima del valore dell'anima del vero Immortale, mai avrebbe immaginato che fosse così preziosa da istigare una grande guerra nel Dominio Meridionale.


Meng Hao guardò il Patriarca. Non voleva che l'anima che aveva agguantato coinvolgesse tutti in una guerra. “Patriarca” cominciò, “non mi importa...”
“Non c'è bisogno di dire niente” disse il Patriarca Demone di Sangue con voce placida. “Tu l'hai presa, perciò appartiene a te. L'anima del vero Immortale sarà di grande utilità. Come puoi anche solo pensare di darla via?” Il suo sguardo spazzò sugli altri tre Coltivatori e rise con freddezza.


“E per quanto riguarda il resto di voi... SPARITE!”


“Demone di Sangue!” gridarono. I loro volti vennero attraversati da varie emozioni e rimasero a fissare il Patriarca Demone di Sangue. Alla fine, con gli occhi che baluginavano, si voltarono e svanirono.


“Patriarca” disse Meng Hao, “se vi occorre quest'anima di un vero Immortale, è vostra...” Il suo cuore tremava ancora un pochettino. All'improvviso realizzò che il Patriarca Demone di Sangue sembrava alquanto diverso da com'era prima.


“Non preoccuparti” disse il Patriarca, scuotendo la testa. “Mi occuperò di tutto io. Riguardo all'anima del vero Immortale... non sarebbe di molta utilità per me. Temo non sarebbe molto di aiuto neppure per il tuo maestro, il Demone degli Elisir. In futuro, fagliela studiare per un po', sarà sufficiente.”


“Il mio maestro?” disse Meng Hao, annaspando. Ovviamente era a conoscenza della faccenda riguardo alla Recisione dello Spirito e alla Ricerca del Dao del Demone degli Elisir.


“Capirai i dettagli più tardi.” Detto quello, il Patriarca agitò la manica, raccogliendo Meng Hao e svanendo nel nulla. Quando riapparvero, erano tornati alla setta.


Non appena i discepoli lo videro, cominciarono a parlare con eccitazione.


“Principe di Sangue!”


“Il Principe di Sangue è tornato!”


“Saluti, Principe di Sangue!”


Il Patriarca Cielo Oscuro e gli altri cinque discesero tutti dalle loro montagne per salutare Meng Hao con espressioni eccitate.


“Congratulazioni per il vostro ritorno, Principe di Sangue!”


Sul picco della quinta montagna, il vecchio curvo sorrise e poi si chinò con le mani giunte verso Meng Hao.


Wang Youcai si alzò in piedi dalla sua posizione all'imbocco della valle e guardò Meng Hao. Xu Qing era la sua Sorella Anziana e lui era cresciuto con Meng Hao. Sebbene Wang Youcai fosse diventato più tetro a causa dell'ambiente violento, c'erano alcuni aspetti fondamentali della sua personalità che non sarebbero mai cambiati.


Quando Meng Hao non era presente, lui proteggeva la valle con la vita. Ciò che stava proteggendo erano le sue memorie e le ultime vestigia di una vita, un tempo meravigliosa, che esistevano dentro di lui.


Xu Qing camminò fuori dalla valle e sorrise a Meng Hao, il quale le levitava sopra la testa.


Quando i loro sguardi si incontrarono, divenne una memoria che sarebbe durata per un'eternità.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter




                                



