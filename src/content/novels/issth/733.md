---
title: Capitolo 733 - Alla Vigilia della Guerra nel Dominio Meridionale
pubDate: 2025-03-17T11:17:34.971Z
tags:
    - issth
---


Patriarca Demone di Sangue guardò verso Meng Hao, sorrise, quindi svanì nell'aria sottile. Ancora un altro clone….


Meng Hao si voltò a guardare il Monte Demone di Sangue e una sensazione di calore si diffuse nel suo cuore. Per la prima volta, sentì che la Setta del Demone di Sangue era veramente la sua casa.


Voci auguranti bentornato lo circondavano mentre tornava nella Gola del Principe di Sangue. Xu Qing aveva già scaldato l'alcol e lo stava aspettando, quindi gli riempì immediatamente una tazza. Si guardarono negli occhi a lungo prima di parlare.


Dieci giorni passarono in un battito di ciglia. Ora che era tornato nella Gola del Principe di Sangue si sentiva estraniato dal mondo. Ora aveva Xu Qing che lo accompagnava, e i giorni erano meravigliosi. Il sole sorgeva, il sole tramontava.


Patriarca Demone di Sangue mantenne la promessa fatta a Meng Hao. Conscio che Meng Hao avesse raggiunto il terzo livello nella Grande Magia del Demone di Sangue, gli fece pervenire un bastone.


Il bastone era stato creato da un osso ed era nero come la pece. Mentre lo teneva in mano, Meng Hao percepì una freddezza ghiacciante che gli pulsava nel corpo. In aggiunta, la Giada del Sigillo del Demone nella sua borsa iniziò a illuminarsi, volò spontaneamente fuori dalla borsa e iniziò a volare in circolo intorno al bastone.


Dopo un istante, si fuse dentro al bastone e i due oggetti divennero apparentemente uno solo.


Simultaneamente, qualcosa di simile a dei ricordi affluirono nella mente di Meng Hao. Erano vaghi, come se qualcuno stesse bisbigliandogli delle memorie. Molte delle cose che le voci gli dicevano era indistinte e inintelligibili, ma c'era una frase che era chiara come il cristallo.


“Settima Maledizione del Sigillo del Demone. Maledizione del Karma!!”


Usare il qi Demoniaco per maledire il Karma, massacrare qualsiasi cosa formata dai cinque elementi e sterminare fino ai più alti Cieli!


La mente di Meng Hao tremò. I Sigillatori di Demoni avevano una moltitudine di arti magiche, ma le otto Maledizioni del Sigillo del Demone erano considerate le loro abilità primarie. Ciascuna di esse era personalmente creata da una precedente generazione di Sigillatori di Demoni ed era incredibilmente potente.


Tuttavia, le varie maledizioni che non erano state tramandate erano, per la maggior parte, andate perse nel corso degli anni. Era stata soltanto una coincidenza che Meng Hao avesse appreso l'Ottava Maledizione. Ed ora, grazie a questo bastone d'osso, aveva acquisito anche la Settima Maledizione!


Si immerse rapidamente nell'acquisizione dell'illuminazione del karma della Settima Maledizione. Fortunatamente aveva già compreso quanto bastava del Karma, quindi fu in grado di coltivare la Settima Maledizione senza alcun ostacolo, seppure lentamente.


Mentre praticava la coltivazione, il resto del Dominio Meridionale era in netto contrasto con la calma della Setta del Demone di Sangue. Il Dominio Meridionale stavano ribollendo.


La Setta della Spada Solitaria era pienamente preparata alla guerra. Un numero imprecisato di discepoli era stato richiamato da ogni angolo del Dominio Meridionale, e la setta era ora come una spada scioccante, sguainata, pronta per la battaglia.


Arrivarono addirittura a produrre tesori preziosi che potevano sigillare il fato di intere sette. Dopo averli rifiniti, i tesori fluttuavano a mezz'aria sopra la setta, lanciando radianti luci multicolori e un'incredibile energia.


Tutti quanti potevano assicurare che la Setta della Spada Solitaria... era pronta a muovere guerra!


In aggiunta alla Setta della Spada Solitaria, anche la Setta del Gelo Dorato si stava preparando alla guerra. Tutte e diciotto le loro formazioni incantate erano pienamente operative. Era chiaro che avevano attivato tutte le loro formazioni incantate in modo da proteggere la setta in preparazione della guerra.


I discepoli della Setta del Gelo Dorato erano nervosi. Avevano sentito piccole notizie qua e là che, lentamente, si erano unite a formare una versione più accurata degli eventi recenti. Ciccio era diventando nervoso, sebbene si stesse comportando bene. Sfortunatamente, non c'era nulla che poteva prevenire ciò che stava per accadere.


Dei tre grandi clan, il Clan Wang non esisteva più. Il Clan Li era ora in posizione dominante. L'intento omicida dei membri del Clan Li sorse potente mentre si preparavano alle guerra.


Nella Setta del Setaccio Nero, Patriarca Sei-Dao non esitò assolutamente dopo che ebbe ricevuto l'invito. Rispose immediatamente in maniera affermativa.


Nei giorni precedenti, il pieno potere della Setta del Setaccio Nero era concentrato nel mobilitare le anime disincarnate, così come nel riportare al pieno potere la loro Riserva del Dao. 1193 sarcofaghi furono portati all'interno, tutti da usare in battaglia.


Nello stesso periodo, elisir medicinali, formazioni dell'incanto, e altri oggetti magici utili per la guerra vennero acquistati in grandi quantità da tutti i grandi poteri. Tutti questi eventi causarono voci che si diffusero come fuoco senza controllo attraverso tutto il Dominio Meridionale.


“Sarà una guerra!”


“Le sette e i clan non si sono mobilitati in questo modo per anni. Mi chiedo contro chi andranno a combattere!?”


“La Setta del Demone di Sangue, di sicuro!”


I coltivatori solitari del Dominio Meridionale erano allarmati dagli sviluppi. Tuttavia, altri coltivatori solitari vi videro delle opportunità. Quando i quattro grandi potere avrebbero iniziato a reclutare coltivatori inesperti, molti si sarebbero uniti grazie ai potenziali benefici..


La Setta del Fato Viola mantenne il silenzio sull'argomento. A causa della loro relazione con Meng Hao, non si unirono al gruppo dei quattro poteri. E i quattro poteri, in cambio, compresero la situazione, quindi non si aspettarono di formare alleanze con la Setta del Fato Viola.


Tuttavia, ciò che volevano impedire era che la Setta del Fato Viola andasse in aiuto della Setta del Demone di Sangue.


Per quanto riguardasse il Clan Song, i quattro grandi poteri erano piuttosto confusi dal fatto che anche loro mantenessero il silenzio e che non si fossero uniti all'alleanza.


Quando una intera regione andava in guerra, questo non poteva essere fatto in gran segreto. Una guerra condotta nel modo corretto necessitava una tale preparazione che non poteva essere completata rapidamente. I preparativi per una guerra creano spesso una certa pressione in grado di influenzare chiunque, ed è più intensa che la guerra stessa.


Come risultato, nella Setta del Demone di Sangue essere taciturni e silenziosi diventò più comune e frequente.


Basandosi su quello che accadeva nel mondo esterno, era ovvio che la Setta della Spada Solitaria, la Setta del Gelo Dorato, la Setta del Setaccio Nero, il Clan Li e svariati coltivatori solitari si stavano preparando ad andare in guerra con il Clan del Demone di Sangue!


Centinaia di migliaia di coltivatori stavano per arrivare a cancellarli!


Una simile pressione dal mondo esterno pesava sui discepoli della Setta del Demone di Sangue, facendoli diventare sempre più cupi. Ancor di più, l'intento omicida cominciò ad irradiarsi fin dal profondo del loro midollo.


Erano i discepoli della Setta del Demone di Sangue, e si comportavano come i Demoni. Inoltre, il nome detta setta conteneva il carattere 'sangue 血’ in essa! Come poteva non essere terrificante!?


Ovviamente, anche loro si stavano preparando alla guerra imminente, e il vecchio uomo gobbo del quinto picco di montagna era incaricato di tutti i preparativi.


Nella Gola del Principe di Sangue, anche Meng Hao percepiva la pressione. Lui sapeva che tutto ciò stava accadendo a causa della vera anima di Immortale. Infatti, aveva anche tentato di dare via l'anima. Tuttavia, Patriarca Demone di Sangue aveva rifiutato ancora.


“Quello che è tuo, è tuo. Ti ho portato qui affinché tu fossi il Principe di Sangue della Setta del Demone di Sangue, quindi sono responsabile di te!


“Se io permettessi a qualche spettatore di derubarti di qualcosa che ti appartiene, allora cosa potrebbe impedire loro di fare lo stesso con gli altri discepoli? Come, la Setta del Demone di Sangue, potrebbe sopportare una simile umiliazione ?!


“Posso anche essere vecchio, ma devo mantenere la mia immagine! Se loro vogliono la guerra, allora daremo loro la guerra!!”


Quando Meng Hao sentì queste parole, i suoi occhi brillarono di una strana luce, che gradualmente si trasformò in determinazione. A questo punto, non gli interessava più come era entrato a far parte della Setta del Demone di Sangue. Quello che gli interessava era un concetto che esisteva nel suo cuore: affrontare gli altri con la coscienza pulita.


Per il trattamento che gli riservava la Setta del Demone di Sangue, significava che doveva soltanto agire con la stessa responsabilità in cambio.
Meng Hao decise di andare in meditazione isolata. Per quel periodo, terminò i suoi costanti studi sulla Ottava Maledizione del Sigillo del Demone, invece passò buona parte del suo tempo sul carattere 'sé' del Dao del Vero Sé della Magia Demoniaca della Fiamma Morente. Era già illuminato su molti aspetti del carattere 'sé'. Quello che doveva effettivamente fare era creare un secondo vero sé!


Non aveva assolutamente idea di quanto potesse essere potente un secondo vero sé. Sapeva che sarebbe stato fatto con i suoi stessi carne e sangue, una sorta di fodero in cui sarebbe stata messa un'anima. E per quale anima usare, Meng Hao decise di utilizzare... l'anima del Vero Immortale!


La sua unica preoccupazione era che se l'avesse usata, allora il Demone Gran Maestro degli Elisir non avrebbe potuto utilizzarla in un secondo momento. Di conseguenza si era consultato con Patriarca Demone di Sangue. Dopo che Patriarca Demone di Sangue lo aveva rassicurato che non c'erano problemi ad andare avanti con il suo piano, si convinse.


Meng Hao aveva già idea di quale tipo di potere si sarebbe scatenato quando avrebbe fuso l'anima del vero Immortale nel suo secondo vero sé.


“Altre persone possono coltivare i cloni, ma questa arte produce un vero sé!” pensò mentre sedeva a gambe incrociate nella baita.


“Coloro che coltivano i cloni separano semplicemente una porzione della loro anima, quindi la usano come essenza. La inseriscono in un corpo plasmato, e quello è il Dao della clonazione.


“Per coltivare un vero sé, devi usare la tua carne e il suo sangue. Dopo averlo nutrito, diventa come un fodero invincibile, all'interno del quale è celata una spada impareggiabile.


“Usare l'anima come base è effettivamente molto diverso dall'usare carne e sangue. Sembrano simili, ma sono completamente differenti.” Dopo aver acquisito l'illuminazione sul carattere 'sé', i suoi occhi si spalancarono immediatamente.


All'unisono distese le dita della mano destra e dopo di questo cinque gocce di sangue ne fluirono. Fece quindi lo stesso con la mano sinistra. Cinque gocce di sangue fluirono da entrambe le mani.


Quindi fu il turno delle gambe, poi i piedi. Cinque gocce di sangue ciascuno. Infine, un tremore percorse il suo torso e dieci gocce di sangue ne emersero.


In totale c'erano quaranta gocce di sangue che fluttuavano davanti a lui, irradiando una luce brillante. Quindi, iniziarono a congelarsi insieme. Mentre lo facevano, la pelle della nuca di Meng Hao si aprì, e un'altra goccia ne emerse per unirsi alle altre. Infine, si morse la punta della lingua e sputò un po' di qi e sangue.


42 gocce di sangue irradianti una luce brillante si fusero insieme, assumendo gradualmente la forma di una persona.


Il volto di Meng Hao sbiancò, e il suo corpo si accasciò per la debolezza. Tuttavia, i suoi occhi erano più determinati che mai.


“Che cosa rende questo un vero sé?” meditò retoricamente.


“Il sangue che circola è il mio. La pelle è mia. I vasi sanguigni sono miei. Gli organi vitali sono miei. Proviene tutto da me, ed è lo stesso che il mio vero sé.


“Questo, è il mio secondo vero sé!”


Un bagliore malvagio apparve nei suoi occhi mentre alzava la mano e trafiggeva il suo addome. Si udì spezzarsi qualcosa, ma sopportò il dolore mentre rompeva le sue stesse costole. Dopo averne estratte dal suo corpo, le distrusse in una polvere che soffiò verso la massa sanguigna con la forma di una persona di fronte a lui.


Nel momento in cui la polvere di osso entrò nel corpo di fronte a lui, si sentirono degli scricchiolii mentre si stava formando lo scheletro all'interno.


Meng Hao tremò mentre il suo Strato Eterno curava il suo corpo a rapida velocità. Per sua sfortuna, le gocce di sangue e le costole erano perdute per sempre.


“Il secondo vero sé è formato da ciò che l'Incantesimo del Carattere Sé estrae permanentemente dal mio corpo. Ciò che viene rimosso, non può essere recuperato…. In pratica, questa abilità divina crea una nuova persona. Che cosa straordinaria!” Borbottando tra sé e sé, Meng Hao tagliò alcuni degli abbondanti vasi sanguigni del suo corpo, quindi li fuse nell'altro corpo.


Immediatamente, i vasi sanguigni comparvero in esso.
A seguire vennero gli organi vitali e altre parti varie. L'unica cosa mancante era ormai l'anima.


Il tempo passò, e Meng Hao non era sicuro di quanto ne fosse passato. Il suo corpo era debole, ma di fronte a lui stava ora una persona i cui tratti erano esattamente identici ai suoi.


Indossava una veste bianca, e sedeva a gambe incrociate, bello come la giada. Era affascinante, e aveva un'aura da allievo molto forte. Era esattamente identico a Meng Hao quando aveva circa quindici o sedici anni.


Guardandolo, Meng Hao ebbe la sensazione che stesse guardando una estensione del suo corpo. Quasi si dimenticò che stava guardando un suo secondo sé. Era come un... tesoro prezioso nella forma di una persona.


“E adesso è il momento di inserire l'anima del vero Immortale!!” I suoi occhi brillarono di una strana luce mentre colpiva con la mano aperta la sua borsa da trasporto. La vera anima di Immortale apparve, insieme ad una gentile luce radiante e ad un'aura misteriosa.


Nell'istante in cui l'anima apparve, la Gola del Principe di Sangue si riempì di Qi Immortale. A dire il vero, l'intera Setta del Demone di Sangue era diventata istantaneamente come un paradiso Immortale.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter


                                


                                



