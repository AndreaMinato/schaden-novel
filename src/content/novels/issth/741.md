---
title: Capitolo 741 - Il Clone dell’Immortale dell’Alba!
pubDate: 2025-03-17T11:17:34.974Z
tags:
    - issth
---


La Grande Magia del Demone di Sangue aveva in tutto sei livelli!


Lo strato del Qi e del Sangue, lo strato dei Meridiani dello Spirito e lo strato dell’Anima di Sangue!


Tre strati grandiosi, ideati per rafforzare il corpo fisico, la base di Coltivazione e l’anima!


Il primo strato permetteva al Coltivatore di temprare il corpo fisico ad un livello di potere praticamente infinito che poteva far tremare Cielo e Terra. Il secondo strato era ancora più forte: le basi di Coltivazione delle altre persone potevano essere assorbite, apportando un incremento temporaneo alla propria base di Coltivazione.


I limiti potevano essere superati e si poteva raggiungere temporaneamente il culmine della forza!


Riguardo al terzo strato, lo strato dell’Anima di Sangue, a Meng Hao non erano molto chiari i dettagli. Secondo la descrizione della Grande Magia del Demone di Sangue, il terzo strato aveva qualcosa a che fare con l’anima e la volontà divina.


Quello che sapeva era che il terzo strato della Grande Magia del Demone di Sangue aveva il suo nome unico.


Poteva trasformare la volontà divina in cloni e uccidere gli Immortali con un solo pensiero!


Il corpo di Meng Hao fu pervaso dai boati. Quando guardò verso il caos del campo di battaglia, la sua energia aumentò e i suoi occhi sprigionarono un bagliore senza precedenti che fece tremare il cuore della marionetta della Setta del Gelo Dorato. Le pupille del Coltivatore del Clan Li si restrinsero e, riguardo all'esperto allo stadio iniziale della Ricerca del Dao della Setta della Spada Solitaria bloccato nel vortice, a lui girò la testa e nel suo cuore emerse una sensazione di grave pericolo.


Meng Hao sollevò lentamente la mano e la puntò contro l’uomo.


“Muori!” disse.


Come risposta, il vortice iniziò a ruotare ancora più velocemente, trasformandosi in un ciclone che sembrava estendersi dalla terra fino a raggiungere il cielo. Visto da lontano era estremamente impressionante, e tutti i Coltivatori sul campo di battaglia, sia i discepoli della Setta del Demone di Sangue che le forze dei quattro grandi poteri, rimasero stupiti.


Il Coltivatore della Setta della Spada Solitaria non era più visibile all'interno della tempesta. Si poté udire solo un grido disperato provenire dai venti che infuriavano. Delle grandi quantità di Qi e di sangue si trasformarono in una nube di sangue che fuoriuscì dalla tempesta in direzione di Meng Hao.


Tutto il corpo fisico di Meng Hao a questo punto aveva già raggiunto lo stadio della Ricerca del Dao. Al contempo, dalla tempesta si levarono dentro di lui delle grandi quantità di energia della base di Coltivazione, le quali spinsero la sua base di Coltivazione fino alla terza Recisione!


All'interno della tempesta il Coltivatore della Setta della Spada Solitaria stava provando un dolore incredibile. Il suo corpo fisico deperì velocemente e lui fu trasformato in un cadavere vivente in un batter d’occhio!


Un fremito attraversò Meng Hao e, all'improvviso, dal suo corpo si levò un’aura impressionante che poteva essere percepita da tutte le persone sul campo di battaglia.


L’aura non era alla Recisione dello Spirito ma… alla Ricerca del Dao!


Alla fine, il vortice dorato svanì, rivelando il Coltivatore della Setta della Spada Solitaria. Di lui non erano rimaste che pelle e ossa e non possedeva nemmeno un briciolo di base di Coltivazione. La sua forza vitale tremolò a mala pena; aveva perso ogni cosa!


Era incredibilmente debole, praticamente un mortale, a cui mancava anche la forza di recuperare degli oggetti magici dalla borsa da trasporto. Anche la sua Divinità Nascente era completamente avvizzita.


I suoi occhi furono pervasi dallo shock; era accaduto tutto così velocemente che riusciva a stento a credere che fosse successo davvero. Mentre il vortice scompariva, Meng Hao scattò in avanti per poi ricomparire davanti all'anziano. Poi allungò il braccio e fece pressione sulla parte più alta della testa dell’uomo.


Centinaia di migliaia di Coltivatori continuarono a guardare, con i volti stracolmi di stupore, shock, paura e incredulità.


BOOM!


L’esperto alla Ricerca del Dao della Setta della Spada Solitaria esplose, mandando il sangue a colare in tutte le direzioni, il quale poi… si trasformò in cenere che di disperse nel vento.


Su tutto il campo di battaglia calò il silenzio.


Era rimasta soltanto la Divinità Nascente avvizzita, che sembrava confusa e spaventata. Tentò di fuggire ma, prima che potesse aumentare di molto la distanza tra sé e Meng Hao, negli occhi di Meng Hao balenò l’intento omicida. Sollevò la mano destra e comparve la bandiera a tre strisce. Questa si levò con forza, ricoprendo la zona con un’oscurità increspata, poi si avvolse attorno alla Divinità Nascente avvizzita. Poi la strattonò all'indietro verso Meng Hao, sigillandola all'interno della bandiera.


Regnava un silenzio tombale…


La marionetta della Setta del Gelo Dorato sussultò e iniziò a indietreggiare. Gli altri Coltivatori della Setta del Gelo Dorato che componevano le altre marionette avevano sui volti degli sguardi di stupore e incredulità. Un esperto potente dello stadio iniziale della Ricerca del Dao era appena stato ucciso davanti ai loro occhi.


Il Coltivatore del Clan Li fissava con gli occhi strabuzzati.


Il silenzio tombale durò soltanto qualche secondo, dopodiché ci fu un’esplosione di reazioni.


“Stadio iniziale della Ricerca del Dao…”


“Morto?!”


“Un Patriarca potente della Setta della Spada Solitaria è appena morto!!”


Nessuno di loro osava credere a ciò a cui avevano appena assistito.


Proprio quando rimasero sbigottiti dallo stupore, fissarono Meng Hao. L’immagine di lui in quella posizione era un qualcosa che non sarebbero riusciti a dimenticare per il resto delle loro vite.


I discepoli della Setta del Demone di Sangue stavano tremando entusiasti e iniziarono a chiamare a gran voce Meng Hao.


“Principe di Sangue!”


“Principe di Sangue!!”


“PRINCIPE DI SANGUE!!!”. Il suono si levò lungo il campo di battaglia, trasformandosi in innumerevoli eco che fecero tremare ogni cosa.


L’uccisione del Coltivatore allo stadio iniziale della Ricerca del Dao portò i discepoli della Setta del Demone di Sangue ad essere più eccitati che mai. Meng Hao alzò lo sguardo. Adesso che poteva esercitare il quarto livello della Grande Magia del Demone di Sangue era dal tutto sicuro che avrebbe potuto rispondere agli attacchi di centinaia di migliaia di nemici.


Avanzò e si trasformò poi in un raggio di luce crudele che sfrecciò verso il Coltivatore del Clan Li.


Quando i boati pervasero l’aria, il Coltivatore del Clan Li rimase basito. Batté subito in ritirata, senza osare avvicinarsi a Meng Hao. Era totalmente spaventato dal vortice della Grande Magia del Demone di Sangue.


Nonostante la sua fuga alla massima velocità, non era più veloce della Grande Magia del Demone di Sangue di Meng Hao, che agitò la mano e comparvero tre vortici dorati, i quali andarono verso il basso in direzione delle centinaia di migliaia di Coltivatori nemici.


Delle urla disperate risuonarono immediatamente quando i tre vortici avvolsero diverse centinaia di Coltivatori nemici. I solo corpi avvizzirono subito e le loro basi di Coltivazione svanirono. Il Qi e il sangue e i meridiani dello spirito furono estratti e sfrecciarono verso Meng Hao.


Il suo corpo fisico divenne ancora più forte!


La sua base di Coltivazione raggiunse delle vette impressionanti!


Meng Hao avanzò alla massima velocità e poi indicò il Coltivatore del Clan Li in fuga.


Ottava Maledizione del Sigillo del Demone!


Il Qi demoniaco si presentò come seta, avvolgendo il Coltivatore del Clan Li in un batter d’occhio. Il suo corpo si fermò a mezz'aria. Oppose resistenza e parve proprio sul punto di liberarsi, ma il prezzo che pagò per quella breve pausa…


Fu che Meng Hao ebbe il tempo di scatenare il vortice della Grande Magia del Demone di Sangue!


Rombo!


Non appena comparve il vortice, il Coltivatore del Clan Li gridò. Lanciò molti oggetti magici e usò a pieno tutto il potere della sua base di Coltivazione, ma se l’esperto allo stadio iniziale della Ricerca del Dao della Setta della Spada Solitaria non era riuscito a evitare la morte, come avrebbe potuto farlo lui, con la sua base di Coltivazione di poco inferiore?


Mentre le grida riecheggiavano, la marionetta della Setta del Gelo Dorato alzò lo sguardo con gli occhi spalancati. Il Coltivatore del Clan Li avvizzì e la sua base di Coltivazione venne dissolta. I Coltivatori nella marionetta sentirono intorpidire le loro menti e batterono in ritirata alla massima velocità.


Nello spazio di qualche respiro, tutta la base di Coltivazione del Coltivatore del Clan Li e tutto il suo Qi e il Suo Sangue furono assorbiti da Meng Hao. In seguito, Meng Hao agitò la mano e ciò che era rimasto del Coltivatore del Clan Li esplose in piccoli pezzi.


“Uccideteli!” gridò Meng Hao, il che portò maggior entusiasmo negli animi dei discepoli della Setta del Demone di Sangue attorno a lui. Ce ne erano decine di migliaia, e stavano affrontando centinaia di migliaia di nemici.


Eppure… la morte dell’esperto allo stadio iniziale della Ricerca del Dao della Setta della Spada Solitaria, la caduta dell’Anziano del Clan Li, la ritirata della marionetta della Setta del Gelo Dorato, insieme a tutti i Coltivatori alla Recisione dello Spirito che stavano cercando di fuggire, fece tremare profondamente le forze dei quattro grandi poteri e, all'apparenza, fece perdere loro la voglia di combattere.


Inoltre, il Clone di Sangue di Meng Hao si stava ancora lanciando da un Coltivatore all'altro, prosciugandoli fino alla morte. Tutto questo neutralizzò l’energia di centinaia di migliaia di nemici. Per la prima volta, la Setta del Demone di Sangue… aveva costretto le forze nemiche alla ritirata!


Se si paragonassero le forze nemiche ad un pugno, allora Meng Hao aveva preso quel pugno e… lo aveva aperto con la forza!


Nel vedere il cambiamento improvviso degli eventi in basso, l’anziano Coltivatore della Setta della Spada Solitaria in nero a mezz'aria liberò un urlo di rabbia. “Stai andando incontro alla morte, ragazzino!”.


Anche il Patriarca del Clan Li gridò per la rabbia. Volevano scattare verso il basso per attaccare Meng Hao, ma era chiaro che i cloni di Patriarca Demone di Sangue non avrebbero permesso loro di fare una cosa simile. Delle esplosioni che riecheggiavano pervasero l’aria, e l’aria fu distorta e deformata.


“Maledizione!” gridò l’anziano in nero della Setta della Spada Solitaria. “Immortale dell’Alba, hai promesso di aiutarci!”.


Non appena la sua voce risuonò, si poté udire un sospiro delicato che riecheggiava dall'alto. Questo attraversò tutte le terre, facendo girare la testa a tutti i Coltivatori, sia alle centinaia di migliaia di nemici che ai discepoli della Setta del Demone di Sangue. Le loro menti tremarono e poi divennero del tutto assenti.


Il Giglio della Risurrezione era comparso all'improvviso dietro Meng Hao, aveva un aspetto incredibilmente feroce, con i tentacoli che sbattevano furiosamente. Meng Hao alzò lo sguardo al cielo, con gli occhi carichi di un intento omicida cupo.


In alto si poteva vedere una donna. Quando questa avanzò dal cielo verso il basso, sotto ai suoi piedi sbocciarono dei fiori e attorno a lei vorticò un’energia impressionante.


Non era bella, ma aveva dei lineamenti affascinanti e insoliti che avrebbero portato chiunque la guardasse a provare un’attrazione incredibile per lei.


La sua comparsa provocò subito un certo trambusto sul campo di battaglia. I cloni di Patriarca Demone di Sangue guardarono in alto e i loro occhi si concentrarono sulla donna.


“Immortale dell’Alba,” disse.


“Demone di Sangue!” rispose lei.


I cloni di Patriarca Demone di Sangue si riunirono in un solo clone. Quell'unico clone sprigionava un’aura potente, la quale si trasformò in un enorme volto color sangue che si librò a mezz'aria.


“Un misero clone?” disse Patriarca Demone di Sangue. Guardò l’esperto della Setta della Spada Solitaria e gli altri. “È questo il tuo asso nella manica?”. Il suo sguardo tornò sulla donna. “Suppongo che anche la foglia di poco fa fosse opera tua”.


“In una situazione diversa”, rispose lei, “non sarei in grado di avere a che fare con te, Anziano Demone di Sangue. Ma adesso sei legato a un’aura di morte. È solo che sei troppo debole, Anziano. Se ricordo bene, la Grande Magia del Demone di Sangue può essere usata soltanto da una persona in una determinata età. Tu non l’hai usata durante lo scontro, l’ha fatto solo quel ragazzo laggiù… anche se, questo non ha molta importanza. Tutto quello che devo fare è trattenerti per un po’”. All'improvviso, abbassò lo sguardo verso la terra e verso Meng Hao.


Meng Hao ricambiò lo sguardo e la sua mentre tremò quando i loro sguardi si incontrarono. Sulla sua mente gravò all'improvviso una pressione incredibile, come se un’intera montagna lo stesse schiacciando.


Alle sue spalle, il Giglio della Resurrezione si stava agitando follemente.


“Immortale dell’Alba!!” pensò lui, barcollando all'indietro. Nonostante dalla sua bocca grondasse del sangue, continuò a fissare la donna in alto. Non avrebbe mai dimenticato la sensazione di quello sguardo, lo stesso sguardo che si era posato su di lui quando era nel Mare della Via Lattea.


Questa donna non era altro che la misteriosa Immortale dell’Alba, sebbene non fosse il suo vero io, ma solo un clone!


“La parte buona di me ti ha dato la sua forza vitale”, disse con freddezza la donna. “Mio figlio adesso è il tuo Tesoro della Recisione dello Spirito… io e te siamo proprio legati dal destino”.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter




                                



