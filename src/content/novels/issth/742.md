---
title: Capitolo 742 - Tesoro, è Ora di Tornare a Casa
pubDate: 2025-03-17T11:17:34.974Z
tags:
    - issth
---


Quando le parole uscirono dalla bocca del clone dell’Immortale dell’Alba, Meng Hao percepì un aumento nella pressione che gravava su di lui. Era come se una volontà di sterminio fosse sul punto di schiacciarlo.


Alle sue spalle, il Giglio della Resurrezione era in uno stato di frenesia, dei colori prismatici tremolarono lungo di lei e i suoi tentacoli si agitarono violentemente. Parve addirittura che stesse emettendo delle urla silenziose.


Meng Hao si sentì tremare e digrignò i denti mentre continuava a fissare l’Immortale dell’Alba. Aveva sentito parlare di lei nella Setta dell’Affidabilità, ma fu solo in questo momento… che la vide di persona.


L’Immortale dell’Alba sollevò la mano destra, all'interno della quale comparve una foglia. La agitò delicatamente e si propagò una luce intensa quanto questa sfrecciò verso Meng Hao.


Ogni cosa in Cielo e Terra divenne immobile ad eccezione della foglia. Questa si trasformò in un fascio di luce che si avvicinò rapidamente a Meng Hao. Ma poi… una mano antica si allungò e afferrò la foglia.


La mano si chiuse in un pugno e la foglia venne distrutta.


Quando la mano si aprì, la polvere venne trasportata dal vento.


La mano apparteneva a nient’altri che il clone composito di Patriarca Demone di Sangue!


“Affrontando persone come te, che cosa cambia se non posso usare la Grande Magia del Demone di Sangue?” disse con freddezza. Ad un tratto fu circondato dal bagliore del sangue, che sfrecciò nell'aria per racchiudere anche l’enorme volto in alto. Sorprendentemente, sul volto crebbe un corno disumano, il quale all'improvviso assunse le sembianze di quello dell’Incarnazione Demonica che Meng Hao aveva controllato in precedenza.


“Sfera del Sangue, Attivazione!” disse Patriarca Demone di Sangue. I boati riempirono il cielo e una nebbia rossa torbida si alzò in tutte le direzioni. Nello stesso momento, gli occhi del clone dell’Immortale dell’Alba balenarono e lei agitò la mano, facendo comparire magicamente dietro di sé un Giglio della Risurrezione. Questo brillava con una luce sconfinata che si diffuse per combattere contro Patriarca Demone di Sangue.


L’anziano vestito di nero della Setta della Spada Solitaria, il Patriarca della Setta del Gelo Dorato e il Patriarca del Clan Li scatenarono le abilità divine per aiutare l’Immortale dell’Alba a resistere a Patriarca Demone di Sangue!


Riguardo a Sei-Dao della Setta del Setaccio Nero, questi era sul punto di dare il suo supporto quando l’Immortale dell’Alba all'improvviso disse: “Sei-Dao, non è necessario che tu prenda parte a questo scontro. Vai a spazzare via le fondamenta della Setta del Demone di Sangue e distruggere il Monte Demone di Sangue. È lì che giace il vero io di Demone di Sangue!”


“Uccidi quel ragazzino di Meng Hao, tanto che ci sei!” aggiunse l’anziano in nero della Setta della Spada Solitaria. Questi agitò la mano, facendo volare verso Sei-Dao il tesoro prezioso della Setta della Spada Solitaria, la Spada di bambù. “Ecco, ti presto anche la mia spada!”.


All'inizio, Sei-Dao stava quasi per rifiutare. Vedere Meng Hao uccidere l’esperto allo stadio iniziale della Ricerca del Dao della Setta della Spada Solitaria lo aveva scioccato nel profondo. Quando, però, vide la Spada di Bambù volare verso di lui, all'improvviso si ravvivò.


Sapeva bene che il tesoro prezioso della Setta della Spada Solitaria era spaventosamente potente. Non appena le sue mani si strinsero attorno all'elsa, balenò e sfrecciò verso il suolo.


Patriarca Demone di Sangue aggrottò la fronte quando l’aria fu pervasa dalle esplosioni tonanti dovute allo scontro magico.


Sei-Dao sfrecciò in basso dal cielo, con gli occhi fissi su Meng Hao che balenavano per il desiderio di uccidere. Sollevò la mano e la Spada di Bambù iniziò a sprigionare una luce accecante. L’aria si distorse e dal suo interno iniziò a diffondersi un’aura amorfa. Sembrava che la spada stesse emanando il potere del Tempo e che la sua potenza ricordasse una montagna gigante.


Il volto di Meng Hao era terribile ma, non appena percepì l’aura della Spada di Bambù, rimase a fissare scioccato e sul suo volto comparve uno sguardo incredulo.


Mentre la spada si avvicinava, le sue sopracciglia si aggrottarono. La base di Coltivazione di Patriarca Sei-Dao era tra lo stadio iniziale e lo stadio intermedio della Ricerca del Dao. Tuttavia, con l’aggiunta del potere della Spada di Bambù, era arrivato oltre la capacità intimidatorie di Meng Hao.


“Tornate nello scudo!” disse Meng Hao. Lui e il resto dei discepoli della Setta del Demone di Sangue si ritirarono immediatamente dietro il quarto strato dello scudo.


Mentre Sei-Dao si avvicinava, rise con freddezza e fece un gesto in direzione del quarto strato dello scudo. “ROTTURA!”.


Agitando la mano, fece comparire un incensiere enorme.


L’incensiere non era altro che il tesoro prezioso della Setta del Setaccio Nero, sebbene sulla sua superficie fossero visibili delle crepe, il risultato della pressione esercitata dal clone di Patriarca Demone di Sangue quando si trovava nella Setta del Setaccio Nero.


L’incensiere sprigionò un’aura antica quando si schiacciò verso il quarto strato dello scudo.


Riecheggiò un’esplosione enorme. Anche se l’incensiere era crepato, era comunque un Tesoro prezioso dell’eredità di una grande setta. Mentre si schiacciava verso il basso, da questo si alzò un fumo verde impressionante che si trasformò in innumerevoli spiriti maligni che si unirono all'attacco distruttivo.


Mentre si avvicinavano allo scudo, si poterono udire dei crepitii e lo scudo stesso iniziò a crollare.


Fortunatamente, Meng Hao e gli altri discepoli della Setta del Demone di Sangue si erano già ritirati dietro il terzo strato dello scudo. Quando il quarto strato esplose, si scatenò una forza enorme che provocò delle vibrazioni intense che fecero oscillare l’incensiere.


Sei-Dao rise con freddezza, sollevando la Spada di Bambù e ruotando la sua base di Coltivazione. Comparve la lama di luce più potente che potesse evocare, lunga 30.000 metri, all'apparenza in grado di separare Cielo e Terra. Era pervasa da un potere del Tempo sconfinato quando si abbassò per fendere in direzione del terzo strato dello scudo.


La stranezza della spada adesso stava diventando ancora più evidente. A poco a poco, la parte esterna della Spada di Bambù si riempì di un numero sempre maggiore si squarci e aperture, all'interno dei quali era visibile un’altra spada. Era come se la spada interna fosse un ramoscello in primavera, il quale germogliava da un grosso ramo avvizzito!


Un’aura del Tempo ancora più intensa si levò dalla spada, la quale fece sentire l’anziano in nero della Setta della Spada Solitaria ancora più compiaciuto.


Sei-Dao era ancora più felice, e sollevò la testa per scoppiare in una risata fragorosa. “Meng Hao, sei MORTO!”


BOOM!


Il terzo strato dello scudo resistette solo per lo spazio di qualche respiro prima di frantumarsi. Quando ciò avvenne, il volto di Meng Hao avrebbe dovuto essere estremamente terribile ma, invece, aveva un’espressione strana e i suoi occhi stavano brillando.


“Indietreggiate ancora!” disse, guidando i Coltivatori della Setta del Demone di Sangue dietro il bagliore del secondo strato.


Nello stesso momento, le centinaia di migliaia di Coltivatori nemici sentirono il morale sollevarsi. Scattarono verso la Setta del Demone di Sangue quando Sei-Dao scatenò ancora una volta un attacco intenso verso il secondo strato dello scudo.


Era scesa la notte e la luna brillante era alta nel cielo. Tuttavia, la terra tremava e lo scontro aveva raggiunto un’intensità tale che nessuno stava facendo attenzione al fatto che fosse giorno o notte.


“Meng Hao, canaglia che non sei altro, nel momento in cui hai messo piede nella Setta del Setaccio Nero avresti dovuto sapere che sarebbe giunto questo giorno!”. Mentre la voce di Sei-Dao riecheggiava in tutte le direzioni, l’incensiere ruotò nell'aria sopra di lui. La Spada di Bambù vorticò attorno a lui, sprigionando un’aura brillante.


Gli occhi di Sei-Dao erano carichi di un rancore velenoso. Il suo astio nei confronti di Meng Hao era penetrato da tempo fino al midollo. Voleva annientare la Setta del Demone di Sangue e distruggere Meng Hao nel corpo e nell'anima. Per raggiungere quell'obiettivo, avrebbe sacrificato qualsiasi cosa.


“MUORI!” gridò, ridendo in modo maniacale quando sollevò la testa e scatenò la piena forza della sua base di Coltivazione nella Spada di Bambù, facendola esplodere con un’enorme lama di luce di spada incredibile.


La lama di luce di spada era estremamente impressionante!


Si poterono udire dei crepitii quando la lama di luce scoppiò. Lungo la spada si diffusero degli altri squarci e, alla fine, si poté udire uno scoppio quando esplose.


Nel momento in cui si lacerò, al suo posto comparve sorprendentemente una spada di legno!


La spada di legno era rimasta nascosta nella spada di bambù per tutto il tempo! Adesso che la spada di bambù era andata a pezzi, la spada di legno era stata rivelata!


Non appena comparve, si sprigionò un potere del Tempo sconfinato e un’incredibile aura antica inondò la zona. Anche i volti dell’Immortale dell’Alba e di Patriarca Demone di Sangue tremolarono quando percepirono l’aura.


L’anziano in nero della Setta della Spada Solitaria stava impazzendo di gioia. Alzò la testa e scoppiò in una risata sentita. Anche se aveva prestato la spada a Sei-Dao, si trattava sempre del Tesoro prezioso dell’eredità della Setta della Spada Solitaria, qualcosa che era stato tramandato di generazione in generazione. Nonostante fosse nelle mani di un’altra persona, apparteneva comunque alla Setta della Spada Solitaria; nessuno avrebbe mai potuto portargliela via!


C’era una cosa che gli estranei non sapevano e che era stata tramandata solo alle nuove generazioni di Patriarchi della Setta della Spada Solitaria. Il padrone principale di questa spada era la stessa Setta della Spada Solitaria. Quando inizialmente fu scoperta, si trattava in realtà di nulla più che un bastoncino di bambù che possedeva un Qi della spada intrinseco che era presente in natura. La Setta della Spada Solitaria l’aveva considerata un tesoro supremo e l’aveva raffinata in una spada.


“Quello è il cuore del bambù! Il cuore del bambù viene trasformato in legno, quindi sarebbe stata naturalmente una spada!!”. L’anziano in nero della Setta della Spada Solitaria e Patriarca Sei-Dao stavano ridendo a gran voce. Gli occhi di Sei-Dao brillavano intensamente quando all'improvviso puntò il dito contro Meng Hao.


“MUORI!” gridò, con la voce che esplose come un tuono ed era pervasa da una sicurezza senza eguali. Era del tutto certo che, anche con lo scudo che lo proteggeva, Meng Hao sarebbe morto sotto il potere di questa spada!


Come risposta alle sue parole, la spada di legno iniziò a tuonare e poi sfrecciò verso il secondo strato dello scudo.


Le centinaia di migliaia di Coltivatori nella zona osservarono senza fiato la spada abbagliante e la sua aura. Questa sprigionava una pressione scioccante mentre sfrecciava splendida nell'aria.


“Il tempo si è trasformato in bambù”, sussurrò l’Immortale dell’Alba, “e il bambù ha celato il tempo. Si è trasformato in una spada di bambù…”. Il suo scontro con Patriarca Demone di Sangue non rallentò, ma divenne invece più intenso.


Mentre la spada di legno si muoveva verso il basso, la terra tremò e comparvero delle aperture, come se questa non potesse sopportare l’incredibile pressione del Tempo.


L’erba avvizzì e il tempo stesso parve distorcersi. Comparve una tempesta del tempo che stupì i Coltivatori nella zona, i quali indietreggiarono immediatamente.


Ora la spada si trovava sul punto di colpire il secondo strato dello scudo. All'interno, i discepoli della Setta del Demone di Sangue avevano sui volti degli sguardi disperati. Per contro, le centinaia di migliaia di nemici attorno avevano delle espressioni di trepidazione.


Tutti gli occhi erano fissi sulla spada che volava nell'aria.


La risata di Sei-Dao riecheggiò lungo il campo di battaglia.


Meng Hao aveva una strana espressione. In precedenza, aveva percepito qualcosa di familiare riguardo all'aura della Spada di Bambù. Quando poco prima erano comparsi gli squarci sulla sua superficie, quella sensazione di familiarità era diventata più forte. Quando il bambù era andato in frantumi e la spada di legno era comparsa, tra lui e la spada comparve un legame che poteva percepire solo lui!


Era legato alla spada di legno!


Ad un certo punto, sul volto di Meng Hao comparve un sorriso timido e lui si schiarì la voce. Proprio quando gli occhi di tutti i discepoli della Setta del Demone di Sangue e dei Coltivatori nemici erano fissi sulla spada di legno, all'improvviso lui uscì dal secondo strato dello scudo.


Questo movimento attirò subito l’attenzione di tutti, e nell'aria si levò il brusio delle conversazioni.


“Che cosa sta facendo? Non ditemi che sta per tentare di combattere contro il tesoro prezioso dell’eredità della Setta della Spada Solitaria!?”


“Sopravvaluta davvero le sue capacità! Può anche essere forte, ma di certo morirà!”


“Ahahaha! Non avrei mai pensato che una persona avrebbe potuto essere così arrogante! Osa davvero uscire dallo scudo? Quella spada lo distruggerà nel corpo e nell'anima!!”.


“Stai cercando la morte?” scoppiò a ridere Sei-Dao. Pensò che Meng Hao dovesse essere così spaventato da aver perso la ragione. Una persona normale non sarebbe mai uscita dallo scudo, si sarebbe ritirata dietro questo dalla paura.


Quello che attirò di più l’attenzione fu il modo in cui Meng Hao non solo uscì dallo scudo, ma poi allungò la sua mano… in direzione dell’impressionante spada di legno potente che si stava per abbattere su di lui… come se la stesse chiamando.


Si schiarì la gola e poi disse: “Tesoro, è ora di tornare a casa!”


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter


                                


                                



