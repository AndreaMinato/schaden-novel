---
title: Capitolo 743 – Chiamala! Ti Risponderà?
pubDate: 2025-03-17T11:17:34.974Z
tags:
    - issth
---


Non appena le parole di Meng Hao echeggiarono, la maggioranza delle centinaia di migliaia di Coltivatori nemici scoppiarono immediatamente in aspre risate.


“Cosa ha detto? Tesoro? Vieni a casa?”


“Meng Hao è impazzito?”


“Questo è piuttosto divertente. È la prima volta che vedo un esperto così potente andare fuori di testa!”


Anche Sei-Dao rideva rumorosamente. “Ho vissuto a lungo, ma questa è la prima volta che incontro un lunatico tuo pari!”


Anche l'esperto vestito di nero della Setta della Spada Solitaria separò un filo di senso divino per osservare cosa stava succedendo. Dopo averlo appurato, scosse la testa e rise.


Le voci e le risate si propagarono e si udiva ogni genere di commenti beffardi e derisori. Quando aveva parlato la prima volta, la spada di legno era sul punto di calare con un fendente. Tuttavia, persino nel mezzo della derisione, cominciarono ad apparire degli sguardi stupefatti su ogni volto.


Questo perché... la spada non calò, invece si bloccò ondeggiando.


Quando la spada si fermò, sembrò come se centinai di migliaia di cuori si fermassero in modo simile.


Gli occhi di Sei-Dao si spalancarono e i discepoli della Setta del Demone Immortale all'interno del secondo strato dello scudo sembrarono dimenticarsi di come respirare. Fissavano vacui il loro Principe di Sangue, il quale stava in piedi all'esterno dello scudo, chiamando lo stupefacente tesoro che era la spada di legno.


A mezz'aria, il Patriarca vestito di nero che stava combattendo il Patriarca Demone di Sangue era stato in origine estremamente compiaciuto. Tutto a un tratto, però, la spada si era arrestata e il suo cuore cominciò a battere forte.


La spada di legno si fermò a circa trenta metri sopra Meng Hao. Il potere del Tempo si propagava in tutte le direzioni, facendo avvizzire tutto. Anche il secondo strato dello scudo si increspava e alterava. In queste condizioni, sembrava che il più piccolo tocco potesse causarne la distruzione istantanea.


Eppure Meng Hao... non subiva minimamente l'effetto della spada di legno.


Questa sembrava avere uno spirito suo e apparentemente stava esitando. Dopo essersi fermata a mezz'aria, delle luci luccicanti sembrarono danzare con fluidità lungo la lama.


Il volto di Sei-Dao fremette per l'incredulità. Quello che stava vedendo superava i limiti della sua immaginazione. Non importava che fosse stato al picco della Ricerca del Dao o il Patriarca di una grande setta; gli eventi che a cui stava assistendo con i suoi occhi lo lasciarono completamente scosso.


Era persino incapace di comprendere cosa stesse succedendo. Perché il prezioso tesoro dell'eredità della Setta della Spada Solitaria... si era arrestato proprio di fronte a Meng Hao? Per di più, sembrava perfino esitare.


Non riusciva a trovare una spiegazione, anche se si rovistava il cervello ancora e ancora.


“Impossibile!” pensò, digrignando i denti e facendo rombare la sua base di Coltivazione con il potere. Usò ogni rimasuglio di forza in suo possesso per cercare di controllare la spada di legno, ma non ci fu la minima reazione. La spada lo ignorò completamente e, cosa ancora più scioccante, recise di netto la loro connessione.


Quando ciò avvenne, l'espressione di Sei-Dao si incrinò ancora di più.


Le centinaia di migliaia di Coltivatori circostanti fissarono con gli occhi spalancati una scena che probabilmente non avrebbero incontrato di nuovo in tutta la loro vita. I più increduli di tutti erano i Coltivatori della Setta della Spada Solitaria.


La spada di legno era una preziosa eredità della setta, il simbolo e le fondamenta della loro intera setta!


Comunque, c'era qualcuno ancora più scioccato dei normali discepoli. L'uomo vestito di nero su a mezz'aria semplicemente non poteva credere a cosa stava succedendo. Era come se nella sua mente si stessero schiantando dei fulmini. Incapace di difendersi dall'abilità divina con cui il Patriarca Demone di Sangue lo stava attaccando, venne spinto all'indietro con il sangue che spruzzava dalla sua bocca. La nebbia del Mondo di Sangue del Patriarca lo avvolse, rendendogli impossibile andare all'attacco. Tutto quello che poteva fare era eseguire un incantesimo a due mani e poi indicare la spada di legno.


“Spada Solitaria di Bambù, ritorna!” ruggì, continuando con un altro gesto incantato.


La spada di legno tremò, apparentemente in risposta al vecchio, il cui cuore sprofondò immediatamente. Un presentimento davvero terribile si gonfiò dentro di lui; in circostanze normali, tutto quello che occorreva era un gesto incantato e semplicemente indicare con un dito perché la spada di bambù tornasse volando da lui all'istante. Ora, tutto quello che fece fu vibrare.


“Dannazione! Cosa sta succedendo?!?!” Eseguì un altro gesto incantato e arrivò persino al punto di sputare una boccata di sangue. Come poteva non essere ansioso? Questo era il prezioso tesoro della Setta della Spada Solitaria e se avesse permesso che venisse rubato, sarebbe stato un grave peccato contro la setta.


“Sei stata raffinata dalla Setta della Spada Solitaria! Ti abbiamo acquisito dai Laghi del Dao Primordiale! Sei stata personalmente lavorata in spada dagli antenati della setta! Tu appartieni a noi!!”


“Spada Solitaria di Bambù, torna qui!!” L'uomo in nero ululò per la furia e il sangue spruzzò dalla sua bocca. Finalmente, l'invisibile connessione tra lui e la spada sembrò funzionare. La spada di legno iniziò a vibrare e indietreggiò di diversi metri.


Mentre l'uomo vestito di nero tirava un sospiro di sollievo, la spada si fermò di nuovo improvvisamente e il cuore dell'uomo ricominciò ancora una volta a battere forte.


“Sei nata nella Setta della Spada Solitaria! Per anni, noi discepoli della setta abbiamo offerto sacrifici per permetterti di divenire senziente! Abbiamo speso innumerevoli risorse per renderti più affilata e potente! La nostra intera setta ha lavorato per aiutarti!!”


“T-t-tu... torna qui ora!!” Nonostante la sua ansia, il vecchio vestito di nero era bloccato dalla nebbia di sangue. Lanciò un grido, poi sputò altro sangue, ignorando completamente lo spreco della sua longevità mentre indicava ancora una volta verso la spada di legno.


Questa volta, però, non ci fu nessuna reazione da parte della spada...


“Hai finito di giocare?” disse Meng Hao, con il viso greve e un tono di rimprovero. “Se non vieni qui adesso, aspetta di vedere come ti punirò dopo che saremo a casa!”


Quando le parole di Meng Hao risonarono, la spada di legno tremò a mezz'aria. Poi recise la connessione con l'uomo in nero e sfrecciò dritto verso Meng Hao. In un battito di ciglia, gli stava girando intorno e i suoi picchiettii echeggiavano in tutte le direzioni. Era quasi come se strepitasse di gioia, persino esibendo segni che gli era mancato.


Chiunque stesse guardando poteva affermare che questa spada... apparteneva a Meng Hao!
Gli occhi di Sei-Dao erano spalancati ed era molto vicino a vomitare sangue.


Le centinaia di migliaia di Coltivatori circostanti annasparono, essendo totalmente sconvolti da Meng Hao.


I discepoli della Setta della Spada Solitaria rimasero a bocca aperta quando il loro insuperato, orgoglioso e distaccato tesoro, girò attorno a Meng Hao come un cucciolotto felice. Chiaramente... riconosceva Meng Hao come il suo padrone.


“Sto dormendo...”


“Quello... quello è il prezioso tesoro eredità della nostra setta?”


“Cosa... cosa sta succedendo...?” Le menti dei discepoli della Setta della Spada Solitaria stavano vorticando, ma il più incredulo di tutti era l'uomo in nero a mezz'aria.


I suoi occhi era carichi di un'espressione folle e d'ingiustizia subita, che poi si trasformò in una furia soverchiante. Stava per aprire la bocca per dire qualcosa quando ne fuoriuscì del sangue e lui divenne visibilmente più vecchio.


Semplicemente non riusciva a capire o comprendere come la spada potesse riconoscere Meng Hao come suo padrone!


Semplicemente non riusciva a crederci. Il suo mondo era finito sottosopra, come se delle onde enormi s'impennassero nella sua psiche.


“Come può accadere ciò!?!?” ruggì follemente. Voleva provare a liberarsi dalla nebbia di sangue per afferrare con la mano la spada e chiedere al suo spirito perché agisse in quel modo. Perché stava tradendo la Setta della Spada Solitaria, perché riconosceva Meng Hao come suo padrone quando l'aveva visto una volta sola?


“Quella spada appartiene alla Setta della Spada Solitaria!!!”


“Appartiene a voi?” chiese Meng Hao senza emozione. “Chiamala. Ti risponderà?” Allungò la mano e la spada volò, atterrando con l'elsa nel suo palmo. Danzò persino avanti e indietro, apparentemente in completa eccitazione.


“TU!!” Il Patriarca della Setta della Spada Solitaria quasi sputò dell'altro sangue per via delle fiamme dell'ira che bruciavano nel suo cuore. A questo punto non importava che la sua base di Coltivazione fosse al picco della Ricerca del Dao; persino un Immortale non sarebbe stato in grado di accettare un colpo del genere e neppure una tale perdita.


Questo era specialmente vero... considerando come la spada di legno se la stesse spassando felicemente. L'uomo vestito di nero si sentì come se una lama gli stesse penetrando crudelmente il cuore. Questo perché anche lui aveva dovuto farle un'offerta sacrificale e mai l'aveva vista agire in tal modo.


Anche Meng Hao riusciva a percepire che questa spada, una di quelle che aveva sepolto tanto tempo prima, aveva sviluppato una spirito della spada. Nonostante ciò, le sue iniziali precauzioni erano ancora efficaci. Non importava in quante mani la spada passasse, una volta che lo avesse visto, avrebbe saputo che lui era il suo padrone originale.


“Va bene, smettila di far casino” disse. “Ora, vai e uccidilo!” Mentre ancora parlava, Meng Hao indicò il Patriarca Sei-Dao.


Il cuore di Sei-Dao stava martellando e la sua espressione andò in frantumi. Si ritirò immediatamente alla massima velocità, ma prima di riuscire ad andare molto distante, la spada di legno si gettò su di lui con una velocità indescrivibile. Emanava anche uno scioccante potere del Tempo, il che distorse ogni cosa attorno a essa. Tutti i Coltivatori troppo vicini avvizzirono in un batter d'occhio, come se innumerevoli anni fossero passati in un istante. Ce ne furono persino alcuni che morirono direttamente.


“Dannazione!” pensò il Patriarca Sei-Dao, con espressione sconvolta. Ruggendo, impiegò il pieno potere della sua base di Coltivazione, la quale per sua sfortuna era bloccata tra la fase iniziale e quella intermedia della Ricerca del Dao. Non era abbastanza, perciò non ebbe altra scelta se non evocare il braciere dell'incenso per bloccare la spada di legno. Risuonò un colpo e la spada trafisse il braciere.


Si udirono dei boati mentre delle crepe si propagavano sulla superficie del braciere. Si poteva percepire un'antica forza di volontà e si riuscivano a scorgere segni di decadimento. Il cuore di Sei-Dao doleva, ma non osò richiamare il braciere dell'incenso; questo perché aveva notato che le increspature generate dalla spada lo stavano facendo invecchiare in modo significativo. Poteva solo immaginare cosa sarebbe successo alla sua longevità se l'avesse trafitto; sarebbe stato distrutto completamente.


Nel suo terrore, arretrò ad alta velocità; considerando che stava usando un'arte speciale segreta per aumentare la sua base di Coltivazione, ciò che temeva di più... era venire obliterato dal potere del Tempo.


Anche le centinaia di migliaia di Coltivatori circostanti era stupefatti e tremanti. Non osavano avanzare e all'opposto, si ritiravano. Meng Hao stava in piedi da solo all'esterno del secondo strato dello scudo. Un uomo, una spada... fecero ritirare le forze nemiche di tremila metri.


“Dannazione!!” Più e più crepe si propagavano sulla superficie del braciere e il Patriarca Sei-Dao immediatamente gridò: “Compagno Daoista Maestro della Spada, Patriarca Gelo Dorato, Li Yuanlei, se non mi aiutate sarò costretto a invocare delle anime disincarnate per difendermi!!”


Mentre ancora gli uscivano di bocca le ultime parole, il braciere dell'incenso esplose in mille pezzi. La spada di legno schizzò in avanti e Sei-Dao sollevò la testa in alto e ruggì. Tutto a un tratto, il suo corpo esplose, permettendo alla spada di legno di passarci attraverso.


Tuttavia, era rimasto un filo di anima, che poi si trasformò in un fiume di anime che conteneva 100.000 anime disincarnate!


Mentre le 100.000 anime volavano fuori, il vecchio vestito di nero della Setta della Spada Solitaria esplose tra le fiamme. Queste erano fiamme di forza vitale, e mentre bruciavano, la sua base di Coltivazione esplose carica di potere. Si trasformò in un lungo fascio di luce che uscì con forza dalla nebbia di sangue del Patriarca Demone di Sangue e ignorando ogni ferita, si lanciò sulla spada di legno di Meng Hao, trasformandosi egli stesso, mentre volava attraverso l'aria, in quella che sembrava una spada.


“Meng Hao, idiota! MUORI!!”


Gli occhi di Meng Hao luccicarono. Non c'era il tempo di uccidere le 100.000 anime disincarnate di Sei-Dao. La spada di legno tornò da lui a rotta di collo e mentre il Patriarca della Spada Solitaria chiudeva ancora le distanze, Meng Hao si mise dietro il secondo strato dello scudo.


Tuttavia, il Patriarca non rallentò per nulla. Invece aumentò la velocità ed eseguì un affondo contro lo scudo.


“ROMPITI!!”


Gli occhi del Patriarca Demone di Sangue guizzarono per l'intento omicida. Però, il clone dell'Immortale dell'Alba gli stava davvero creando un grattacapo; non era solo al picco della Ricerca del Dao, ma ancora più in alto. Era paragonabile a un falso Immortale.


Mentre il suo clone si accigliava, nelle profondità del Monte Demone di Sangue, il suo vero io aprì gli occhi. Una goccia di sangue fluttuò improvvisamente fuori dal Laghetto di Sangue, poi volò fuori dalla Grotta dell'Immortale e si dissipò. Incredibilmente, il primo e il secondo strato dello scudo vennero istantaneamente tinti di rosso.


Boom!


Lo scudo color del sangue bloccò con facilità il furioso attacco del Patriarca vestito di nero della Setta della Spada Solitaria.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter


                                


                                



