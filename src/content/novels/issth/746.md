---
title: Capitolo 746 – L'Anima del Falso Immortale
pubDate: 2025-03-17T11:17:34.975Z
tags:
    - issth
---


Una spada colpì, le ossa avvizzirono e le anime morirono!


Il potere del Tempo fluì come un vivace raggio danzante. In un batter d'occhio, i Coltivatori che erano stati lanciati in aria dal nero Patriarca in fuga, avvizzirono completamente in nulla più che polvere e fumo. I loro corpi, i loro oggetti magici, ogni cosa marcì nel nulla.


Tutti gli spettatori non poterono fare a meno di essere profondamente scossi da quelle morti.


Le persone volevano fuggire, ma considerando il livello della base di Coltivazione del Patriarca vestito di nero, loro non erano altro che formiche. Non importava quanto in fretta si sparpagliassero, lui li tirava comunque come ostacoli e mentre il potere del Tempo li consumava, il Patriarca fuggiva. Finalmente ottenne un attimo di respiro.


“Dannazione! DANNAZIONE!” La sua faccia era cinerea e l'ombra della morte incombeva pesantemente su di lui. Erano passati molti, molti anni da quando aveva provato una simile sensazione di inseguimento mortale.


Dentro di sé, era terrorizzato e pienamente allerta. Alle sue spalle, il secondo vero sé di Meng Hao continuava ad avvicinarsi.


Era una spada solitaria che tuonava attraverso i cieli. Il potere del Tempo cadeva come pioggia, avvolgendo tutto. Il volto del Patriarca vestito di nero impallidì ancora di più e le sue pupille si restrinsero. All'improvviso toccò la sua borsa da trasporto per produrne un corno nero, si morse la punta della lingua e vi sputò sopra un po' di sangue, facendolo contorcere e dimenare. Il corno andò in frantumi con un botto mentre due centopiedi ne volavano fuori!


Questi erano neri come la pece, fatta eccezione per una linea bianca che correva lungo i loro addomi. Non appena comparvero, si spanse l'aroma di un veleno mortale, insieme a un'aura indescrivibile.


“Attaccate!” Il volto dell'uomo vestito di nero era pallido. Questo era il suo asso nella manica, qualcosa che aveva ottenuto anni addietro e che gli aveva permesso persino di lanciare con successo un attacco a sorpresa contro un falso Immortale ferito.


Non appena erano comparsi, i centopiedi sfrecciarono attraverso l'aria come creature Immortali. La loro velocità mentre accorciavano le distanze con il secondo vero sé era incredibile. Tuttavia, appena entrarono nel potere del Tempo, si bloccarono istantaneamente sul posto.


Il Patriarca in nero divenne ancora più nervoso e produsse velocemente altri oggetti magici.


Alla stesso tempo, i due centopiedi dalle molte zampe continuarono ad avanzare, sebbene molto più lentamente di prima. Apparivano persino eccitati.


Le linee bianche sui loro addomi iniziarono a espandersi fino a coprire più di metà dei loro corpi. Ora, apparivano metà bianchi e metà neri.


Allo stesso tempo, iniziarono a emanare un'aura incredibile, divenendo ancora più eccitati. Gradualmente, la loro velocità aumentò; in apparenza stavano consumando il potere del Tempo!


Questa vista fece stringere gli occhi a Meng Hao che se ne stava dentro lo scudo.


Dentro di sé il Patriarca vestito di nero era deliziato, continuando a fuggire alla massima velocità. Nel mentre, agitò la manica scagliando numerosi oggetti magici luminosi verso il secondo vero sé di Meng Hao.


Nello stesso attimo, gli occhi del Patriarca in nero balenarono e lui eseguì un gesto incantato, indicando poi nel cielo. Una saetta crepitò giù e una spada di fulmini si condensò nel cielo, per poi colpire in direzione del clone.


Il secondo vero sé sbuffò freddamente e allentò la presa sulla spada di legno, permettendole di orbitare liberamente attorno a sé. Questa si trasformò immediatamente in un vortice, che poi divenne una tempesta. Il Qi della spada infuriò e il potere del Tempo ululò attraverso l'aria.


Il clone, d'altro canto, alzò in alto la mano destra, durante questo lasso di tempo nei suoi occhi apparve un'espressione confusa.


All'improvviso, la sua mano divenne trasparente e apparvero migliaia di segni magici di sigilli. Incredibilmente, questi sfrecciarono in avanti prendendo la forma di quello che sembrava un parasole!


Questo parasole era composto da numerosi simboli magici e non appena comparve totalmente, si aprì.


Esplose un'aura sconvolgente, insieme a un chiarore che rivaleggiava con il sole. In effetti, chiunque l'avesse guardato avrebbe pensato davvero che questo parasole fosse un sole.


Questa non era una delle abilità divine di Meng Hao, ma una delle magie Daoiste che esistevano nella memoria dell'anima dell'Immortale all'interno del secondo vero sé!


“Cielo dello Yang Solitario!” disse una voce antica e glaciale che proveniva dalla bocca del clone. Quando le parole echeggiarono, gli oggetti magici del Patriarca andarono tutti in pezzi. E il Patriarca stesso, fu raggiunto dalla luce splendente e dalla tempesta. Il sangue spruzzò dalla sua bocca mentre il corpo avvizziva in modo significativo.


Lo stupore calò sul suo viso. “Che abilità divina è quella!?!?”


Ma quello che gli causò una disperazione ancora più grande fu che i due centopiedi, presi nel fiume del Tempo, erano sazi del suo potere. Ora si rimpicciolirono e appallottolarono, divenendo incapaci di muoversi e fluttuando lì a mezz'aria. Anche quando il Patriarca li richiamò, questi lo ignorarono completamente.


“Dannazione!!” pensò con il cuore colmo di frustrazione. Improvvisamente, dietro lo scudo, Meng Hao agitò la mano destra. Il carro da guerra gli apparve di fronte, al che vi montò senza esitazione facendo circolare al contempo il Qi dell'Immortale Indica la Via.


RUMBLE!


Il carro svanì, per riapparire un attimo dopo di fronte al suo secondo vero sé. Poi agitò la mano e i due centopiedi simili a delle sfere vennero risucchiati all'istante nella sua borsa da trasporto.


“TU!!” ruggì il Patriarca vestito di nero, che quasi sputò sangue. Quello che vedeva di fronte a sé erano due persone che apparivano uguali, ma che davano due impressioni completamente diverse. Cominciò immediatamente a fuggire alla massima velocità.


Mentre fuggiva, il secondo sé di Meng Hao fece un passo in avanti e poi sollevò la mano, indicando verso il Patriarca. Immediatamente la spada di legno cominciò a emettere un ronzio. Allo stesso tempo, anche Meng Hao eseguì un incantesimo e indicò davanti a sé.


Il secondo vero sé era completamente sotto il suo controllo e in questo momento si coordinò con lui per controllare congiuntamente la spada di legno. Ronzando, questa esplose con il potere del Tempo.


70.000 anni!!


Sotto il potere di 70.000 anni di tempo, il fiume del Tempo si trasformò in una spada!
Un Qi della spada inesauribile fece tremare ogni cosa quando la spada colpì in direzione del Patriarca in nero.


Il Patriarca spalancò gli occhi e stava per schivare quando improvvisamente, apparve il vortice dorato della Grande Magia del Demone di Sangue, così come l'Ottava Maledizione del Sigillo del Demone.


Completamente avviluppato, l'uomo non riuscì a muoversi di un pollice. Poteva solamente rimanere fermo sul posto mentre una spada contenente 70.000 anni di Tempo scendeva su di lui.


“NO!!” ululò. Eseguì un incantesimo a due mani, facendo apparire all'improvviso un'antica aura, assieme a due marchi di sigillo su entrambe le mani. Il suo corpo avvizzì rapidamente, non a causa del vortice o per il decadimento del Tempo, ma per qualcosa che stava facendo lui stesso.


Tutta la carne e il sangue del suo corpo, persino le sue ossa e i canali del Qi, tutto il suo corpo fisico si stava condensando in un'abilità divina.


“Spada del Corpo di Carne!” ruggì. Il corpo collassò, sebbene la sua Divinità Nascente non fosse stata danneggiata affatto. La sua borsa da trasporto cadde di lato mentre varie parti del corpo andavano in pezzi e poi si riformavano assieme... in una spada! La lama era fatta di ossa e l'elsa di carne e sangue! Qi e sangue gli vorticavano attorno in tutte le direzioni.


La spada saettò verso la Spada di Legno del Tempo.


BOOOOOMMMMMMM!


Si udì un'esplosione enorme che scosse l'intero campo di battaglia, sorprendendo tutti quanti.


La spada bianca d'osso si frantumò e l'elsa andò in pezzi. Il Qi e il sangue si trasformarono in onde che si propagarono in tutte le direzioni. La spada di legno di Meng Hao tremò ed emise un ronzio mentre roteava all'indietro. Tuttavia, il secondo vero sé allungò facilmente le mani e l'afferrò.


Il volto del clone era pallido come un cencio mentre barcollava all'indietro di alcuni passi. Riguardo Meng Hao, lui venne completamente protetto dal secondo sé, eppure tossì comunque una boccata di sangue.


“E così, gli esperti al picco della Ricerca del Dao non possono davvero essere uccisi facilmente” pensò con gli occhi che luccicavano.


Il tuono passò sulle terre in basso; la forza dell'esplosione appena avvenuta era troppo potente e lo strato finale dello scudo della Setta del Demone di Sangue non resse l'impatto. Vibrò e andò subito in frantumi. La setta ora era completamente esposta nel mezzo del campo di battaglia.


La Divinità Nascente del Patriarca vestito di nero perse luminosità sotto la forza dell'esplosione, ma cionondimeno fuggì alla massima velocità e con un'espressione di follia e odio sul volto. Da quando era diventato il Patriarca di una setta non era mai stato ferito così seriamente, specialmente non al punto da essere obbligato a usare la Spada del Corpo di Carne. Tutti i suoi fallimenti avevano a che fare con la spada di legno; le arti magiche più potenti che era in grado di utilizzare erano tutte designate per essere usate in coordinazione con il prezioso tesoro della setta.


“Siete tutti morti!” ruggì il Patriarca vestito di nero. “Meng Hao, mi impossesserò del tuo corpo!! Gelo Dorato, Li Yuanlei, basta ritardi! Io farò la mia mossa ora!” Digrignando i denti, afferrò la borsa da trasporto, che colpì per estrarne un'enorme statua!


La statua era alta tremila metri e completamente nera. Nell'aria sorse un'intensa energia non appena comparve e, gradualmente, un'aura omicida apparentemente infinita cominciò a turbinarle attorno. La sua presenza causò lampi di strani colori in cielo e l'agitarsi delle nuvole. Allo stesso tempo, intorno alla statua comparve un enorme vortice.


Improvvisamente esplose un'aura che apparteneva a un Immortale.


Era un tesoro da Immortale!


L'Immortale dell'Alba era stata la loro carta vincente, ma questa statua era la loro ultima risorsa.


Il vecchio coi capelli rossi della Setta del Gelo Dorato e il Terzo Patriarca del Clan Li si scambiarono degli sguardi determinati.


Il Patriarca della Setta del Gelo Dorato prese un respiro profondo e poi agitò la mano. Immediatamente volarono fuori dalle sue maniche 1.000 rocce delle dimensioni di un pugno; incredibilmente, cominciarono subito a emettere un Qi Immortale. Queste non erano oggetti magici e neppure delle Pietre dello Spirito. Queste erano... pezzi della giada Immortale!!


Persino degli Immortali avrebbero visto raramente così tanti pezzi di giada Immortale!!


Non appena volarono fuori, il vortice attorno alla statua li risucchiò. L'energia di quest'ultima schizzò alle stelle e l'aria omicida della sua aura aumentò di dieci volte.


Il Terzo Patriarca del Clan Li aveva un'espressione seria in volto mentre apriva la bocca e sputava una boccata di sangue. Il suo corpo curvò e lui arretrò con ansia. All'interno del sangue c'erano innumerevoli puntini di luce dorata, i quali si unirono assieme in innumerevoli fili che assomigliavano a delle radici formate da innumeri vene.


Questa era... una radice dell'immortalità!


La radice Immortale volò nella statua e in quell'istante, questa sembrò prendere vita. Le sue labbra tremarono e la statua divenne una marionetta!


Allo stesso tempo, il Patriarca in nero agitò la manica per raccogliere l'anima disincarnata del Patriarca Sei-Dao, per poi gettarla via di lato.


Il fiume di 100.000 anime disincarnate non era più sotto il controllo di Sei-Dao, ma del Patriarca vestito di nero, il quale condusse il fiume di anime dritto nella statua-marionetta, cosa che le fece aprire gli occhi, che irradiarono una luce brillante.


L'aura di un Immortale esplose a piena potenza.


Questo era un Immortale!


Sebbene non fosse un vero Immortale, anche uno falso poteva essere chiamato tale.


Una marionetta di un falso Immortale!


“Meng Hao, è tempo di morire!!” disse la marionetta, la sua voce era quella del Patriarca.


Gli occhi del pupazzo splendevano con una luce infinita mentre si alzava lentamente in piedi. La sua energia rimbombava incessantemente e il terreno tremava. Un'aura Immortale scaturì con forza.


“Tutti quanti, attaccate! Eradicate tutti nella Setta del Demone di Sangue! Non lasciate nessuno in vita!!”


In risposta alla voce della marionetta, i cuori dei più di 100.000 Coltivatori si gonfiarono con energia. Era quasi come se i loro corpi non fossero neppure sotto il loro controllo. Senza la minima esitazione, si scagliarono versa la setta priva di scudo.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
        


                                



