---
title: Capitolo 747 - Battaglia decisiva!
pubDate: 2025-03-17T11:17:34.976Z
tags:
    - issth
---


L'ultima, decisiva battaglia era finalmente iniziata!


I boati riempirono il cielo e la terra, i Cieli si oscurarono e il vento urlò. La Setta del Demone di Sangue era al centro e intorno ad essa c'era una marea di coltivatori che rilasciavano le loro tecniche magiche, le quali andavano a creare enormi increspature. La terra era fracassata e l'aria distrutta. Era come se fosse arrivata l'apocalisse.


Più di 100,000 coltivatori caricarono follemente attraverso il campo di battaglia verso i discepoli della Setta del Demone di Sangue che avevano assediato per tutto il tempo. I discepoli della Setta del Demone di Sangue si erano contenuti fino al limite, e ora tutta la loro ferocia esplose.


“UCCIDETELI!!” C'erano decine di migliaia di coltivatori della Setta del Demone di Sangue e più di 100,000 coltivatori nemici. Nonostante fossero in netta minoranza, non esitarono ad avanzare nella battaglia sanguinosa.


Questa era la loro setta e questa guerra era stata condotta per sterminarli. Nessuno di loro ne sarebbe uscito vivo. E visto che non sarebbe andata diversamente, ognuno di loro si sarebbe portato dietro qualche nemico!


O forse... sarebbero stati in grado di aprirsi la strada verso una possibilità di sopravvivenza, massacrando.


Gli occhi di Meng Hao scintillarono mentre si ritraeva nella Gola del Principe di Sangue. Xu Qing stava tremando leggermente quando le atterrò di fronte ma lei, vendendolo, prese un respiro profondo e lo guardò con occhi gentili.


La abbracciò, quindi si voltò a guardare la vasta schiera di nemici che stava caricando verso di loro. Osservò mentre i discepoli della Setta del Demone di Sangue avanzavano follemente nella mischia e l'ultima decisiva battaglia aveva inizio.


“Sei spaventata?” domandò sottovoce a Xu Qing.


“No,” rispose lei con una risatina.


Il secondo vero sé di Meng Hao svolazzava a mezz'aria, gli occhi scintillanti. Alzò la sua mano, facendo volare in cerchio intorno a lui la spada di legno mentre la sua base di coltivazione al massimo della Ricerca del Dao insorgeva. Quindi si trasformò in una striscia di luce prismatica e scattò verso la marionetta del falso Immortale.


La marionetta lo incrociò immediatamente nel combattimento e le esplosioni si innalzarono mandando illimitate increspature in tutte le direzioni. Questo divenne un terzo colpo di battaglia: il secondo era dove stava combattendo Patriarca Demone di Sangue.


Sul suolo sottostante, il massacro cominciò. Le urla risuonavano, insieme ai suoni delle uccisioni. I discepoli della Setta del Demone di Sangue erano in delirio, non si trattenevano, sostenendo anche ferite e bruciando la longevità. Quando erano feriti troppo gravemente, si limitavano a sorridere amaramente, quindi sceglievano di farsi auto-esplodere.


I rombi riempivano il campo di battaglia mentre i discepoli della Setta del Demone di Sangue massacravano i nemici con ferocia e follia.


Un discepolo della Setta del Demone di Sangue con una base di coltivazione allo stadio dell'Anima Nascente ricevette un colpo fatale. Usando le sue ultime energie, si lanciò in avanti e affondò i denti nella gola del suo avversario da cui strappò un enorme pezzo di carne sanguinolenta. Quando il suo avversario urlò miseramente, il discepolo della Setta del Demone di Sangue rise in maniera maniacale, quindi si fece auto-esplodere.


Un altro discepolo della Setta del Demone di Sangue rilasciò un'arte proibita. La sua intera base di coltivazione e il suo corpo carnale, persino la sua anima, si trasformarono una goccia di sangue che passò attraverso le fronti di più nemici. Dopo aver trucidato otto persone in un solo colpo, esplose.


Spietatamente selvaggi.


A causa del furioso combattimento della Setta del Demone di Sangue, i più di 100,000 nemici erano rimasti fuori dai picchi di montagna, ed erano incapaci di compiere anche solo un mezzo passo all'interno della setta. Il brutale massacro compiuto dalla Setta del Demone di Sangue aveva completamente scosso gli avversari.


In un breve lasso di tempo, la Setta del Demone di Sangue aveva perso più di 10,000 coltivatori. Tuttavia, anche i nemici avevano pagato un caro prezzo: più di 20,000 di loro erano stati uccisi!


Meng Hao non partecipò alla battaglia, anzi, rimase all'esterno della Gola del Principe di Sangue, circondato dai discepoli della Setta del Demone di Sangue e osservando in silenzio la battaglia. Per tutti gli altri discepoli, il loro Principe di Sangue aveva già pagato un caro prezzo. Ora... era tempo per loro di compiere la propria parte.


Su a mezz'aria, il clone di Immortale dell’Alba iniziò a risplendere di una luce brillante. L'illusorio Giglio della Resurrezione sembrò quasi corporeo. Stava ora contando puramente sulle sue sole forze per mantenere il clone di Patriarca Demone di Sangue sotto controllo.


I rombi riempirono l'aria mentre si attaccavano a vicenda. Per quanto riguarda il Patriarca dai capelli rossi della Setta del Gelo Dorato e il terzo patriarca del Clan Li, circolavano intorno all'area tentando occasionalmente di interferire con la battaglia, ma più spesso si limitavano a formazioni dell'incanto nel tentativo di impedire a Patriarca Demone di Sangue di liberarsi.


In un luogo diverso, il secondo vero sé di Meng Hao stava combattendo la marionetta falso Immortale. La Divinità Nascente del Patriarca vestito di nero stava ora guidando la marionetta e grazie sia al suo torreggiante intento omicida, sia all'incredibile forza della marionetta, il secondo vero sé di Meng Hao stava venendo lentamente spinto indietro.


Il divario tra il massimo della Ricerca del Dao e il falso Immortale era troppo grande!


Fortunatamente, il secondo vero sé di Meng Hao aveva con sé la Spada di Legno del Tempo, e l'anima Immortale dentro di lui lo rendeva giusto capace di dare il suo contributo nella battaglia.


Tuttavia, tutti potevano vedere che, alla fine, la Setta del Demone di Sangue... sarebbe stata sconfitta.


“MORITE!” ruggirono i più di 10,000 coltivatori nemici mentre si lanciavano all'offensiva ancora una volta. Nel bel mezzo della battaglia si poteva vedere la marionetta della Setta del Gelo Dorato con l'aura della Ricerca del Dao. I suoi occhi lampeggiarono mentre avanzava cautamente attraverso la folla.


I coltivatori che costituivano questa marionetta della Setta del Gelo Dorato erano profondamente spaventati da Meng Hao. Avevano assistito impotenti quando il recente esperto della Ricerca del Dao della Setta della Spada Solitaria era stato ucciso e quando il Patriarca del Clan Li era stato ferito seriamente. Inoltre c'era anche il Patriarca in abiti neri, con cui non potevano nemmeno paragonarsi.


Sarebbero già fuggiti da tempo, ma questa era una guerra, e non potevano.


Nel momento in cui la marionetta della Setta del Gelo Dorato iniziò ad avanzare, gli occhi di Meng Hao lampeggiarono di una freddezza glaciale. Guardò verso la marionetta e, come lo fece, questa si fermò sul posto.


Meng Hao tornò a guardare Xu Qing e iniziò a parlare con voce gentile: “Oggi ucciderò un sacco di persone. Se non vuoi vedere tutto questo spargimento di sangue, puoi sempre chiudere gli occhi.”


Xu Qing lo guardò con un'espressione dolce, quindi chiuse gli occhi.


Tenendo Xu Qing stretta con un solo braccio, agitò la sua manica, facendo comparire il carro da guerra. Saltò all'interno, e il carro da guerra iniziò a risplendere di una luce accecante. Apparvero numerose bestie magiche, le quali ruggirono mentre iniziarono a trainare il carro da guerra in avanti.


Rimase in piedi nel carro, Xu Qing al suo fianco. Ora che era ricomparso sul campo di battaglia, ritornò ad essere il punto focale di ogni attenzione. Qualsiasi cosa avesse detto o fatto sarebbe stata notata e avrebbe influenzato la totale situazione sul campo di battaglia.


Boom!


Il carro da guerra caricava nella folla e le persone venivano uccise istantaneamente. In un battito di ciglia, aveva scavato un sentiero insanguinato nel campo di battaglia.


Urli da far gelare il sangue riempivano costantemente l'aria. Tutti coloro che erano colpiti dal carro di Meng Hao morivano in uno spruzzo di sangue. Presto anche il carro stesso assunse il colore del sangue.


Anche il volto di Meng Hao, i capelli e persino i vestiti erano inzuppati di sangue, ma non gli importava. I suoi occhi erano freddi e foschi mentre agitava la mano, facendo apparire la Nona Montagna così come il vortice del quarto livello della Grande Magia del Demone di Sangue.


Non era più lo studente di una volta. Nemmeno era lo stesso Meng Hao del Dominio Meridionale. Dopo essersi unito alla Setta del Demone di Sangue, il suo cuore aveva iniziato a riempirsi di un insaziabile desiderio di uccidere.


Quel desiderio di uccidere era il Diavolo nel suo cuore!!


Essere un Diavolo nel cuore. Indemoniato! Come un Diavolo, conduci un massacro di massa!


Meng Hao alzò la testa e urlò mentre il carro da guerra scattava in avanti, questa volta verso la Marionetta del Gelo Dorato. Il volto della marionetta del Gelo Dorato si adombrò, mentre si lanciava indietro alla massima velocità. Fece il gesto di un incantesimo, provocando uno scintillio di lame lanciato verso Meng Hao.


Boom!


Meng Hao non tentò nemmeno di evitarle. Il carro da guerra proseguì, distruggendo le lame e le spade in arrivo come erba secca mentre si avvicinava alla marionetta.


Un'altra esplosione si sollevò e suoni scoppiettanti si diffusero dalla marionetta mentre le crepe comparivano sul suo corpo. Si ritirò di nuovo, agitando la mano per far comparire uno spadone dorato che fendette l'aria verso Meng Hao.


Meng Hao grugnì freddamente, chiuse la mano destra a pugno e colpì.


Nell'istante in cui il suo pugno incontrò lo spadone, le crepe si diffusero sulla superficie ed esplose in pezzi. Avendo perso lo spadone, la marionetta della Setta del Gelo Dorato sembrava in uno stato di disperazione. Era incapace di evitare il carro da guerra, che si schiantò direttamente contro il suo corpo.


Si sentì uno scoppio mentre la marionetta della Setta del Gelo Dorato crollava in pezzi. Si trasformò in quattro spiriti di coltivatori della Recisione dello Spirito, tutti quanti che tossivano sangue. I volti sconvolti, erano pronti a scappare, solo per trovare il quarto livello del vortice della Grande Magia del Demone di Sangue.


Il vortice rombò in azione e non un singolo dei quattro fu in grado di fuggire. Furono avvolti dal vortice, e i loro corpi iniziarono ad appassire. La loro base di coltivazione venne assorbita via; persino i coltivatori genuini della Ricerca del Dao sarebbero stati incapaci di liberarsi da questo vortice. E per quanto riguarda questi quattro... come avrebbero potuto sfuggire alla morte!?


BOOM!


I loro corpi esplosero, e le loro basi di coltivazione erano scomparse. Le loro Divinità Nascenti volarono fuori, dopo di che la bandiera a tre strisce apparve per cancellarle.


Sfortunatamente, questa piccola vittoria non fece nulla per cambiare il flusso della battaglia nel suo insieme. Nell'esatto momento in cui Meng Hao vinse contro la marionetta della Setta del Gelo Dorato, scoppi risuonarono dall'alto a mezz'aria mentre il suo secondo vero sé tossiva sangue ritirandosi alla massima velocità.


La marionetta del falso Immortale, sotto il controllo del Patriarca in abiti neri, stava emanando un'incredibile energia. Un qi immortale insorse e l'aria intorno a esso venne sconvolta. Una legge naturale si inchinò ad esso, come se fosse l'ultimo sovrano.


“Setta del Demone di Sangue! Oggi, verrete sterminati!” strillò l'uomo dagli abiti neri tramite la marionetta del Falso Immortale, la sua voce legata all'intento omicida. “Meng Hao, idiota, non sfuggirai alla morte oggi!”


L'enorme marionetta tremò, cambiando improvvisamente direzione per attaccare non più il secondo vero sé, ma Meng Hao.


L'intento omicida di Meng Hao riempì l'aria ma era conscio della differenza di potere tra lui e la marionetta. Il carro da guerra sembrò brontolare mentre si ritirava. Sfortunatamente, la marionetta del falso Immortale continuò ad inseguirlo, avanzando addirittura con velocità maggiore. Era sempre più vicino!


Sembrava che non ci fossero posti in cui Meng Hao sarebbe potuto fuggire. La marionetta del falso Immortale lo avrebbe catturato, non importava dove sarebbe andato!


Il suo secondo vero sé tremolò, quindi scattò verso di lui. Tuttavia, Meng Hao sapeva che non sarebbe potuto fuggire da nessuna parte. Improvvisamente sogghignò malevolo, quindi si fermò sul posto. Alzò la sua mano destra e la Grande Magia del Demone di Sangue apparve, insieme alla Nona Montagna, alle perle Bianca e Nera e alle abilità divine dell'Immortale di Sangue!


Evocò anche il carattere "morente" e chiamò il Clone di Sangue del Clan Ji dal campo di battaglia in basso. In aggiunta, il Giglio della Resurrezione sbocciò dietro di lui, contorcendosi malevolo.


E infine... chiuse il suo pugno destro!


Per quanto riguarda il suo secondo vero sé, utilizzò la massima base di coltivazione della Ricerca del Dao per rilasciare il Cielo dello yang Solitario!


Si combinò con la Spada di Legno del Tempo, un fiume di 70,000 anni di potere del Tempo e qualsiasi altra cosa, per formare il più potente attacco che Meng Hao poteva attualmente rilasciare.


Stava combattendo un falso Immortale!


L'intero campo di battaglia venne scosso violentemente!


Un boato stupefacente risuonò, tale da far girare le teste di un imprecisato numero di persone sul campo di battaglia. L'aria era sconvolta e la marionetta del falso Immortale non solo si fermò sul posto, ma retrocesse anche di tre metri!


Il secondo vero sé di Meng Hao sputò una grossa boccata di sangue e capitolò indietro. Anche lo stesso Meng Hao spruzzò sangue dalla bocca. Tuttavia il suo corpo non collassò grazie alla protezione del carro da guerra, che cadde a capofitto, e il qi dell'Immortale Indica la Via svanì, facendo sparire anche il carro da guerra.


Meng Hao tenne stretta Xu Qing mentre fuggiva. Quando si voltò a guardare, vide la marionetta del falso Immortale ridere maniacalmente e procedere in avanti con un roteante intento omicida.


“Tempo di morire!” ruggì la marionetta, alzando la sua mano destra. Inaspettatamente, un bagliore a più colori comparve, roteando qi Immortale che si trasformò in un loto Immortale. Il loto pulsò, quindi un'enorme pressione si riversò rombando.


Fu a quel punto che….


Su a mezz'aria, il clone di Patriarca Demone di Sangue, quello che stava combattendo con l'Immortale dell'Alba, sospirò improvvisamente. Quindi si voltò e svanì.


Nel frattempo, nella grotta del Monte Demone di Sangue, il Patriarca Demone di Sangue sedeva in armatura e a gambe incrociate nel Laghetto di Sangue. Improvvisamente, i suoi occhi si spalancarono ed emanarono un bagliore del colore del sangue.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter


                                



