---
title: Capitolo 749 - Imperatore Setaccio Nero
pubDate: 2025-03-17T11:17:34.980Z
tags:
    - issth
---


Un mese più tardi….


Non c'era argomento più scottante nel Dominio Meridionale della guerra tra i quattro poteri alleati e la Setta del Demone di Sangue. Dopo un mese, storie della battaglia si diffondevano in lungo e in largo.


Il Patriarca al massimo della Ricerca del Dao della Setta della Spada Solitaria era caduto in battaglia, così come un anziano della Ricerca del Dao!


Patriarca Sei-Dao della Setta del Setaccio Nero era stato ucciso!


Ad un Patriarca della Setta del Gelo Dorato e al terzo Patriarca del Clan Li erano state cancellate le memorie e trasformati in Protettori del Dharma della Setta del Demone di Sangue!


Il Principe del Sangue della Setta del Demone di Sangue, Meng Hao, aveva un clone al massimo della Ricerca del Dao e un corpo immortale. Non importava quante volte venisse ucciso, il suo corpo si sarebbe riformato!


Il vero sé di Patriarca Demone di Sangue era attualmente inferiore alla Setta del Demone di Sangue ed era incredibilmente potente!!


Tutti i dettagli si diffondevano nel Dominio Meridionale. Presto, tutti i coltivatori erano scioccati dalla potenza della Setta del Demone di Sangue.


“I Patriarchi delle quattro sette sono stati o uccisi o schiavizzati! Non posso credere che la Setta del Demone di Sangue sia tanto potente!”


“Questo non è niente. Ho sentito che il prezioso tesoro della Setta della Spada Solitaria è stato portato via dal Principe di Sangue della Setta del Demone di Sangue! Non è una cosa bizzarra!?”


“La setta numero uno nel Dominio Meridionale è senza dubbio la Setta del Demone di Sangue!”


“I quattro grandi poteri sono stati sconfitti, credi veramente che la Setta del Demone di Sangue si fermerà ora? Non servirà molto tempo prima che un'altra grande guerra si svolga!”


“È un peccato per tutti quei coltivatori solitari che si sono arruolati. Ho sentito che molti di loro sono morti….”


Durante il mese, le discussioni riguardanti le battaglie tra la Setta del Demone di Sangue e i quattro grandi poteri infuriavano. Presto le persone si accorsero che… c'erano molti meno coltivatori nel Dominio Meridionale di quanti erano abituati a vedere.


Pesanti perdite furono subite dai quattro grandi poteri, così come andò persa una grande quantità di coltivatori solitari. Tali perdite avevano ridotto significativamente la forza militare totale del Dominio Meridionale.


Mentre il resto del Dominio Meridionale si stava meravigliando della Setta del Demone di Sangue, la Setta della Spada Solitaria era inondata dalla miseria. Prima era la setta più forte, con due Patriarchi della Ricerca del Dao. Tuttavia, ora, entrambi i patriarchi erano morti.


Come se non bastasse, il loro prezioso tesoro della setta ormai apparteneva a qualcun altro. Le forze che erano tornate erano meno della metà del numero che era partito per dichiarare guerra. Virtualmente, tutti i loro esperti della Recisione dello Spirito erano morti. Ne erano tornati solo tre.


Nel momento in cui le forze della Setta della Spada Solitaria erano ritornate si erano immediatamente sigillate all'interno della setta, attivando le grandi formazioni dell'incanto e ritagliandosi fuori dal mondo esterno.


Tutti i cuori dei membri della setta erano pieni di paura e persino di terrore all'idea di rappresaglie da parte della Setta del Demone di Sangue.


La Setta del Gelo Dorato era più o meno nella stessa situazione della Setta della Spada Solitaria. Il loro Patriarca era morto, la marionetta della Ricerca del Dao distrutta, e virtualmente tutti i loro esperti della Recisione dello Spirito erano stati abbattuti. L'unico esperto della Recisione dello Spirito rimasto era un Anziano della Seconda Recisione, il quale era ora la persona più potente della Setta.


Le loro 18 grandi formazioni dell'incanto vennero attivate una ad una. La Setta del Gelo Dorato... anch'essa decise di sigillare l'intera setta dal mondo esterno!


Per quanto riguarda il Clan Li, sia il loro terzo che il loro quinto Patriarca erano morti, e ferite e morti significanti aveva afflitto le loro forze. Era stato un brutto colpo per il Clan Li. Fortunatamente per il Clan Li, erano esistiti per tanti anni, e furono in grado di risvegliare un Patriarca della Terza Recisione. Tuttavia era una sola persona. Pertanto, anche il Clan Li si sigillò, con le sue catene montuose e anche le aree circostanti.


Quindi c'era la Setta del Setaccio Nero…. Non c'era bisogno che la Setta del Setaccio Nero sigillasse qualcosa. Soltanto una manciata di discepoli era rimasta viva. E di tutti quelli che sopravvissero alla guerra con la Setta del Demone di Sangue, nessuno fece ritorno.


I discepoli che erano stati lasciati indietro a fare la guardia alla setta appresero velocemente della morte di Sei-Dao e della grande vittoria della Setta del Demone di Sangue. Pieni di terrore, fuggirono tutti. Le montagne, una volta floride, dell'enorme Setta del Setaccio Nero erano ora deserte.


Ovviamente, c'erano alcuni coltivatori solitari e alcune sette di piccole dimensione che avevano posato gli occhi sulle energie spirituali e sulle risorse rimaste nella setta. Si intrufolarono alla ricerca di antichi registri, lasciti e strumenti magici.


Tuttavia avvenne qualcosa che trasformò l'intera Setta del Setaccio Nero in una zona in cui nessuno avrebbe più osato entrare.


Circa un mezzo mese prima, un gruppo composto da alcune centinaia di coltivatori solitari stava girovagando attraverso la Setta del Setaccio Nero quando, improvvisamente, un ruggito sinistro si sentì provenire dal sottosuolo, dal profondo della Setta del Setaccio Nero. Quindi si udì una voce.


“Io, l'Imperatore, ho dormito così tanto a lungo, e ora che finalmente mi sveglio... beh, guarda cosa è successo a questo posto! Bene allora, voi altri statevene indietro!” Come la voce echeggiò, una nebbia nera si srotolò fuori dal sottosuolo della Setta del Setaccio Nero. Avvolse rapidamente l'intera area e subito risuonarono urli raccapriccianti provenienti dai coltivatori solitari. Nessuno di loro fu in grado di sfuggire.


Le persone che si trovavano al di fuori della nebbia corsero via spaventati, quindi diffusero la notizia di quanto accaduto.


Mentre il Dominio Meridionale scivolava nel caos, sia la Setta della Spada Solitaria, la Setta del Gelo Dorato che il Clan Li si erano tutti sigillati. Pochi cambiamenti avvennero per il Clan Song e per la Setta del Fato Viola. Per loro, le cose continuarono come di consuetudine. Non avevano partecipato alla guerra con la Setta del Demone di Sangue, e di conseguenza non avevano sostenuto perdite di alcun tipo, perciò avevano mantenuto il loro precedente livello di potere.


Mentre il tempo passava, sempre più coltivatori del Dominio Meridionale cercavano di immaginarsi cosa avrebbe fatto successivamente la Setta del Demone di Sangue. Avrebbero fatto rappresaglie? Se cercavano vendetta, contro chi si sarebbero mossi per primi?


In effetti, alcuni coltivatori indugiavano vicino alle periferie della Setta del Demone di Sangue, in attesa del giorno in cui sarebbero entrati in azione.


Infine, in un brillante e meraviglioso giorno, sotto un cielo senza nuvole, un raggio di luce colorata si scagliò dalla Setta del Demone di Sangue. E non fu soltanto un raggio, bensì centinaia, quindi migliaia, fino a quando… decine di migliaia di raggi di luce fecero tremare i Cieli e la Terra.


Immediatamente anche i coltivatori in attesa all'esterno della Setta del Demone di Sangue iniziarono ad eccitarsi.


“La Setta del Demone di Sangue è in marcia!!”


“Sono state inviate decine di migliaia di coltivatori! Ci sarà sicuramente una guerra!”


“Stanno assolutamente andando a vendicarsi, altrimenti perché dovrebbero dispiegare una simile forza?!?”


I coltivatori solitari diffusero immediatamente la notizia. In un periodo sensibile come questo nel Dominio Meridionale, la notizia sulla Setta del Demone di Sangue attraversò l’intera terra come una tempesta.


La Setta del Demone di Sangue si stava muovendo!


Decine di migliaia di raggi di luce attraversarono l’aria, con Meng Hao a guidarli. La sua espressione era scura mentre volava fischiando attraverso l’aria. Inaspettatamente, era affiancato da due figure in abiti color sangue, con espressioni vuote sui loro volti. Sembravano a malapena coscienti di ciò che stava accadendo loro intorno, ma le auree erano intense, al massimo della Ricerca del Dao.


Dietro di loro seguivano gli esperti della Recisione dello Spirito, quindi decine di migliaia di discepoli e tutti in cerca di vendetta.


Viaggiavano in silenzio e alla velocità massima. Alcuni coltivatori ebbero modo di vederli volare attraverso i cielo e ne erano scioccati, ma cominciarono a seguirli. Un poco alla volta, sempre più coltivatori stavano seguendo la Setta del Demone di Sangue.


Presto il ronzio delle conversazioni si poté sentir provenire dai coltivatori sulla scia della Setta del Demone di Sangue.


“La Setta del Setaccio Nero! È il loro bersaglio! È la Setta del Setaccio Nero!”


“Hai ragione. Basandosi sulla loro direzione, l’unico bersaglio non può che essere la Setta del Setaccio Nero.”


“La Setta del Setaccio Nero è già crollata in pezzi. I suoi discepoli o sono morti o sono dispersi! L’intera setta è in rovina!”


“Hai già scordato cosa è successo meno di due settimane fa? C’è una nebbia che copre l’intera setta, con qualcuno misteriosamente pericoloso in attesa all'interno.”


Meng Hao era in posizione di avanguardia, la sua espressione calma, ma i suoi occhi erano scintillanti di intento omicida. Molte persone erano state ferite o uccise nella battaglia, e il suo odio aveva raggiunto un’altezza tale che era assolutamente necessario essere ripagato.


A causa di quanto si era spinta la Setta del Setaccio Nero, Meng Hao aveva da tempo programmato di distruggerla. Non voleva soltanto uccidere tutti i discepoli della setta, voleva strapparla via dalle radici e cancellarne il nome dal Dominio Meridionale.


“Dopo essermi unito alla Setta del Demone di Sangue, ho massacrato un numero imprecisato di nemici. Di conseguenza… dovrei essere bravo in questo! Un bagliore color sangue poteva essere visto nei suoi occhi, e un mostruoso desiderio di uccidere lo riempì mentre volava alla massima velocità.


RUMBLE!


Svariati giorni più tardi, la Setta del Demone di Sangue apparve sotto forma di raggi di luce sopra i cieli della Setta del Setaccio Nero. Inaspettatamente, più di 100.000 raggi di luce aggiuntivi erano dietro di loro. Erano… discepoli di altre sette del Dominio Meridionale, così come coltivatori solitari. Avevano seguito la Setta del Demone di Sangue per essere testimoni della grande guerra.


La Setta del Setaccio Nero non era più il posto che Meng Hao ricordava. Quello che vide fu una vasta nebbia fangosa, completamente nera, che copriva le Novantanove Montagne e trasudava un'intensa aura di morte. La sua freddezza era palpabile. Inoltre, le aree vicine erano incastonate in vari livelli di ghiaccio azzurrognolo come se l’intera area stesse vivendo un inverno glaciale.


Meng Hao sbatté rapidamente il suo occhio destro più volte in successione e il qi dell’Immortale Indica la Via si diffuse dal suo occhio. Quando riguardò verso la nebbia, era in grado di vedere qualche vago dettaglio.


Riuscì a vedere le rovine delle Novantanove Montagne, così come un gruppo di poche centinaia di persone al centro di esse. I loro corpi erano rigidi, come se stessero esistendo in uno stato che era qualcosa tra la vita e la morte.


Un filo nero era collegato al capo di ciascuno di quel gruppo di svariate centinaia. I fili neri si estendevano verso il basso nel terreno in una massa di nebbia giù nella superficie della terra. Era a malapena ampia trenta metri, e persino lo sguardo di Meng Hao non poteva attraversarla.


Tuttavia, Meng Hao poté sentire che dalla sfera di nebbia proveniva un’aura della Ricerca del Dao..


Grugnì freddamente mentre ruotava la sua base di coltivazione. Alzò la sua mano destra e la spinse a coprire il suo occhio dentro. Il pieno potere dell’Immortale Indica la Via si riversò nel suo occhio, e la sua pupilla prese a brillare di una luce dorata. Era come se avesse improvvisamente rimosso un velo dal mondo.


Poteva ora vedere chiaramente all'interno della sfera di nebbia da trenta metri. Vide una piattaforma con la forma di un loto, sopra alla quale sedeva un uomo a gambe incrociate.


L’uomo indossava gli abiti degni di un imperatore, così come una corona. Il suo corpo era avvizzito ed emaciato, come un cadavere consumato. Centinaia di fili neri potevano essere visti sul terreno, tutti connessi alla sua testa. Stranamente, i fili si agitavano e si contorcevano.


Dietro al cadavere consumato c’era una porta.


Nell'istante in cui Meng Hao posò il suo sguardo sul cadavere, i suoi occhi si aprirono. Una luce verde apparve e passò attraverso la nebbia per incontrare lo sguardo di Meng Hao.


“Meng… Hao….” disse il cadavere, la sua voce antica e strana mentre echeggiava avanti e indietro.


Gli occhi di Meng Hao tremolarono. Non trovò affatto strano che quella persona sapesse chi era. Per quanto riguardava le centinaia di fili, Meng Hao aveva percepito che erano utilizzati dal cadavere consumato per controllare le persone sopra di lui. Era qualcosa di simile alla Ricerca dell’Anima.


“Io… non voglio… essere… tuo nem… aura aspetta, la tua aura...?!” Il cadavere consumato non fece in tempo ad arrivare a metà frase quando sembrò percepire qualcosa. Osservò da vicino Meng Hao quindi il traballante raggio verde dei suoi occhi divenne ancora più intenso..


“Tu sei… il Sigillatore del Demone… di quella volta di svariati anni fa! Sigillatore del Demone! Se ti uccido… posso confermare il mio percorso verso la vera Immortalità!” Il cadavere consumato scattò improvvisamente in piedi. In quell'istante, la nebbia che ricopriva la Setta del Setaccio Nero esplose, avanzando direttamente verso Meng Hao


Dentro di essa c’erano centinaia di figure, tutte ruggenti mentre la nebbia nera perforava i loro corpi. Le loro basi di coltivazione insorsero e, sebbene i loro occhi fossero vacui, i volti erano deformati dalla rabbia. I corpi divennero più grandi e pelo nero apparve sulla loro pelle. I denti si mutarono in zanne e coppie di corna spuntarono sulle loro teste.


Non sembravano più esseri umani, piuttosto Demoni, che ruggivano mentre caricavano nella battaglia.


Gli occhi di Meng Hao lampeggiarono di freddezza quindi chiese: “State cercando di morire?!”


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
        


                                



