---
title: Capitolo 750 - Recisione del Karma
pubDate: 2025-03-17T11:17:34.980Z
tags:
    - issth
---


Diverse centinaia di sagome con i corpi disumani e demoniaci partirono all'attacco. La loro velocità aumentò sensibilmente e le loro basi di Coltivazione salirono di un intero stadio.


Tra di queste c’erano quattro Coltivatori all'Anima Nascente che raggiunsero un livello incredibile e potente! Adesso erano alti trenta metri, con le basi di Coltivazione simili alla Recisione dello Spirito!


Dopo la trasformazione, i Coltivatori più deboli raggiunsero la Formazione del Nucleo, mentre la maggior parte si ritrovò allo stadio dell’Anima Nascente.


La forza di fare una cosa simile poteva essere considerata come quella maggiore per qualsiasi Setta o Clan. Era un qualcosa che nessuna forza poteva guardare dall'alto in basso durante un combattimento. Infatti, un’abilità come questa poteva spostare con facilità gli equilibri di forza in una battaglia.


Questo valeva soprattutto per i quattro Coltivatori alla Recisione dello Spirito. Al momento, i Coltivatori alla Ricerca del Dao rimasti nel Dominio Meridionale si rifiutavano di farsi vedere, quindi se un Coltivatore alla Recisione dello Spirito avesse fatto qualcosa come sbattere i piedi, avrebbe provocato un trambusto enorme.


Gli occhi di Meng Hao brillarono e, alle sue spalle, l’intento omicida di decine di migliaia di discepoli della Setta del Demone di Sangue aumentò. Erano venuti per cercare vendetta. Nei confronti delle persone che li avevano assediati e si erano scontrate con loro, avrebbero affrontato la distruzione o l’integrazione.


Queste erano le uniche due possibilità.


Il volto di Meng Hao era calmo mentre lui osservava le centinaia di persone all'attacco. Non fece nulla per attaccarle personalmente, agitò invece la manica e disse con freddezza: “Annientateli”.


L’aria alle sue spalle fu pervasa immediatamente dai boati.


“MORITE!” gridarono i discepoli della Setta del Demone di Sangue. Decine di migliaia di Coltivatori scatenarono all'istante abilità divine e tecniche magiche. In un batter d’occhio, delle increspature colorate si propagarono in tutte le direzioni. La loro magia era come un’inondazione che si diffondeva rapidamente nell'aria.


La nebbia tuonò e si spezzò, e le centinaia di persone al suo interno furono ridotte a brandelli in una nube di sangue, ad eccezione dei quattro Coltivatori alla Recisione dello Spirito.


Questo fu il risultato della forza combinata di decine di migliaia di Coltivatori. Le centinaia di Coltivatori strani e mutati che appartenevano alla Setta del Setaccio Nero, nonostante fossero abbastanza forti da costituire la colonna portante delle forze di combattimento di qualsiasi Setta, non furono in grado di sopportare nemmeno uno dei loro attacchi.


Riecheggiarono dei boati e, dalla bocca dei quattro nemici alla Recisione dello Spirito che erano appena saliti di stadio dall'Anima Nascente, schizzò del sangue. Tuttavia, loro non temevano la morte e non fecero nulla per sfuggire. Partirono invece all'attacco come delle furie e poi… decisero di auto distruggersi.


La loro pelle fu avvolta dalle fiamme e da loro si sprigionò una pressione stupefacente. Brillarono innumerevoli raggi di luce intensa quando si prepararono ad esplodere.


L’espressione di Meng Hao rimase la solita quando i quattro Coltivatori alla Recisione dello Spirito all'apparenza Demoniaci si fecero esplodere. Fu in questo momento che comparve il suo secondo vero io. Sollevò la mano destra, distese le dita e le spinse in avanti.


Si poté udire un boato enorme quando i quattro Demoni esplosero e il loro potere si trasformò in un attacco che fece turbinare la nebbia e spaccò l’aria. Iniziò a sollevarsi una nube colorata a forma di fungo, al cui interno c’erano carne e sangue, così come un'incredibile forza distruttiva. Tuttavia, la forza dell’attacco della nube a forma di fungo incontrò il secondo vero io di Meng Hao.


Mentre affrontava la nube a forma di fungo che si espandeva, il secondo vero io iniziò lentamente a stringere la mano in un pugno. Quando lo fece, il fungo smise di espandersi e iniziò poi a rimpicciolirsi.


Nel momento in cui la mano del secondo vero io fu completamente chiusa in un pugno, il potere distruttivo dell’auto distruzione, la nube a forma di fungo, venne soppresso completamente.


Il secondo vero io strinse il pugno con violenza e si poté udire un’esplosione. La nube distruttiva a forma di fungo all'improvviso… svanì nel nulla.


La visione di questa scena fece entusiasmare gli animi dei Coltivatori della Setta del Demone di Sangue. Riguardo alle centinaia di migliaia di Coltivatori del Dominio Meridionale, i loro volti furono pervasi dallo stupore e sussultarono.


“Questo clone del Principe di Sangue della Setta del Demone di Sangue… è così…è così… tanto spaventoso!”


“La forza dell’auto distruzione di quattro Coltivatori alla Recisione dello Spirito è stata annientata da un solo palmo!”


“Non mi stupisce che l’attacco congiunto delle quattro forze non sia stato in grado di sconfiggere la Setta del Demone di Sangue. E non solo questo, si sono anche isolati dal mondo con un sigillo dopo la fine della guerra! La Setta del Demone di Sangue… è troppo forte!!”


Nel momento in cui le centinaia di Coltivatori furono sconfitti, la nebbia si agitò e poi iniziò ad alzarsi. In alto, si trasformò in una bestia enorme su due zampe che ricordava un orso nero.


Aveva un aspetto del tutto feroce. Sebbene non avesse alcun corno, le sue zanne enormi erano impressionanti. Attorno a questa vorticava la nebbia quando ruggì e poi partì all'attacco della Setta del Demone di Sangue, con gli occhi di un rosso intenso.


Dalla bestia di nebbia fuoriusciva una pressione scioccante e, sebbene non sprigionasse alcun tipo di legge naturale, la sensazione che ebbe Meng Hao fu quella della Ricerca del Dao.


Quando la nebbia si condensò e formò questa bestia, furono svelate le Novantanove Montagne della Setta del Setaccio Nero e, al centro, divenne visibile un’enorme crepa sul suolo da cui si propagava una nebbia nera.


Nelle profondità di quella crepa c’era la sagoma che Meng Hao aveva visto in precedenza.


“Protettore del Dharma Sinistro, distruggi questa bestia di nebbia”, disse con freddezza Meng Hao. Alla sua sinistra c’era quello che un tempo era stato il Patriarca della Setta del Gelo Dorato. I suoi occhi erano del colore del sangue quando avanzò senza esitare verso la bestia di nebbia e poi sollevò la mano. Comparve una montagnetta, la quale rappresentava il tesoro prezioso dell’eredità della Setta del Gelo Dorato.


Si poté udire un’esplosione quando i due si scontrarono in battaglia.


“Protettore del Dharma Destro, vai a uccidere quel bastardo che si nasconde nella crepa”. Il Clone di Sangue che era stato formato dal Terzo Patriarca del Clan Li sfrecciò in avanti, con negli occhi uno sguardo assetato di sangue. Il tesoro prezioso dell’eredità del Clan Li, una bussola del Feng Shui, ruotò attorno a lui quando si diresse verso l’apertura nella terra.


Riecheggiarono delle esplosioni mentre Meng Hao fluttuava nell'aria, rifiutandosi di partecipare allo scontro. I suoi due Protettori del Dharma al culmine della Ricerca del Dao erano sufficienti a muoversi nel Dominio Meridionale e uccidere ogni cosa.


Per la Setta del Demone di Sangue, unificare il Dominio Meridionale sarebbe stato un compito estremamente semplice, ed era proprio ciò che aveva intenzione di fare Meng Hao. Esercitare una pressione incredibile su tutte le Sette e su tutti i Clan del Dominio Meridionale, e unificare tutte le terre.


Il cielo fu pervaso dai boati quando la bestia di nebbia, incapace di sopportare le abilità divine del Patriarca della Setta del Gelo Dorato, venne sconfitta nello spazio di solo sette o otto respiri. Alla fine esplose, trasformandosi in innumerevoli fasci di nebbia che si dispersero in tutte le direzioni.


Sotto terra riecheggiarono delle esplosioni, seguite da grida di rabbia. Il cadavere con indosso gli abiti imperiali adesso stava combattendo contro il Terzo Patriarca del Clan Li. Dal cadavere, al momento si propagavano delle ondate al culmine della Ricerca del Dao.


Mentre i due continuavano a combattere, la terra tremò e la crepa divenne ancora più ampia. Le grida adirate del cadavere divennero ancora più forti, poi Meng Hao agitò il dito, mandando il Patriarca della Setta del Gelo Dorato nella crepa per unirsi allo scontro. Adesso erano due contro uno!


C’era poco per cui essere in suspense. Trascorso il tempo necessario affinché mezzo bastoncino d’incenso bruciasse, il cadavere deperito subì una sconfitta dopo l’altra. Urlando per la rabbia e la frustrazione, gridò: “Meng Hao… vattene! Non mi interessa più che sei un Sigillatore del Demone! Che ne dici di lasciarci in pace a vicenda!?


“Se continuiamo a combattere così, potresti anche vincere, ma uno dei tuoi uomini verrà ferito gravemente, magari addirittura ucciso! Chiudiamola qui, che ne dici?”


“Non t’interessa il fatto che sono un Sigillatore del Demone?” disse Meng Hao con freddezza. “Beh, a me interessa!”. Gli occhi del suo secondo vero io brillarono quando fece un passo in avanti, poi all'improvviso si teletrasportò nella crepa. In un batter d’occhio, si poterono udire delle altre esplosioni tonanti all'interno di questa.


Il cadavere avvizzito si lasciò andare a un grido scioccato. La terra tremò e lungo questa serpeggiarono delle altre crepe. Iniziarono a crollare anche alcune montagne.


Tutta la Setta del Setaccio Nero versava in uno stato terribile. Le montagne cadevano a pezzi e la terra veniva distrutta. I palazzi grandiosi e le altre strutture che erano state ricostruite di recente, adesso stavano crollando.


Comparve poi un cratere enorme, il quale cominciò a risucchiare le Novantanove Montagne. Dal suo interno sfrecciarono quattro raggi di luce, uno in testa e gli altri al seguito. Il cadavere avvizzito era in testa, con il sangue che usciva dalla bocca e tutto il suo corpo lacerato e ferito. La sua espressione era stupita mentre fuggiva. Alle sue spalle c’erano il secondo io e i due Protettori del Dharma di Meng Hao.


I tre unirono i loro attacchi per avere un effetto scioccante, così da rendere impossibile la fuga al cadavere avvizzito. Lo fecero ruzzolare nell'aria, dopo di che comparve di lato il secondo vero io, con la Spada di Legno del Tempo che brillava intensamente. Il cadavere avvizzito era estremamente spaventato.


Mentre i tre si avvicinavano, gli occhi del cadavere avvizzito furono pervasi all'improvviso dalla follia. Sollevò la mano destra e poi aprì un foro nel suo petto, rivelando così le sue interiora avvizzite. Nello stesso punto in cui si trovava il suo cuore, sorprendentemente si trovava un piccolo folletto nero.


Il folletto di un nero intenso aveva tre occhi, non aveva il naso e aveva una bocca ampia, e sembrava essere cresciuto insieme al cuore. I suoi tre occhi si aprirono, così da rivelare un bagliore bizzarro. Si alzò immediatamente in volo nell'aria, al che il cadavere avvizzito tremò. Parve che gli fosse stata risucchiata tutta la forza vitale, e morì.


Quando il cadavere avvizzito morì, il folletto sfrecciò nel cielo. Si librava lì, con lo sguardo rivolto verso il basso a guardare Meng Hao con freddezza e gli occhi carichi di tristezza e odio. All'apparenza, stava imprimendo nella sua mente l’immagine di Meng Hao.


Questo sviluppo fece sussultare Meng Hao per lo shock. Anche i Coltivatori circostanti rimasero stupiti. Chi avrebbe mai pensato che nel corpo del cadavere avvizzito ci fosse nascosto qualcosa di così strano come questo folletto?


“Sigillatore del Demone…” disse il folletto, con voce stridula. “Come imperatore, non dimenticherò mai questa cosa. Te la farò pagare, prima o poi! Per ora… Me ne vado e nessuno potrà fermarmi!”. Con queste parole, alzò lo sguardo, preparandosi apparentemente a sfrecciare nel cielo stellato.


I Protettori del Dharma Destro e Sinistro scatenarono le loro abilità divine per ostacolarlo. Ad ogni modo, il folletto nero intenso sorrise beffardo e non fece nulla per evitare le abilità divine. Sfrecciò invece proprio verso queste e non subì alcun danno.


Il secondo vero io di Meng Hao sbuffò con freddezza e poi partì all'attacco. I simboli magici assunsero la forma di un parasole che sprigionava una luce brillante. Le pupille del folletto si restrinsero e lui liberò un urlo acuto. Delle enormi quantità di nebbia nera si riversarono all'improvviso da questo e sfrecciarono verso il parasole.


Risuonò un’esplosione quando il parasole di simboli magici crollò in mille pezzi. La nebbia del folletto fu liquefatta, lasciandolo visibilmente più debole. Tuttavia, ora si trovava in alto nel cielo. Lanciò un’occhiata a Meng Hao e poi si voltò per volare via.


Gli occhi di Meng Hao brillarono quando provò una sensazione di pericolo. Non era certo della provenienza di questo folletto nero intenso, ma c’era qualcosa riguardo a lui che lo riempiva di una sensazione di crisi profonda.


“Non posso lasciarlo scappare!” pensò. Fece scattare la mano destra nell'aria e agitò il dito verso il folletto.


Ottava Maledizione del Sigillo del Demone!


Boom!


Il folletto si fermò improvvisamente tremando. Tuttavia, gli ci volle solo un istante di lotta per liberarsi. La sua voce acuta risuonò ancora: “Vuoi maledirmi? La tua base di Coltivazione non è abbastanza forte!”.


Vedendo che il suo avversario stava per scomparire, Meng Hao fece un respiro profondo e poi si calmò. Allungò la mano destra al cielo e poi la mosse come per tagliare qualcosa.


Adesso la sua mente era sgombra da tutto, ad eccezione del Karma.


Settima Maledizione del Sigillo del Demone!


Maledizione del Karma!


[su_service title="MadOtter" icon="icon: commenting" icon_color="#000000" size="16"] Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:


<a href="https://www.patreon.com/madotter">https://www.patreon.com/madotter </a>


Grazie


