---
title: Capitolo 751 - Ritorno alla Terra Benedetta
pubDate: 2025-03-17T11:17:34.980Z
tags:
    - issth
---


La Maledizione del Karma gli era stata conferita da Patriarca Demone di Sangue quando aveva raggiunto il quarto livello della Grande Magia del Demone di Sangue. Si trattava di una magia utile a lanciare una maledizione che apparteneva soltanto ai Sigillatori del Demone, ed era una cosa che soltanto i Sigillatori del Demone potevano apprendere e utilizzare.


Meng Hao aveva raggiunto da tempo l’illuminazione interiore riguardo alla magia. Tuttavia, dopo averla testata, aveva scoperto di non essere in grado di lanciarla in modo uniforme. Ora che aveva visto il folletto color nero intenso fuggire, i suoi occhi erano stati pervasi dal gelo e aveva scatenato immediatamente la magia.


Quando sollevò la mano e poi la abbassò, come per tagliare qualcosa, parve che tutto il mondo si fosse fermato. Adesso riusciva a vedere innumerevoli filamenti simili a seta legati a ogni persona. Questi erano avvolti e ritorti tra loro quando si diffondevano nell'aria per collegarsi a ogni altra cosa nel mondo.


Non era la prima volta che Meng Hao vedeva una cosa simile. La Recisione del Karma del Clan Ji aveva evocato una scena simile.


Tuttavia, Meng Hao era un Sigillatore del Demone, quindi non avrebbe reciso il Karma, lo avrebbe maledetto!


La Recisione del Karma era ovviamente una recisione, mentre la Maledizione del Karma era un tipo di sigillo!


Recidere il Karma di una persona con la Recisione del Karma avrebbe portato alla morte di questa. Non avrebbe avuto importanza che la vittima avesse numerosi cloni; ogni ricordo della vittima che esisteva nella mente di chiunque sarebbe stato rimosso. Cancellando le immagini di una persona nella mente di tutti, anche se quella persona fosse vissuta ancora da qualche parte, per loro sarebbe morta.


Una magia Daoista così tanto spaventosa era una magia fondamentale del Clan Ji e, infatti, poteva essere considerata come l’arte più potente della Nona Montagna. Il motivo, naturalmente, era che i Cieli della Nona Montagna… non erano altri che Ji Tian. [1]


Riguardo a Meng Hao, la sua Maledizione del Karma era, detto in parole povere, l’uso del Karma come maledizione.


Poteva usare il Karma di una persona per sigillarla!


Più Karma questa possedeva, più il sigillo sarebbe stato potente. Non aveva importanza che si trattasse di un essere umano, di un Immortale o di qualche altro essere potente; fin tanto che disponeva del Karma, poteva essere creato il sigillo.


A prima vista, non sembrava essere autoritaria come l’arte del Clan Ji. In realtà, però… la recisione era una cosa semplice come brandire una lama affilata. Sigillare qualcuno con il Karma, però, richiedeva il controllo del Karma stesso e, quindi, una comprensione approfondita di questo.


La Distruzione del Karma del Clan Ji era stata Coltivata al massimo livello, ma non poteva essere assolutamente usata per controllare il Karma. Il Clan Ji aveva Coltivato una lama con cui recidere il Karma, mentre i Sigillatori del Demone la controllavano. Con una sola parola, potevano spezzare lo stesso legame del Karma.


Le due arti si trovavano su due livelli del tutto diversi.


Il potere della Maledizione del Karma era sufficiente a far tremare i Cieli. Era come l’Ottava Maledizione del Sigillo del Demone, una delle otto grandi maledizioni del Sigillatore del Demone. Solo una Magia Daoista impareggiabile come questa era all'altezza di essere tra quelle create dalle nuove generazioni di Sigillatori del Demone.


Inoltre, soltanto creando una maledizione fatta così tanto su misura era possibile essere davvero considerati… Sigillatori del Demone!


“Chissà la mia maledizione personale, la Nona Maledizione del Sigillo del Demone… come sarà?”. Sussurrò Meng Hao tra sé. I suoi occhi adesso erano assenti mentre guardava il folletto nero intenso in alto nel cielo.


Vide gli innumerevoli Fili del Karma attaccati a quella cosa e poi li vide contorcersi e distorcersi quando legarono il folletto nero.


“NO!!” gridò il folletto. “La settima maledizione! È la settima maledizione… La settima generazione di Sigillatori del Demone è già morta, la loro magia è andata perduta! Com'è possibile che in questo mondo una persona la usi!?!?


“Impossibile! Non posso accettarlo! È rimasto soltanto un ciclo da sessant'anni…”. Il folletto color nero intenso oppose resistenza, ma l’unico risultato che ottenne fu di essere legato ancora di più. Nello spazio di qualche breve respiro, era stato avvolto completamente; la fuga era praticamente impossibile.


Certo, chiunque stesse osservando vide una cosa molto diversa da ciò che vedeva Meng Hao. Non poteva vedere i Fili del Karma; videro solo Meng Hao che puntò il dito e, come risposta, il folletto nero intenso all'improvviso si fermò a mezz'aria. Sembrava opporre resistenza, come se il suo corpo non fosse più in suo controllo. Poi iniziò a spostarsi all'indietro.


Verso Meng Hao!


Dopo un solo istante, era di nuovo davanti a Meng Hao e poi sul palmo della sua mano. Tutti rimasero a bocca aperta quando Meng Hao ripose il folletto nella sua borsa da trasporto con noncuranza.


I sussulti provenivano da ogni direzione. I discepoli della Setta del Demone di Sangue lo accettarono con una tranquillità addirittura maggiore; dopotutto, erano abituati all'imprevedibilità enigmatica di Meng Hao. Ad ogni modo, le centinaia di migliaia di Coltivatori indipendenti rimasero esterrefatti.


“Quello… era un sigillo?”


“Ma io non ho percepito alcuna increspatura o alcun segno di magia dei sigilli! È stato come… come se quel folletto color nero intenso sia tornato indietro in volo di sua iniziativa!”


“Il Principe di Sangue della Setta del Demone di Sangue, Meng Hao… va oltre ogni immaginazione!”.


La Setta del Setaccio Nero ora era stata completamente distrutta.


L’unica cosa rimasta era un cratere. Le montagne stavano crollando e quella Setta che in passato era stata gloriosa, adesso esisteva soltanto nelle menti di coloro che la ricordavano. Tutto quello che era rimasto di questa terra distrutta e desolata era la rotazione incessante dei cieli sopra di essa.


Una grande Setta che era esistita per decine di migliaia di anni, adesso non era altro che macerie e rovine.


Sparita. Completamente sparita.


I Coltivatori indipendenti circostanti abbassarono lo sguardo in silenzio verso quella che era stata la Setta del Setaccio Nero e, a poco a poco, iniziarono a sospirare interiormente.


Meng Hao si librava a mezz'aria, con lo sguardo rivolto verso le rovine della Setta del Setaccio Nero in basso, e ripensava alla prima volta che era venuto qui. Ripensò anche a quando era venuto qui come Fang Mu e la terza volta che era tornato, per Xu Qing.


Dopo un lungo istante, scosse la testa. Era sul punto di andare via, quando si fermò. Abbassò lo sguardo verso le rovine e, a quel punto, nei suoi occhi iniziò a brillare una strana luce.


“Sembra che mi sia dimenticato di qualcosa…” sussurrò. I suoi occhi splendettero quando ripensò alla prima volta che era venuto nella Setta del Setaccio Nero e all'antica Terra Benedetta.


Era lì che aveva incontrato la fastidiosa gelatina di carne.


Era sempre lì che aveva visto quell'antico calderone!


Si trattava di un enorme calderone quadrato all'esterno e rotondo all'interno. Aveva delle crepe e conteneva dei fulmini infiniti al suo interno, così come diverse statue che portavano i cognomi di diversi antenati di epoche passate. [2]


In mezzo alle statue c’era un calderone interno che era rotondo all'esterno e quadrato all'interno. Dentro a questo calderone… c’era il tesoro prezioso di un incredibile essere antico e onnipotente.


Gli occhi di Meng Hao tremolarono e decise di non andarsene. Al contrario, scomparve in un lampo verso l’enorme crepa sul suolo. Si era appena ricordato che il cadavere avvizzito era seduto a gambe incrociate davanti a una porta.


Il suo secondo vero io si mise in testa all'interno della crepa. Avanzarono in fretta verso il basso e si posarono su una pedana a forma di fiore di loto proprio davanti alla porta, la quale emanava un’aura antica e primordiale.


Meng Hao esitò per un istante quando guardò la porta. Con il cuore che tremava, mandò avanti il suo secondo vero io affinché entrasse.


Dopo un istante, gli occhi di Meng Hao balenarono e il suo senso divino presente nel secondo vero io gli premise di vedere tutto quello che vedeva il suo stesso secondo vero io. Senza esitare, entrò nella porta.


TUONO!


Ogni cosa si contorse, si distorse e divenne offuscata. Quando tutto tornò ad essere chiaro, Meng Hao comparve nello stesso mondo in cui era già stato prima, l’antica Terra Benedetta!


A causa della sua familiarità con il posto, era in grado di vedere che era piuttosto diverso rispetto a quello che era stato prima. Ogni cosa era immobile e silenziosa. Non c’erano alberi o erba, e tutto era nero.


Erano ancora visibili delle montagne, ma attorno a queste erano avvolte delle catene nere di ferro. Sembrava quasi che tutto il mondo fosse un’enorme formazione di incantesimi.


“Quel folletto color nero intenso era a guardia di questa porta”, pensò, “quindi deve avere un qualche legame con tutta questa oscurità”. Si alzò in volo e, in base a ciò che ricordava di questo posto, si diresse verso l’enorme calderone.


Mentre passava velocemente sopra la terra, rimase scioccato nel vedere che circa il settanta percento di tutto questo luogo fosse color nero intenso. L’altro trenta percento stava cambiando gradualmente. In base alla velocità con cui ciò avveniva, ci sarebbe voluto probabilmente un ciclo di sessant'anni o meno per far sì che tutto il posto diventasse nero.


Mentre studiava la terra sotto di lui, comparve un’espressione di reminiscenza quando si ricordò di essersi ritrovato con Xu Qing in questo posto per la prima volta.


Dopo un po’, sospirò.


Trascorse il tempo sufficiente affinché bruciasse un bastoncino d’incenso prima di arrivare in un punto che non era stato coperto dall'oscurità. Lo stesso portale per il teletrasporto era ancora attivo come in passato.


Considerate la base di Coltivazione e l’esperienza attuale di Meng Hao, gli bastò guardarlo soltanto per un istante prima di definire come metterlo in funzione. Produsse una pietra dello spirito che posizionò sulla superficie. Il bagliore del teletrasporto si levò immediatamente e Meng Hao svanì.


Quando ricomparve, si trovò nei pressi della posizione del calderone enorme. Riusciva a sentire i rombi impressionanti dei tuoni e, all’orizzonte, poteva vedere…


Un enorme Calderone di bronzo!


Quando guardò il calderone, si ricordò delle visioni che aveva avuto, relative a un essere onnipotente che aveva rifiutato di arrendersi quando l’Antenato Ji aveva assunto il controllo della Nona Montagna, e aveva usato il calderone per cercare di scappare al di sotto dei Cieli di Ji.


La sua decisione fu la stessa del leggendario Albero del Mondo. Tuttavia, alla fine, l’Albero del Mondo si auto distrusse nel cielo stellato. Riguardo all'essere onnipotente, dopo che il calderone fu forzato, fu eliminato apparentemente nella forma e nello spirito. L’unica cosa rimasta era questo calderone impressionante.


Forse, per il Signor Ji questo calderone e la sua volontà che annientava i cieli erano inutili. Forse c’era un altro motivo per cui non lo aveva preso per sé. Ad ogni modo, il calderone sarebbe stato definito senza dubbio un tesoro prezioso dalle altre persone.


Meng Hao fece un respiro profondo e avanzò. Quando si avvicinò all'enorme calderone di bronzo, il rumore dei fulmini divenne più forte e più frequente. Cadevano incessantemente dei fulmini blu, che trasformarono l’intera zona in un mare di fulmini.


Inaspettatamente, alcuni dei fulmini erano addirittura neri.


A circa 3000 metri dal calderone, Meng Hao si fermò. “Quando sono venuto qui con Han Bei e gli altri, abbiamo atteso che i fulmini fossero nel momento di debolezza maggiore prima di osare addentrarci. Ma adesso…


“Adesso… sono molto diverso da quello che ero allora”. Con gli occhi che brillavano, Meng Hao avanzò all’interno dei fulmini. Caddero innumerevoli saette e, allo stesso tempo, risuonò un’antica voce autoritaria dal calderone.


“Fermo!”


Insieme alla voce, i fulmini caddero con un’intensità maggiore. Questi si trasformano in un qualcosa di simile a uno strato che ricoprì ogni cosa in tutte le direzioni.


“Ho dei ricordi confusi di te”, proseguì la voce, riecheggiando tra i tuoni con una potenza simile a quella dei Cieli. “Non dovresti trovarti qui. Vattene immediatamente. Se avanzerai anche solo di un passo, su di te scenderà una tribolazione di fiamme e fulmini, e morirai sicuramente”.


Meng Hao si fermò e poi gridò: “Anziano, lei deve essere lo spirito di questo Calderone prezioso!”.


La voce antica non disse altro, i fulmini e i tuoni divennero più intensi. Tuttavia, alle spalle di Meng Hao comparve un sentiero tra i fulmini. All'apparenza, Meng Hao aveva ricevuto un messaggio… l’unico sentiero per lui era quello che lasciava questo posto.


Fece un respiro profondo e poi disse: “Anziano, oggi sono venuto qui per uno scopo. Desidero portare via da qui questo calderone. Anziano, potrebbe spiegarmi come farlo?”.


Dopo un lungo istante, si poté udire ancora una volta l’anziana voce. Questa volta il tono era più freddo di prima ed era addirittura pervaso da una punta di disprezzo. “Tutto quello che devi fare è avvicinarti al calderone e marchiarlo con il tuo senso divino. Dopodiché, potrai portarlo via”.


All'udire ciò, Meng Hao ottenne immediatamente quell'informazione non dichiarata. “Lei non è lo spirito del calderone?”.


“Certo che no!”




NOTE:


1. Ji Tian è il nome del Signor Ji, ma potrebbe essere tradotto anche con “Cieli di Ji”.


2. Nota del traduttore della versione inglese: il calderone quadrato è stato presentato nel capitolo 157 e ciò che viene citato, come i fulmini e le statue, è venuto fuori nei capitoli successivi. È interessante notare come il titolo del capitolo 157 indichi che il calderone è quadrato ma nel capitolo stesso non si parli di questo punto. Inoltre, se si confrontano gli eventi di questi due momenti della storia, si può notare un’incongruenza. Non c’è una spiegazione per questa incongruenza, sebbene a me ne sia venuta in mente una in modo piuttosto semplice. Infatti, con un’ulteriore riga del testo, avrei potuto risolvere il problema. Questo violerebbe il codice etico dei traduttori, purtroppo, quindi lo lascerò così com'è.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter


                                


                                



