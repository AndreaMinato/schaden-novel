---
title: Capitolo 752 - Corpo Fisico alla Ricerca del Dao!
pubDate: 2025-03-17T11:17:34.980Z
tags:
    - issth
---


La prima volta che giunse qui, non avrebbe mai osato aprir bocca, figuriamoci porre in modo diretto la domanda come aveva appena fatto. All'epoca, la sua base di Coltivazione era troppo bassa e fu solo per una fortunata coincidenza che addirittura riuscì ad arrivare qui all'inizio.


Ora, però, era un Coltivatore alla Seconda Recisione con un secondo vero io che era al culmine della Ricerca del Dao.


Nell'epoca attuale in cui gli Immortali nelle terre del Dominio Meridionale erano incredibilmente rari, il culmine della Ricerca del Dao meritava di essere definito a pieno titolo il livello culmine del potere. Meng Hao era davvero sullo stesso piedistallo della maggior parte degli esperti del Paradiso Meridionale.


E questo non in relazione al Dominio Meridionale, ma di tutto il Pianeta Paradiso Meridionale nel suo insieme.


Meng Hao osservò con calma lo strato di fulmini infinito tra lui e il calderone di bronzo, poi fece un passo in avanti. Non appena entrò nello strato di fulmini, fu circondato da dei boati impressionanti. Delle quantità infinite di fulmini sfrecciarono verso di lui.


Riecheggiarono dei rumori simili a schiaffi quando i fulmini sbatterono contro di lui. Erano come dei serpenti che si contorcevano che, da lontano, somigliavano quasi a una tempesta che circondava Meng Hao.


Lui avanzava lentamente, ma ogni passo era fermo e saldo. Ben presto avanzò di dieci passi, con ogni passo equivalente all'incirca a tre metri!


Il boato divenne più impressionante e più intenso, e i fulmini più numerosi. La pressione era intensa e nemmeno Meng Hao riuscì a fare altro che accigliarsi dopo aver superato i venti passi. Sentì il corpo avere degli spasmi, e capì di poter proseguire. Tuttavia, in base ai suoi calcoli, dopo trecento passi non sarebbe riuscito ad andare oltre.


La voce antica risuonò ancora una volta, pervasa dalla freddezza: “Al momento sei a mille passi dal Calderone. In base al livello della tua forza, la distanza maggiore che puoi raggiungere… è trecento passi. La cosa più saggia sarebbe arrendersi adesso. Si farai qualcosa del tutto stupido, allora finirai per morire o per rimanere gravemente ferito”.


“A dire il vero”, disse Meng Hao con freddezza, “se volessi davvero attraversare questo cammino di fulmini, beh… non si tratterebbe poi di una cosa così difficile”. Agitò la manica e l’aria dietro di lui si increspò. In un batter d’occhio, il suo secondo vero io fece un passo in avanti per trovarsi di fianco a Meng Hao. I fulmini caddero tutt'attorno a loro, ma il secondo vero io non venne minimamente ferito. Infatti, non si mossero né i suoi capelli né gli orli dei suoi abiti.


“Hnhh?”. All'interno del calderone enorme, l’antica voce sembrava essere rimasta momentaneamente senza parole. “L’anima di un Immortale!” esclamò in seguito. Insieme alle parole, i fulmini nella zona divennero ancor più impressionanti. Ad un tratto, i fulmini si unirono per formare un uomo, il quale si librava a mezz'aria.


Si trattava di un anziano con i lineamenti indistinti. Era visibile solo il suo profilo ma, visto il suo aspetto, sembrava essere il signore dei fulmini del posto. Sprigionava una pressione scioccante e sembrava essere in grado di poter controllare una forza impressionante.


“No, non l’anima di un Immortale”, sussurrò l’anziano. “È un clone… eppure, non è un clone. È un corpo fisico creato con qualche arte segreta, portato al culmine della forza, al che… al suo interno è stata inserita l’anima di un vero Immortale!”. Quando Meng Hao sentì le riflessioni dell’anziano strabuzzò gli occhi. Era chiaro che fosse riuscito a notare diversi indizi per ricomporre la verità.


“I falsi Immortali sono comuni, ma i veri Immortali sono molto rari! Con questo clone Immortale, hai senza dubbio i requisiti per prendere il calderone. Tuttavia… il calderone non ha un’anima. Chiunque lo tocchi per la prima volta si ritroverà con una parte della propria anima estratta affinché diventi l’essenza dello spirito del calderone. Sei sicuro di volere che il tuo clone Immortale… tocchi il calderone?”. L’anziano guardò Meng Hao senza distogliere lo sguardo.


Meng Hao aggrottò appena il sopracciglio e borbottò tra sé per un po’. Secondo quello che aveva detto l’anziano, se il suo secondo vero io avesse toccato il calderone, sarebbe stata scissa una parte della sua anima. Questo voleva dire che il calderone non sarebbe appartenuto a Meng Hao, ma all'anima del vero Immortale.


Inoltre, significava che anche se fosse stato molto probabile che lui riuscisse ad usare il calderone, non sarebbe stato il suo.


“Questo tipo anziano è alquanto misterioso”, pensò Meng Hao. “A prescindere da ciò che dice… non posso fidarmi del tutto di lui”. Dopo qualche altra riflessione, abbassò lo sguardo verso il suo braccio destro e i fulmini che danzavano avanti e indietro attraverso di questo. I fulmini venivano assorbiti dal suo braccio di tanto in tanto, il che gli dava una sensazione di solletico. A prima vista, il suo braccio in realtà era abbastanza forte da assorbire i fulmini.


Gli occhi di Meng Hao iniziarono subito a brillare.


“Il mio Sigillo Prezioso del Corpo dei Nove Cieli deve assorbire grandi quantità di oggetti magici… Possibile che io possa proprio assorbire i fulmini di questo posto?”. Con il cuore che batteva all'impazzata, fece un respiro profondo e chiuse gli occhi per un istante. Quando li riaprì, il suo Sigillo Prezioso del Corpo dei Nove Cieli stava ruotando a pieno regime.


Non appena mise in pratica quest’arte, i fulmini attorno a lui si comportarono come avessero trovato all'improvviso uno scarico in cui riversarsi, come se il suo corpo fosse un buco nero. In un batter d’occhio, tutti i fulmini… iniziarono a cadere su Meng Hao.


Meng Hao era apparentemente in grado di consumarli tutti!


Lui tremò quando fu colpito da una fitta. Il Sigillo Prezioso del Corpo dei Nove Cieli stava assorbendo davvero i fulmini, i quali scorrevano lungo il suo corpo fondendosi a questo. Trascorse il tempo necessario affinché un bastoncino d’incenso bruci, e lui tremò per tutto questo tempo.


Poi i suoi occhi iniziarono a brillare con una luce intensa.


“Sono un po’ più forte”, pensò. “Circa quanto lo sarei se assorbissi qualche decina di tesori alla Recisione dello Spirito”. Fece un respiro profondo quando si rese conto che questo luogo sarebbe stato estremamente pericoloso per chiunque, ad eccezione di coloro che avevano coltivato il Sigillo Prezioso del Corpo dei Nove Cieli. Per lui, questo era un luogo con un’incredibile buona fortuna.


Meng Hao mandò subito il secondo vero io alla sua posizione iniziale, poi alzò lo sguardo verso l’anziano composto da fulmini.


“Anziano, credo che farò un tentativo da solo”, disse. Con queste parole, avanzò all'interno dei boati. I fulmini cadevano e il corpo di Meng Hao tremava. Il Sigillo Prezioso del Corpo dei Nove Cieli tornò ancora una volta in azione e i fulmini vennero assorbiti.


Il dolore che provò quando i fulmini danzarono attraverso la sua carne e il suo sangue lo fecero tremare. Ad ogni modo, nei suoi occhi splendeva l’ostinazione. Sopportando il dolore, proseguì un passo alla volta, fino a quando non raggiunse il numero 100!


100 passi erano 300 metri!


Ora c’erano più fulmini che cadevano in strati più ampi. Meng Hao era completamente sommerso da questi e da lontano era a mala pena visibile.


All'interno dei fulmini, il potere del Sigillo Prezioso del Corpo dei Nove Cieli scorreva in lui. Il suo corpo fisico avvizziva mentre i fulmini danzavano. Gravavano su di lui ancora e ancora, e nel farlo, poteva sentire chiaramente che il suo corpo fisico stava diventando più forte e più potente.


Il suo corpo fisico era già stato al culmine assoluto della Recisione dello Spirito in precedenza. Tutto quello che gli serviva era spingerlo in avanti di un solo passo e sarebbe stato alla Recisione del Dao.


“Devo approfittare di questa occasione!” pensò, con gli occhi che tremolavano mentre avanzava.


Nel cielo, l’anziano fatto di fulmini osservava con un’espressione che continuava a diventare sempre più seria. Nei suoi occhi iniziò a splendere un bagliore intenso; evidentemente aveva notato che nella zona c’erano meno fulmini.


Sebbene si trattasse solo di una piccola riduzione, era un qualcosa che non gli era mai capitata in tutti gli innumerevoli anni in cui si era trovato qui.


“Quindi può assorbire i fulmini?” pensò scioccato. “E nemmeno i fulmini normali, inoltre. I Fulmini della Tribolazione! Riesce ad assorbirli e usarli per rendere il suo corpo fisico più forte!


“Quale tecnica coltiva per essere in grado di fare una cosa del genere? Non dirmi che… è una di quelle magie Daoiste leggendarie dei corpi fisici che sfidano i Cieli?!”. A questo punto, Meng Hao si era già spostato verso il segno che indicava 900 metri.


I fulmini continuarono a cadere su di lui per tutto il tempo e fu circondato dall'esplosione dei fulmini stessi. Era come se degli innumerevoli spuntoni argentati lo trafiggessero senza sosta.


Anche usare l’espressione “diecimila frecce che trafiggono il cuore” non sarebbe un’esagerazione.


Il dolore era così intenso che la vista di Meng Hao iniziò ad oscurarsi. Nonostante fosse completamente circondato da una luce intensa e brillante, tutto quello che riusciva a vedere era buio. Morse velocemente la punta della sua lingua, così da portare se stesso a ritrovare un briciolo di lucidità. Dopo aver sputato il sangue, proseguì.


TUONO!


1.500 metri!


Meng Hao sollevò la testa e gridò. Il suo braccio destro ora era passato del tutto dalla Recisione dello Spirito alla ricerca del Dao. Riguardo al resto del corpo, questo adesso stata spingendo i confini dei limiti della Recisione dello Spirito.


I fulmini nella zona in precedenza si erano estesi per tremila metri. Meng Hao però ne aveva assorbiti molti, e ora questi si estendevano solo per 2.500 metri.


La diminuzione divenne sempre più veloce dopo che il suo braccio destro raggiunse la Ricerca del Dao. I 2.500 metri scesero velocemente a soltanto 2.000 metri.


Entusiasta, Meng Hao digrignò i denti e spinse in avanti.


Ben presto raggiunse il segno che indicava 1.800 metri.


2.000 metri!


Si poté udire un boato incredibile quando il suo braccio destro raggiunse il corpo fisico della Ricerca del Dao.


2.500 metri!


Entrambe le gambe sprigionavano l’aura della legge naturale, come se ora fossero collegate in qualche strano modo al Cielo e alla Terra. Adesso erano entrambe alla Ricerca del Dao!


2.750 metri!


Meng Hao stava ansimando quando i fulmini attorno a lui si ridussero fino a soltanto 1000 metri.


Fu a questo punto che le saette nere si abbatterono su di lui con una forza distruttiva incredibile. Alzò lo sguardo, aveva gli occhi di un rosso intenso e lasciò che i fulmini neri lo colpissero.


Non appena le saette nere si fusero in lui, si poterono udire dei crepitii. Lungo tutta la sua pelle si allargarono all'istante degli squarci; sembrava quasi che non sarebbe riuscito a sopportare i fulmini e che sarebbe andato in mille pezzi.


In seguito, però, si manifestò il suo strato Eterno e le ferite si rimarginarono. In lui si levò un dolore intenso, qualcosa che non aveva mai provato prima d’ora. Non poté trattenersi dal lanciare un grido di dolore.


Proprio quando ciò avvenne, il suo corpo fu pervaso da un boato; non si trattava del rumore provocato dal cadere a pezzi ma, invece, del boato impressionante di un corpo fisico alla Ricerca del Dao incredibilmente forte.


Gli arti e il torace passarono dalla Recisione dello Spirito alla Ricerca del Dao. Rimase solo la sua testa come punto debole e come parte più difficile da rafforzare. Meng Hao fece un respiro profondo e poi spinse in avanti. 2.800 metri. 2.850 metri… 2.900 metri!


Ebbe la sensazione che la sua testa fosse stata schiacciata dai Cieli. Fu attraversato da innumerevoli saette danzanti e il Sigillo Prezioso del Corpo dei Nove Cieli ruotò velocemente…


2.950 metri… 2.999 metri… Finalmente… 3.000 metri!!


Il Calderone di bronzo si trovava davanti a Meng Hao. Lui stava lì e tremava, circondato da un’area di fulmini di soli 300 metri. Circondato dai fulmini sconfinati, sputò un grumo di sangue poi iniziò a sollevare lentamente la mano. Digrignando i denti, colpì con il palmo la superficie del calderone di bronzo!


L’enorme calderone iniziò ad emettere un picchiettio e l’area di fulmini ampia trecento metri si condensò su Meng Hao.


BOOM!


“Da questo momento appartieni a me!” disse Meng Hao, con la voce che emergeva tremando dai fulmini.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter


                                



