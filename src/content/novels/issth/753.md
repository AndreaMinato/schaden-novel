---
title: Capitolo 753 - Destinazione, Setta della Spada Solitaria!
pubDate: 2025-03-17T11:17:34.981Z
tags:
    - issth
---


ROMBO!


I fulmini nell'area dei trecento metri si precipitarono verso Meng Hao avvolgendolo completamente. L’Anziano dei Fulmini a mezz'aria osservò le azioni di Meng Hao con gli occhi splendenti. A questo punto, era completamente scosso.


Fu allora che, all'improvviso, l’enorme calderone di bronzo iniziò a fremere. Tra i fulmini, Meng Hao sembrava sul punto di essere fatto a pezzi. La sua pelle venne lacerata e strappata ed era chiaro che stesse per esplodere.


Fu a questo punto, quando stava quasi per esplodere, che la legge naturale discese e vorticò attorno alla sua testa. Ogni millimetro del corpo di Meng Hao ora… era completamente alla Ricerca del Dao!


Questo era il suo corpo fisico alla Ricerca del Dao!


Questa Ricerca del Dao non era evidente come la base di Coltivazione alla Ricerca del Dao. L’impatto che aveva sulla legge naturale non era molto intenso. Tuttavia, a partire da questo momento, il corpo di Meng Hao era davvero come un tesoro alla Ricerca del Dao.


A questo punto, poté chiudere gli occhi e permette che ogni Coltivatore alla Recisione dello Spirito lo attaccasse a suo piacimento, e questo non avrebbe apportato alcun danno al suo corpo.


Nelle terre del Paradiso Meridionale, infatti, la possibilità di trovare una piuma di fenice o un corno di qilin era la stessa di trovare qualcuno con un corpo fisico paragonabile a quello di Meng Hao. Non sarebbe stato possibile trovare una persona del genere nemmeno nel Clan Ji.


Questo era un corpo fisico estremamente potente!


Meng Hao sollevò la testa all'indietro e gridò. In un attimo, tutti i fulmini nella zona furono risucchiati nel suo corpo. Questi scomparvero senza lasciare nemmeno la minima traccia. Meng Hao si alzò in volo e, sebbene su di lui non fosse visibile alcun fulmine, guardando nel profondo dei suoi occhi si potevano percepire dei fulmini amorfi.


Mentre si librava a mezz'aria, lanciò i suoi sensi lungo il suo corpo e riuscì a percepire quanto fosse spaventosamente potente. Poté percepire anche alcune delle leggi naturali di Cielo e Terra. Dato che questa era un’antica Terra Benedetta, la legge naturale di questo luogo era diversa da quella del Paradiso Meridionale. Pertanto, adesso la sua aura era poco più primordiale e caotica di prima.


Sembrava antica, pervasa dal passaggio degli anni, e l’aria che emanava era di un tempo sconfinato.


Fece un respiro profondo e poi tornò a guardare l’enorme Calderone di bronzo, e i suoi occhi balenarono. Qualche istante prima, quando aveva messo la mano sul Calderone, aveva sentito che una piccola parte della sua anima si era staccata ed era entrata nel calderone.


Guardandolo adesso, poté sentire un legame vago e misterioso con questo.


“Sollevati!” disse, alzando la mano.


ROMBO!


L’enorme calderone di bronzo tremò. Si poterono udire dei cigolii e lungo il terreno circostante si diffusero delle aperture mentre questo si sollevò lentamente in aria, facendo spargere grandi quantità di polvere simile a una nube in tutte le direzioni.


Mentre il Calderone si sollevava in aria, la sua aura primordiale e antica divenne sempre più simile a quella di Meng Hao.


Questa scena fece sussultare l’anziano che si librava a mezz'aria. Osservò Meng Hao intensamente, poi lanciò un’occhiata in basso verso il secondo vero io, che non si trovava molto lontano.


“Io non sono lo spirito del calderone”, disse con leggerezza. “Ad ogni modo, sono il guardiano. Ciò che è davvero prezioso riguardo a questo tesoro è il calderone interno, che ha un’origine misteriosa. Per quanto riguarda il calderone esterno, questo è stato forgiato dal mio maestro. Ora appartiene a te. Poiché l’hai acquisito… questo vuol dire che ci sei legato dal destino. Il tempo dirà se potrai usare o meno il calderone per raggiungere la stessa gloria ottenuta dal mio maestro.


“Ora che hai ottenuto il calderone, la mia missione è compiuta…”. I suoi occhi cominciarono a diventare cupi e il suo corpo iniziò a svanire.


Con voce fredda, proseguì: “Sarei dovuto morire molto tempo fa. Quell’anno, sono stato l’unico a sopravvivere al Fulmine della Tribolazione e la mia anima non si è dispersa. Ora che la mia missione è completa, posso vivere la rinascita…


“Viaggerò verso gli inferi della Quarta Montagna e mi reincarnerò, nascerò ancora una volta come essere umano. Forse tra molti anni io e te ci incontreremo ancora sulla strada dell’Immortalità…”. Continuò a svanire fino a quando non rimase altro che dei punti di luce, i quali iniziarono a volare in alto nel cielo e poi si dissolsero.


Meng Hao guardò nella direzione verso cui era scomparso l’anziano. Non era certo di chi fosse, ma non poté non pensare all’uomo alto che aveva visto nella visione di molti anni prima.


Per un istante, i due gli erano sembrati molto simili.


Dopo un momento di riflessione, Meng Hao tornò a guardare il calderone enorme.


“Restringiti!” ordinò.


Il calderone enorme emise un suono e poi iniziò a rimpicciolirsi. Quando raggiunse la dimensione di una mano, fluttuò verso il basso per posarsi sul palmo di Meng Hao. Non appena questo lo toccò, da Meng Hao si levarono dei fulmini e lui stesso fu immerso nell'elettricità.


All'interno dei fulmini il corpo di Meng Hao tremò, e lui riuscì a percepire alcune delle abilità notevoli del calderone di bronzo. Sembrava che questa conoscenza fosse comparsa all'improvviso nella sua mente in modo automatico non appena aveva toccato il calderone.


“Trasposizione dello Spostamento della Forma…”. Sussultò per un istante, poi, all'improvviso, fece pressione sul calderone ed esaminò il suo secondo io.


In quel momento, ogni cosa divenne sfocata per un istante. Quando tornò a vedere con chiarezza, rimase sconvolto nello scoprire che… stringeva ancora il calderone, ma adesso era sul terreno nel punto in cui si trovava il suo secondo vero io. Riguardo al secondo vero io, questo si stava librando a mezz'aria nel punto in cui prima si trovava Meng Hao.


“Incredibile!” pensò, con gli occhi che strabuzzarono. Ansimando, abbassò lo sguardo verso il Calderone dei Fulmini e nei suoi occhi splendette una strana luce. Comprese immediatamente che questo calderone sarebbe stato estremamente utile in uno scontro magico.


La sua utilità non si sarebbe limitata al combattimento, in effetti. Lo avrebbe potuto usare in molte situazioni. Sfidava davvero i Cieli.


“Ha anche delle altre abilità”, pensò. “Può scatenare i fulmini ed è incredibilmente pesante, in grado davvero di schiacciare qualsiasi cosa!


“Inoltre, è stato creato in tempi antichi. La solidità dei materiali usati lo rende tale che gli altri oggetti magici non reggono il confronto!”. I suoi occhi balenarono quando all'improvviso pensò alle statue all'interno del Calderone dei Fulmini, così come al calderone interno.


“È davvero un tesoro prezioso!” pensò, con il respiro affannato. Mise il Calderone dei Fulmini nella borsa da trasporto, poi si alzò in volo. Insieme al secondo vero io, sfrecciò verso l’orizzonte.


Qualche istante dopo, si teletrasportò fuori dalla Terra Benedetta e si ritrovò ancora una volta sulla pedana a forma di loto nelle profondità di quella che era stata la Setta del Setaccio Nero. La porta non era più attiva e si frantumò in piccoli pezzi, i quali poi svanirono.


Meng Hao tornò a guardare la porta che stava svanendo, poi sfrecciò fuori dal terreno. I discepoli della Setta del Demone di Sangue stavano aspettando all'esterno e, quando videro Meng Hao, congiunsero le mani e si inchinarono.


“Principe di Sangue, ti accogliamo con grande rispetto!”


I due Patriarchi Sangue di Ferro riuscirono a percepire che c’era qualcosa di diverso in Meng Hao, sebbene non fossero sicuri di cosa fosse. Riguardo al Patriarca della Setta del Gelo Dorato e il Terzo Patriarca del Clan Li, ora erano delle marionette del Clone di Sangue e non avevano modo di capirlo.


Riguardo alle centinaia di migliaia di Coltivatori indipendenti, nessuno di loro riuscì a raccogliere nemmeno il minimo indizio. Tutto quello che compresero fu che Meng Hao… sembrava per qualche ragione più forte e più antico.


“La Setta del Setaccio Nero è stata distrutta”, dichiarò Meng Hao guardando la folla di persone attorno a sé. “La prossima… è la Setta della Spada Solitaria!”


“La Setta della Spada Solitaria!”. Le forze della Setta del Demone di Sangue balenavano per l’intento omicida e il loro desiderio di uccidere ardeva come fuoco. Anche le centinaia di migliaia di Coltivatori indipendenti si stavano entusiasmando.


“Spazzerà via davvero le quattro potenze che si sono alleate contro di lui!!”


“Se la Setta del Demone di Sangue lo farà, allora potranno davvero ricongiungere il Dominio Meridionale!”


Proprio mentre le centinaia di migliaia di Coltivatori indipendenti esprimevano il loro stupore, dietro ai piedi di Meng Hao comparve un bagliore simile a quello dei fulmini, e lui sfrecciò verso l’orizzonte seguito da innumerevoli raggi di luce che erano i discepoli della Setta del Demone di Sangue.


Diversi giorni dopo, il cielo fuori dalla Setta della Spada Solitaria iniziò a tremare. Le nuvole crollarono quando un vento di tempesta forte spazzò nell’area. Sembrava che sopra la Setta della Spada Solitaria si stesse radunando una tempesta.


La Setta era completamente sigillata. Ai discepoli all’interno non era permesso uscire e tutta la Setta era pronta, come se dovesse affrontare un nemico mortale. Ogni cosa era sigillata per proteggerla contro le rappresaglie della Setta del Demone di Sangue.


Il clima nella Setta della Spada Solitaria era tetro e angosciato. Tutti erano nervosi. Erano rimasti soltanto alcune decine di migliaia di discepoli, ed erano tutti tesi. Il Patriarca alla Ricerca del Dao della Setta era morto e le persone più forti in tutta la Setta erano i tre Coltivatori alla Recisione dello Spirito, compreso Sir Jian. [1]


Quando videro i raggi di luce, che erano la Setta del Demone di Sangue volare, nell'aria, compresero che non potevano fare nulla per contrattaccare. Potevano soltanto sperare che la loro formazione di incantesimi grandiosa, progettata per proteggere la Setta, sarebbe riuscita a sopportare la Setta del Demone di Sangue decisa a vendicarsi.


L’aria fuori dalla Setta si increspò quando decine di migliaia di raggi di luce si avvicinarono. Meng Hao era in testa e l’aria sanguinaria attorno a lui era fitta. I suoi occhi balenarono con l’intento omicida quando lanciò uno sguardo verso la Setta della Spada Solitaria.


In questa parte del Dominio Meridionale le montagne stavano dritte come delle spade. Al centro della Setta c’era una montagna impressionante circondata da una nebbia sottile. Guardando la Setta attraverso la nebbia, sembrava essere del tutto cupa e desolata.


Sebbene la nebbia sembrasse sottile, in realtà si trattava della prima formazione di incantesimi della grande formazione di incantesimi della Setta della Spada Solitaria.


I discepoli della Setta del Demone di Sangue alle spalle di Meng Hao unirono le loro voci in un suono furioso che riecheggiò come delle onde lungo la Setta della Spada Solitaria.


“ARRENDETEVI O MORIRETE!”


Non vi fu alcuna risposta. Tuttavia, la nebbia sottile che circondava la Setta della Spada Solitaria iniziò a vorticare, trasformandosi in un gran numero di draghi che formavano delle spirali. I draghi si fusero rapidamente, trasformandosi sorprendentemente… in un enorme Drago di Spade!


Il drago era simile a una lucertola, e abbastanza grande da ricoprire tutta la Setta. Il dorso era ricoperto da innumerevoli spadoni, dritti come aghi. Era verde ed estremamente impressionante. Non appena comparve, alzò la testa e ruggì in direzione di Meng Hao. [2]


Negli occhi di Meng Hao balenò il gelo. Colpì la borsa da trasporto con la mano destra e il Calderone dei Fulmini si alzò in volo. Emise dei suoni, aumentando rapidamente le proprie dimensioni fino a diventare grande come una montagna. Da questo sfrecciarono infiniti fulmini, che portarono il cielo a diventare un mondo di fulmini.


Una pressione scioccante oppresse ogni cosa, e la vista del calderone portò Sir Jian e gli altri Patriarchi alla Recisione dello Spirito a diventare estremamente nervosi. Riguardo agli altri discepoli, questi erano scioccati fino al midollo.


Tuttavia, in un angolo remoto della Setta c’era un uomo che non sembrava affatto nervoso. Aveva quasi l’aspetto di un anziano, ma in effetti era un uomo di mezza età. Aveva una barba ispida e sembrava una persona solitaria. Sebbene fosse un discepolo della Setta della Spada Solitaria, non aveva con sé nessuna spada.


L’unica cosa che aveva era una bottiglia di alcol da cui beveva. Fissava quello che ad un primo sguardo sembrava un masso comune che giaceva in un punto della montagna poco più in alto rispetto a lui. Tuttavia, dopo un’analisi più attenta… all’interno del masso diventava visibile una persona. Quella stessa persona era esistita per un’eternità nel suo cuore.


“Fratello”, disse l’uomo. “Uccidili… Uccidi chiunque sia nella Setta della Spada Solitaria. Vendica il mio maestro e paga per i miei crimini”. Con un sorriso amaro, bevve un altro lungo sorso di alcol.


Quando l’impressionante Calderone di Fulmini aumentò di dimensioni, comparvero sempre più fulmini che fecero tremare ogni cosa.


I discepoli della Setta del Demone di Sangue, così come le centinaia di migliaia di Coltivatori indipendenti che giunsero per osservare, rimasero esterrefatti.


ROMBO!


“Mantenete la posizione!” gridò Sir Jian.


“Discepoli, riversate la massima energia nella formazione di incantesimi!” gridò un altro dei tre Patriarchi della Setta della Spada Solitaria.


Decine di migliaia di discepoli digrignarono i denti e riversarono tutta la loro energia nella formazione di incantesimi. Il Drago di Spade parve all’istante più reale di prima.


Tutti osservarono il Calderone dei Fulmini scendere verso il Drago di Spade, il quale ruggì e poi partì all’attacco per scontrarsi con il Calderone di Fulmini a mezz’aria.


Risuonarono delle esplosioni impressionanti.


Riecheggiarono dei sussulti in tutte le direzioni quando il Drago di Spade si scontrò con il Calderone dei Fulmini, solo per poi ritrovarsi ad andare a pezzi! Non riuscì a resistere nemmeno minimamente al Calderone dei Fulmini, e tutto il suo corpo crollò in piccoli frammenti in un batter d’occhio…


Venne annientato con la stessa facilità con cui si schiacciano dei rami secchi!




NOTE:


1. Sir Jian è stato introdotto nel capitolo 715. Era tra le persone che si erano alleate contro i Patriarchi della Setta del Demone di Sangue quando Meng Hao non c’era. Dopo il ritorno di Meng Hao, ne fu subito spaventato. Se ricordate, nel capitolo 715 Meng Hao ha avuto una gara di sguardi con Gu Tianxiang, e Sir Jian fu tirato in mezzo e fu ferito.


2. Nota di Deathblade: “Drago di Spade” potrebbe essere tradotto anche come “stegosauro”. Tuttavia, ho visto delle illustrazioni cinesi in cui è evidente che queste creature non siano stegosauri. Sebbene io non abbia modo di sapere con certezza che cosa avesse immaginato Er Gen (lo descrive come una creatura con delle spade dritte sul dorso e dall’aspetto simile a una lucertola), ho deciso di mantenere la traduzione dei caratteri cinesi più letterale. C’è anche un legame evidente con il nome della Setta, quindi mi è sembrato più appropriato.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
