---
title: Capitolo 757 – Calamità per il Clan Li!
pubDate: 2025-03-17T11:17:34.982Z
tags:
    - issth
---


Non appena le parole lasciarono la bocca di Ciccio, tutti i discepoli della Setta del Gelo Dorato lo fissarono scioccati. Il volto del Patriarca alla Recisione dello Spirito si contrasse, poi prese un profondo respiro e, con uno sforzo, parlò come se fosse davvero commosso.


“Che ragazzo fantastico. Meraviglioso!! La setta non ti dimenticherà mai! Sei un eroe!


“Molto bene, imporrò il tatuaggio su di te!” Detto quello, il Patriarca agitò la mano destra verso Ciccio facendo apparire sulla sua schiena i caratteri ʻPrincipe Dorato della Setta del Gelo Doratoʼ.


I caratteri vennero incisi... alquanto in profondità, causando un intenso dolore che fece stringere i denti a Ciccio e persino versare alcune lacrime. Tuttavia non fece un suono. Una volta che i caratteri furono incisi, prese un respiro profondo e poi fece correre sui suoi compagni uno sguardo carico di significato.


“Ora vado” disse, “e forse non ritornerò. Anche se dovessi morire, apparterrò comunque alla Setta del Gelo Dorato, che sia in carne e ossa o in spirito!


“Compagni discepoli! Mie bellissime e amate compagne! Sto andando!” Detto quello, volò fuori dalla setta.


Mentre sfrecciava attraverso l'aria, un certo qual numero di discepoli aveva degli sguardi sgradevoli sui volti e uno cominciò persino a dare voce ai sospetti.


“Non ne sono sicuro, ma il Giovane Fratello Li non si comportava in modo strano?” chiese.


In risposta alla sua domanda, ci furono alcuni discepoli che si accigliarono e stavano per rispondere, quando l'esperto alla Recisione dello Spirito sbuffò con freddezza.


“Li Fugui è disposto a rischiare la sua vita per la setta e ha persino richiesto che gli dessi quel tatuaggio...” Dopo aver menzionato il tatuaggio, il Patriarca si fermò momentaneamente, lottando con se stesso. Sebbene inizialmente non avesse colto gli indizi, aveva vissuto per molti anni. E alla fine come poteva non aver visto oltre il comportamento incongruo di Ciccio?


Gli servì solo un momento per pensare, per comprendere chiaramente che Ciccio stava sfruttando la situazione. Sebbene il Patriarca non approvasse, considerata la situazione attuale non aveva molto da dire.


Non solo era obbligato a tenere a freno la lingua, doveva anche aiutare a coprire la precedente stranezza di Ciccio e rendere la storia più convincente. Mentre realizzava questa cosa non poté trattenersi dal sospirare dentro di sé.


“Chiunque abbia qualche sospetto può andare a prendere il suo posto, se vuole!” continuò.


Quando ripensò a come aveva concesso il tatuaggio, il Patriarca alla Recisione dello Spirito non poté fare a meno di pensare che tutta la faccenda sembrava così falsa... “Ma perché Li Fugui non poteva mettere su una sceneggiata più convincente?” pensò. “Dannazione, cosa diavolo è un tatuaggio formale comunque... t-t-tu...!”


Tuttavia, considerando la relazione tra Ciccio e Meng Hao non poteva rischiare di offenderlo. Perciò cominciò a considerare di trovare una buona e giustificabile ragione per aver concesso il tatuaggio, una ragione a cui tutti potessero credere.


Mentre il Patriarca lottava con i suoi pensieri, Ciccio volava via dalla setta con un viso calmo e risoluto come sempre. Dentro di sé, però, stava sorridendo da orecchio a orecchio.


“Hahaha!” rise dentro di sé. “Il vecchio Ciccio li ha fregati di nuovo! Specialmente con quella cosa del tatuaggio formale! Mette le cose nero su bianco. In futuro, se qualcuno oserà negare che io sia il Principe Dorato, tutto quello che dovrò fare sarà togliermi la maglia!” Sentendosi piuttosto compiaciuto, volò in direzione di Meng Hao.


Lui aspettava, levitando a mezz'aria. Quando vide la splendente palla di carne che volava attraverso l'aria, rimase a bocca aperta. Fissando interrogativamente Ciccio mentre arrivava, agitò la mano, sfocando l'area attorno. Poi notò i caratteri tatuati sulla sua schiena.


“Beh? Cosa ne pensi?!” chiese Ciccio con un'espressione di gioia selvaggia.


Meng Hao lo fissò per un momento, poi si lasciò andare ad un lungo sospiro.


“Cosa c'è di sbagliato?” chiese Ciccio, non apparendo molto contento e tirando fuori inconsciamente una spada volante e iniziando a limarsi i denti.


“Come puoi avere delle ambizioni così basse?” disse Meng Hao con un sorriso ironico. “Perché non gli hai fatto scrivere 'Capo della Setta del Gelo Dorato'?”


Ciccio smise improvvisamente di limarsi i denti e i suoi occhi si spalancarono. Emise un ruggito e i suoi occhi si iniettarono di sangue.


“Dannazione! DANNAZIONE! Perché non ci ho pensato?! Questo non va bene. Meng Hao, non accettare ancora i termini. Aspetta un momento, io torno alla setta!” Si voltò ed era sul punto di tornare velocemente alla setta quando Meng Hao si allungò e gli afferrò un braccio.


Lo guardò senza parole; poi ripensò a come Ciccio fosse stato goffo alla Setta dell'Affidabilità e improvvisamente capì ogni cosa.


“Principe Dorato va bene” disse velocemente. “Guardami, anch'io sono il Principe di una Setta.” Preoccupato che Ciccio continuasse a fare casini, proiettò velocemente la sua voce a riempire l'intera Setta del Gelo Dorato.


“Setta del Gelo Dorato, considerando che Li Fugui è divenuto il vostro Principe Dorato, vi esento dalla pena di morte per l'atto di aver assediato la Setta del Demone di Sangue. D'ora innanzi, siete parte della Setta del Demone di Sangue!


“Vi permetto ti mantenere il nucleo delle vostre dottrine e delle vostre tecniche Daoiste, ma dovete fornire immediatamente dei fili di anima e dei giuramenti di sangue!”


In risposta alle sue parole, le formazioni magiche della setta si aprirono a rivelarla. Il Patriarca alla Recisione dello Spirito, così come decine di migliaia di discepoli, volarono fuori e si inchinarono a Meng Hao.


“Obbediremo ai decreti della Setta del Demone di Sangue!”


La Setta del Gelo Dorato si arrese e i suoi membri consegnarono i fili d'anima e i giuramenti di sangue. Ciccio divenne il Principe Dorato della setta e sebbene alcuni non approvassero, nessuno osò dire nulla. Dopotutto, la minaccia posta da Meng Hao era troppo grande.


In ogni caso, il loro malcontento non era grave. Se Meng Hao li avesse obbligati personalmente ad assurgere Ciccio a Principe Dorato, la situazione sarebbe potuta essere diversa. Ma in ogni caso, risolvere in questo modo la faccenda con la Setta del Gelo Dorato non era il metodo ideale per Meng Hao, ma poteva accettarlo.


Sfortunatamente, si sentiva leggermente in colpa per i discepoli della Setta del Demone di Sangue. Erano venuti per esigere vendetta, ma alla fine non avevano potuto uccidere nessuno. La loro furia e il loro risentimento potevano solo inasprirsi nei loro cuori, senza potersi sfogare da nessuna parte.


L'intento omicida baluginò negli occhi di Meng Hao.


“Prossimo, il Clan Li!” gridò.


Non aveva mai avuto una buona impressione del Clan Li, specialmente verso Li Daoyi che aveva incontrato molti anni prima. Se non si considerava la loro relazione marginale, allora l'unica altra persona del Clan Li con cui aveva avuto qualcosa a che fare era il Patriarca Li all'interno della maschera di sangue, il quale era stato trasformato in un'Anima di Fulmini.


Meng Hao si voltò verso i Coltivatori della Setta del Demone di Sangue alle sue spalle, verso i discepoli che avevano trattenuto il loro intento omicida troppo a lungo e disse: “Non ci sarà resa per il Clan Li!”


Detto quello, agitò la manica e decollò. Le decine di migliaia di Coltivatori della setta si trasformarono in raggi di luce quando lo seguirono, consumati dal desiderio di massacro. Nella battaglia per la Setta del Demone di Sangue erano scampati per un soffio e la maggior parte dei loro compagni era morta. Ora, il risultante desiderio di vendetta bruciava caldo e in profondità.


Questa era un'ostilità che poteva essere lavata via solo con il sangue!


La Setta del Setaccio Nero essenzialmente era stata vuota. Quella della Spada Solitaria si era arresa. La Setta del Gelo Dorato aveva Li Fugui. Potevano capire le decisioni di Meng Hao, ma il loro desiderio di uccidere era stato trattenuto troppo a lungo e aveva bisogno di essere sfogato.


Il luogo dove sarebbe stato liberato non era altro che il Clan Li!


Non c'era né pace né silenzio nel Clan Li; ogni cosa brulicava di attività. C'erano decine di migliaia di membri del Clan ancora in vita e il solo Patriarca all'iniziale Ricerca del Dao rimasto era stato svegliato per prendere il comando. Stavano cercando di teletrasportare l'intero clan fuori dal Dominio Meridionale.


Originariamente, avevano previsto che sigillare il clan dal mondo esterno sarebbe bastato a prevenire la rappresaglia della Setta del Demone di Sangue. Tuttavia, le formazioni magiche della Setta della Spada Solitaria erano crollate, il che aveva distrutto le loro speranze. In questo momento, realizzarono improvvisamente che... il Clan Li non aveva possibilità di rimanere nel Dominio Meridionale.


Avevano considerato la resa, ma una volta che la Setta del Gelo Dorato aveva fatto lo stesso, il Patriarca alla Ricerca del Dao del Clan Li realizzò che una grande catastrofe si dirigeva verso di loro.


“La Setta del Demone di Sangue si è mobilitata per esigere vendetta” disse il Patriarca. “Non c'è stato massacro nelle Sette del Setaccio Nero, della Spada Solitaria o a quella del Gelo Dorato... Questo significa che il Clan Li è in grave pericolo!” Fu senza esitazione che iniziò i preparativi per teletrasportare il clan fuori dal Dominio Meridionale.


Sfortunatamente, quasi nello stesso momento in cui il loro portale di teletrasporto iniziava a ruotare, un rombo enorme riempì l'aria e un enorme parasole composto da simboli magici apparve sopra il clan.


Il parasole splendette di una radiosità sconfinata mentre esplodeva, generando delle increspature informi che si allargarono verso l'esterno. Queste increspature avvolsero il Clan Li, non per distruggerlo, ma per sigillarlo.


Essendo stato sigillato, i portali di teletrasporto del clan cessarono immediatamente di funzionare.


Il sigillo era formato dal potere di una volontà divina al picco della Ricerca del Dao e in un solo battito di ciglia, si propagò per centinaia di chilometri in ogni direzione.


Quest'area era come un mondo a parte, tagliato fuori da tutto il resto.


A meno che il clan non avesse un altro esperto al picco della Ricerca del Dao, allora anche con l'aiuto di qualche oggetto speciale gli sarebbe stato difficile rompere il sigillo senza spendere molto tempo. Per di più, il secondo vero sé di Meng Hao fluttuava a gambe incrociate a mezz'aria sopra la setta, con gli occhi chiusi in meditazione, ignorando completamente il Clan Li in basso.


Era stato inviato lì, partendo dalla Setta della Spada Solitaria, da Meng Hao per prevenire specificamente che il Clan Li tentasse la fuga apprendendo cosa era accaduto.


Sebbene il clone sedesse con gli occhi chiusi, il suo corpo emanava la pressione del picco della Ricerca del Dao. Tutti in membri del Clan Li all'interno dell'area del sigillo stavano tremando per il terrore. Era un terrore che proveniva dal profondo del cuore e che infettò rapidamente l'intero clan.


“Meng Hao!” disse il Patriarca del Clan Li all'iniziale Ricerca del Dao, che per combinazione era il loro Nono Patriarca. Volò fuori dalla tenuta del Clan, agitando una manica per far apparire un rotolo dipinto.


Il dipinto rappresentava una donna i cui occhi erano chiusi in meditazione. A prima vista appariva indescrivibilmente bella e impressionante, ma a un'ispezione più attenta i suoi tratti erano alquanto indistinti. Non appena apparve, delle increspature scioccanti si propagarono in tutte le direzioni. Il Nono Patriarca del Clan Li eseguì un gesto incantato, dirigendo le onde attraverso l'aria in un attacco contro il secondo vero sé di Meng Hao.


Echeggiarono dei boati e l'aria si deformò. Il clone di Meng Hao aprì lentamente gli occhi a rivelare un'austera freddezza. Abbassò lo sguardo sul Nono Patriarca, sbuffò sprezzante e indicò in basso.


Il gesto fece immediatamente tremare la città in basso e dei segni di deperimento comparvero in tutti i Coltivatori; sembrava quasi come se la legge naturale del mondo all'interno dell'area sigillata fosse cambiata.


L'espressione sul volto del Nono Patriarca andò in frantumi e dentro di sé gridò. Poi si morse la lingua e sputò una boccata di sangue, che venne assorbito dal rotolo dipinto.


“Antenato, salvami!!” pianse in modo miserabile.


Mentre la sua voce risuonava, il rotolo prese fuoco e la donna all'interno aprì gli occhi!


Quando parlò, la sua voce era rauca ma stranamente magnetica. “Il Clan Li non è originario del Pianeta Paradiso Meridionale, ma del Pianeta Giunco Settentrionale. Se insisti nel massacrare queste persone, Compagno Daoista, il Clan Li non avrà riposo fino a che non sarai morto.


“Non ti riterrò responsabile per la tua mancanza di conoscenza riguardo alle origini del Clan Li. Semplicemente tagliati le braccia come punizione. In più, cavati entrambi gli occhi... Questa è la punizione per chiunque posi gli occhi su di me che non sia del Clan Li.


“Ora, cercare o meno di spazzare via i membri del Clan Li, è una tua scelta.”


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter


                                


                                



