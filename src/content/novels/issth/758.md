---
title: Capitolo 758 [1]
pubDate: 2025-03-17T11:17:34.982Z
tags:
    - issth
---


Gli occhi del secondo vero sé di Meng Hao luccicarono di intento omicida. Sebbene l'anima del secondo vero sé non fosse quella di Meng Hao, grazie ai poteri nascosti del suo corpo carnale, così come alla volontà divina di Meng Hao, lo poteva controllare come se fosse il suo stesso corpo.


“Vattene!” disse il secondo vero sé, la voce fredda.


Le parole non giunsero con un ruggito tonante, ne ci furono increspature illimitate. Ci fu soltanto una mostruosa freddezza che si diffuse in tutte le direzioni, facendo congelare qualsiasi cosa lungo centinaia di chilometri.


All'interno del dipinto fiammeggiante, gli occhi della donna si spalancarono.


“Non sai assolutamente cosa è meglio per te!” esclamò la donna attraverso la mascella serrata. Alzò la sua mano destra, provocando l'apparizione di una tempesta di fiamme, le quali immediatamente scattarono in tutte le direzioni per tentare di dare fuoco alla regione che era stata messa in piedi dal secondo vero sé.


Il secondo vero sé grugnì, quindi chiuse gli occhi, tentando di ignorare i brontolii che riempivano l'aria. Aveva sigillato qualsiasi cosa, rendendo impossibile la fuga per il Clan Li.


Il tempo passò, e il Clan Li continuò soltanto a sprofondare sempre di più nel panico. Non importava quale tecnica tentassero di usare, erano incapaci di teletrasportarsi, né potevano spezzare il sigillo creato dal secondo vero sé. Anche il volto della donna sul dipinto cominciava a diventare sgradevole. Dopo tutto… era soltanto un filo di volontà divina, e anche se fosse stata più forte di quello che era adesso, non era niente di più che una pergamena dipinta, con una base di coltivazione alla metà della Ricerca del Dao, poco poco vicino al massimo.


Dopo tutto, il Clan Li del Dominio Meridionale era soltanto uno dei vari rami secondari del Clan Li del Pianeta Giunco Settentrionale. Se non fosse stato per il fatto che avevano dei collegamenti unici al clan principale, sarebbero già morti da tempo. Per quanto riguarda i precedenti picchi di gloria e il loro attuale stato di declino, per quanto riguardava i meccanismi del Clan Li nel suo complesso, non ammontavano poi a tanto.


Tre giorni più tardi, i boati continuavano a riempire l'aria come avevano sempre fatto per tutto il tempo. La donna nella pergamena dipinta era bruciata per metà, avendo fatto tutto il possibile con il potere a disposizione come clone di volontà divina, per sostenere i frenetici sforzi del Clan Li per rompere il sigillo. Come risultato, le crepe cominciarono a diventare visibili in esso.


Fu a questo punto che improvvisamente decine di migliaia di raggi di luce apparvero da lontano. Scattarono attraverso l'aria come una nuvola rossa, irradiando intento omicida.


Si trattava delle decine di migliaia di discepoli della Setta del Demone di Sangue, i quali si erano tenuti indietro per tanto tempo. A guidarli c'era Meng Hao, fiancheggiato a destra e a sinistra dai suoi Protettori del Dharma.


Come si avvicinò, gli occhi della donna nella pergamena dipinta scintillarono: poteva dire dopo una semplice occhiata che quello era il vero sé del clone.


I suoi occhi tremolarono di intento omicida, e stava proprio per dire qualcosa quando il freddo fuoriuscì dagli occhi di Meng Hao. Senza nemmeno una parola, agitò il dito indice della sua mano destra e il Patriarca della Setta del Gelo Dorato e il Terzo Patriarca del Clan Li si lanciarono verso il Clan Li, gli occhi scintillanti di un bagliore come il sangue.


Nello stesso momento, le decine di migliaia di discepoli della Setta del Demone di Sangue esplosero in un bagliore color sangue che rilasciò la rabbia che avevano trattenuto per tutto il tempo.


“Uccideteli!!”


“Non risparmiate nessuno! Uccideteli tutti!”


Le decine di migliaia di discepoli della Setta del Demone di Sangue richiamarono alle loro menti le immagini amare della battaglia avvenuta al di fuori della lo stessa setta e i loro occhi diventarono rossi. Assetati di sangue e folli per la rabbia, caricarono il Clan Li. In risposta, le decine di migliaia di membri del Clan Li iniziarono a difendersi disperati, sguardi senza speranza sui loro volti.


Questa era una battaglia senza pietà; l'unico obiettivo era di cancellare un intero clan.


A distanza, le centinaia di migliaia di coltivatori solitari erano scossi da quanto stavano vedendo.


“La carneficina è iniziata….”


“La vendetta della Setta del Demone di Sangue sta avvenendo per davvero!”


“Il Clan Li…non esisterà più nel Dominio Meridionale.”


“Il Clan Li verrà cancellato, e il Clan Wang è stato misteriosamente distrutto in una singola notte. L'unico clan rimasto nel Dominio Meridionale sarà il Clan Song!”


“Delle cinque grandi sette, la Setta del Setaccio Nero è stata sradicata e la Setta della Spada Solitaria si è arresa e ha perso sia le tecniche Daoiste che le sue dottrine. È stato soltanto grazie a Li Fugui che la Setta del Gelo Dorato è riuscita a mantenere le sue, ma non saranno in grado di ritornare alla precedente gloria per molti anni a venire. Rimane soltanto la Setta del Fato Viola….”


Il massacro si intensificò sotto gli occhi scioccati dei coltivatori solitari. I Protettori del Dharma a destra e sinistra avevano perso la loro volontà cosciente e attaccavano con poteri sconvolgenti. La donna della pergamena dipinta venne sconfitta scambio dopo scambio, e il volto del nono Patriarca del Clan Li era cinereo. Il sangue spruzzò dalle sue labbra mentre il suo corpo carnale veniva distrutto dal Terzo Patriarca del Clan Li. La sua Divinità Nascente volò fuori alla massima velocità.


“Terzo Patriarca!!” strillò pietosamente.


Per sua sfortuna, il Terzo Patriarca del Clan Li non era conscio di quanto stesse accadendo e la sua sola reazione fu di attaccare ancora.


I membri del Clan Li combatterono miserabilmente ma furono incapaci di sostenere i migliori coltivatori della Setta del Demone di Sangue.


Furono uccisi a migliaia soltanto nella salva iniziale.


Il campo di battaglia fu presto ricoperto di sangue, con il massacro che veniva portato avanti costantemente Meng Hao non attaccò, né lo fece il suo secondo vero sé. Osservarono semplicemente la battaglia.


In quel momento, Meng Hao stava cominciando a stancarsi dello spargimento di sangue. In tutti gli anni da quando aveva cominciato a praticare la coltivazione, non aveva mai ucciso così tante persone…. persino durante la migrazione nel Deserto Occidentale non aveva visto una mattanza senza fine come questa.


Percepì una grande stanchezza nel suo cuore, e la sua espressione divenne in qualche modo vuota.


Le sue orecchie udivano solo il baccano del massacro, strilli raccapriccianti, maledizioni pronunciate pochi istanti prima di morire, e urli di battaglia. Nonostante il semplice volume di questi suoni, tutti insieme sembravano trasformarsi in un ronzio proveniente da molto molto lontano.


Si rese conto all'improvviso che puzzava di sangue. Poteva addirittura percepire che il suo cuore stava cambiando colore... ed era quasi nero.


Questo era il risultato dell'accumularsi del desiderio di uccidere e delle troppe uccisioni. Quando il suo cuore sarebbe diventato nero, Meng Hao sapeva che ciò avrebbe significato... che aveva raggiunto il punto in cui altre morti non lo avrebbero più preoccupato.


Ma era questo ciò che lui realmente voleva?


Improvvisamente gli mancavano le giornate nella Setta del Demone Immortale, ai tempi della migrazione nel Deserto Occidentale, ai tempi nel Dominio Meridionale come alchimista, addirittura alla sua vita ingenua nella Setta dell'Affidabilità.


Ma ora era circondato dalle uccisioni ed era esausto a causa di questo. Quando chiudeva gli occhi, poteva percepire gli infiniti spiriti vendicativi delle persone che aveva ucciso, volare in circolo dentro di lui. Lo soffocavano, trasformandosi in un intenso miasma di risentimento che era come una maledizione. Una maledizione senza fine.


Meng Hao rimase là, taciturno e silente.


Era per davvero... veramente stanco.


“Magari è questo il motivo per cui non sono stato in grado di spingere la Grande Magia del Demone di Sangue oltre il quarto livello” pensò con un sospiro.


“Dopotutto, non sono ancora il Diavolo che Patriarca Demone di Sangue desidera che io sia... Semplicemente, non posso essere così crudele e senza pietà. Non posso uccidere senza esserne scosso internamente".


Dopo aver raggiunto il quarto livello della Grande Magia del Demone di Sangue, aveva provato svariate volte a ottenere l'illuminazione riguardo al quinto livello, ma tutto inutilmente. Era come se avesse raggiunto la fine della strada.


Osservò il carnaio di sangue e le espressioni contorte di coloro che erano stati catturati nella carneficina, e stanchezza ed esaurimento salirono a livelli ancora più alti. Alla fine aveva la sua risposta.


“Magari, in fondo al mio cuore, semplicemente non desidero diventare completamente malvagio. Non voglio che la mia gioia provenga dai fantasmi di coloro che ho ucciso. Non voglio che il mio percorso sia invaso dal massacro. In questo caso... temo che non riuscirò mai a raggiungere il quinto livello della Grande Magia del Demone di Sangue in questa vita.


“Il quinto livello richiede ancora più uccisioni. Richiede altre innumerevoli anime…. Richiede sempre più spiriti vendicativi raccolti intorno a me per coltivare con successo la magia.


“Solo se lo riconosco e divento un Diavolo posso abbracciare a pieno la Grande Magia del Demone di Sangue. In ogni tempo, senza badare alle circostanze, devo abbracciare i colori del rosso e del nero.


“Questa è l'unica strada. Ed è una strada… che io non posso accettare.” Rimase lì all'esterno del Clan Li, guardando fiumi di sangue, montagne di cadaveri e rovine. Scoppi riempivano l'aria mentre i coltivatori di entrambe le parti combattevano avanti e indietro ferocemente, Come se avessero perso qualsiasi parvenza di ragione.


Fu a questo punto che Meng Hao realizzò improvvisamente qualcosa….


La battaglia non era durata a lungo. Con i Protettori del Dharma destro e sinistro in azione, ci vollero meno di due ore prima che il fato del Clan Li fosse sigillato.


La donna nella pergamena dipinta non poteva essere uccisa. Era un filo di volontà divina che sarebbe ritornato al suo vero sé sul Pianeta Giunco Settentrionale a seguito della scomparsa del dipinto. Nel momento in cui cominciò a svanire, la sua voce echeggiò:


“È stato scelto il percorso dello sterminio! Da questo momento in poi, se metterete piede al di fuori del Pianeta Paradiso Meridionale, il Clan Li vi darà la caccia ovunque voi andiate nella Nona Montagna, non importa quanto ci metteranno!”


Gli occhi di Meng Hao lampeggiarono di freddezza. Il suo secondo vero sé agitò la sua mano destra verso la donna nella pergamena dipinta, e la sparizione della sua immagine venne improvvisamente arrestata, Anche le fiamme che la stavano bruciando si affievolirono un poco.


La donna annaspò stupita, e durante quel momento Meng Hao puntò il dito destro.


<em>Ottava Maledizione del Sigillo del Demone!</em>


<em>Settima Maledizione del Sigillo del Demone!</em>


La combinazione di queste due grandi magie sigillanti rilasciate allo stesso momento fece tremare violentemente la donna. Si era formata dalla volontà divina, ma improvvisamente si ritrovò recisa dalla volontà divina del suo vero sé.


“Cosa stai facendo?!?” strillò sconvolta, come la sua espressione.


Successivamente, il Karma l'avviluppò e fili composti dai cinque elementi la sigillarono all'interno. Meng Hao sollevò la mano e il corpo della donna iniziò gradualmente a ridursi. In un battito di ciglia, diventò una sfera bianca brillante che volò fino ad atterrare sul suo palmo. La schiacciò immediatamente.


Uno scoppio echeggiò mentre il Karma si infrangeva. La donna lanciò un urlo raccapricciante, come se fosse stata completamente distrutta insieme al suo Karma.


Ora era incapace di ritornare al suo Pianeta Giunco Settentrionale e al suo vero sé.


“Desidera la morte, e protesti anche ottenerla.” disse Meng Hao freddamente. Aprì la mano e infinite particelle luminose si innalzarono nell'aria. Meng Hao poteva ora percepire un nuovo spirito vendicativo intorno a lui.


Nessun altro poteva percepire gli sguardi velenosi: Meng Hao era l'unico in grado di sentirli.


Nel frattempo, su uno dei grandi pianeti che ruotavano intorno alla Nona Montagna, il Pianeta Giunco Settentrionale, c'era un continente che copriva la metà dell'intero pianeta. L'intero continente apparteneva ad un solo Clan, ed era il Clan Li!


Secondo alcune leggende, il Clan Li era stato fondato dai discendenti di Lord Li della Nona Montagna e del Nono Mare. Se fosse vero o meno, era impossibile determinarlo per chi spettegolava. Tuttavia, se questo fosse stato vero, perché Lord Ji non aveva sterminato questo Clan Li?


Nei vasti territori del Clan Li c'era un torreggiante altare, la cui estetica era unica: era costruito a forma di un enorme tridente. In cima al tridente, una donna sedeva a gambe incrociate in meditazione. Aveva i capelli molto lunghi che pendevano dal suo corpo ed era incredibilmente bella, quasi celestiale..


Improvvisamente, i suoi occhi si spalancarono, rivelando un'acuta, ma confusa luce.


“Il senso divino che ho lasciato a curare il clan del mio fratello più giovane nel Paradiso Meridionale è appena svanito….”




NOTE:
1. Questo capitolo non ha titolo nemmeno nella versione cinese originale.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter


                                



