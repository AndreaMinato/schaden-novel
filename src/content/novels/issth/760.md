---
title: Capitolo 760 - Tua madre è stata qui
pubDate: 2025-03-17T11:17:34.983Z
tags:
    - issth
---


Le nuvole di tempesta si stavano radunando.


Sopra alla Setta del Fato Viola, nuvole nere si formavano in spessi strati. Bagliori di lampi potevano essere visti, accompagnati dal rombo del tuono.


La pioggia avrebbe presto cominciato a cadere.


Quando si presentava un tempo come questo, con pioggia o neve, molte sette non proteggevano con uno scudo la setta dagli elementi. Anzi, avrebbero permesso alla pioggia e alla neve di cadere sulla setta stessa. Credevano che la pioggia e la neve fossero parte del Dao delle cose viventi, e sperimentare questo tipo di meteo avrebbe aiutato le energie spirituali della setta a prosperare.


Impedendo alla pioggia e alla neve di entrare nella setta, questa avrebbe sicuramente avuto l'aspetto di un paradiso immortale ma, a conti fatti, avrebbe perso una parte della sua connessione con la natura.


Meng Hao lanciò un'altra occhiata alla lancia di ferro, quindi si schiarì la gola e pronunciò alcune parole di cortesia. Quindi si diresse all'interno della Divisione Est degli Elisir, verso la piccola montagna che una volta era stata la sua casa. Nonostante tutti gli anni che erano passati, a nessun altro era stato concesso di occupare la montagna. Era come se la montagna gli fosse stata riservata per l'eternità.


Da questo dettaglio poteva dire con certezza che Meng Hao, per quanto riguardava il suo maestro Demone degli Elisir… sarebbe sempre stato un discepolo della Setta del Fato Viola.


Quando Meng Hao rientrò nella sua vecchia grotta dell'Immortale, il Capo della Setta del Fato Viola, gli Anziani e gli altri poterono vedere i ricordi negli occhi di Meng Hao, quindi se ne andarono discretamente. Meng Hao fu lasciato solo nella sua vecchia casa.


In poco tempo, i tuoni sopra la testa si fecero più forti e la pioggia picchiettò sul terreno mentre iniziava a cadere sul serio. Si sollevò una leggera nebbia, ma non fece in tempo ad alzarsi abbastanza prima che venisse ricacciata indietro dalla pioggia in arrivo. Presto si avvistarono piccoli rivoli di pioggia.


Tutto diventò confuso mentre i veli di pioggia discendevano. L'intera scena era di fascino e pace.


Meng Hao rimase all'ingresso della sua grotta dell'Immortale, guardando la pioggia, e pensando ai suoi giorni come alchimista.


Il tempo passò. Il cielo divenne scuro, e la pioggia continuò a cadere sempre più intensa. Meng Hao rimase lì per un lungo tempo, aspettando... che apparisse qualcuno. Tuttavia, fino a quando il bagliore dell'alba non comparì in cielo, non arrivò.


Meng Hao sorrise e scosse la sua testa in silenzio.


Quando il sole si levò, la pioggia cessò. Il cielo era limpido e l'umidità lasciata dalla pioggia faceva vibrare l'aria di una forza vitale esuberante. Meng Hao camminò fuori dalla sua grotta dell'Immortale e si preparò a lasciare la Setta del Fato Viola.


Mentre se ne andava fece visita a Bai Yunlai e gli lasciò una grossa somma in pietre dello spirito e elisir medicinali.


Fece visita anche a Hanxue Shan e ad alcuni dei suoi vecchi conoscenti. Lasciò dei doni a ciascuno di loro, persino a… Chu Yuyan.


Dopo aver considerato in silenzio per qualche momento, le lasciò un contenitore di giada con un filo del suo senso divino, il quale l'avrebbe protetta in momenti di crisi mortale. Lasciò il contenitore di giada a Hanxue Shan e le chiese di passarlo a Chu Yuyan. Dopo questo, si sollevò a mezz'aria e si trasformò in un raggio di luce che scattò lontano.


Nel momento in cui se ne andò, Chu Yuyan sedeva nella sua grotta dell'Immortale nella Divisione Est degli Elisir, mordendosi le labbra mentre guardava in alto nel cielo.


“Hai fatto la tua scelta, e io ho il mio orgoglio!” mormorò delicatamente. Infine giunse Hanxue Shan. Esitò per un istante prima di offrire il contenitore di giada a Chu Yuyan.


Chu Yuyan rimase in silenzio per un momento. All'inizio, non voleva accettare il dono ma, alla fine, non riuscì a controllarsi. Alzò la sua mano e prese il contenitore di giada.


Hanxue Shan si lasciò sfuggire un leggero sospiro, quindi si allontanò.


Chu Yuyan tremò mentre teneva il contenitore di giada in mano. Fu difficile dire quando ma, ad un certo punto, le lacrime presero a scorrerle sulle guance.


Meng lasciò la Setta del Fato Viola e volò attraverso gli sconfinati cieli sopra alle terre famigliari del Dominio Meridionale verso il Clan Song!


Il Clan Song si trovava a sud, in un'area speciale che non sopprimeva le basi di coltivazione dei coltivatori, ma che rendeva loro impossibile assorbire le energie spirituali del Cielo e della Terra.


Anni fa, Meng Hao non aveva modo di capire perché il Clan Song fosse così. Tuttavia, grazie al livello della sua base di coltivazione, ora sapeva che era una caratteristica creata da un esperto della Ricerca del Dao.


I coltivatori della Ricerca del Dao potevano formare le loro leggi naturali personali, le quali diventavano sempre più potenti man mano che si avvicinavano al massimo della Ricerca del Dao. Alla fine, queste leggi naturali potevano creare regioni speciali, proprio come il Clan Song.


Quando Meng Hao entrò nel territorio del Clan Song, l'intero Clan si lanciò in un tumulto. Il Patriarca del Clan Song, il quale si era recluso in meditazione sotto la superficie del clan, aprì immediatamente gli occhi e andò ad incontrare Meng Hao.


Il clan non avrebbe permesso il più piccolo segno di mancato rispetto nei confronti di Meng Hao. In effetti, non esisteva un coltivatore nell'intero Dominio Meridionale che, ora, avrebbe mancato di rispetto a Meng Hao.


Magari Meng Hao non era incredibilmente forte, ma il suo secondo vero sé era un coltivatore al massimo della Ricerca del Dao e Meng Hao era il Principe di Sangue della Setta del Demone di Sangue.


L'intero Clan Song organizzò un grande banchetto in onore di Meng Hao, la cui dimensione era completamente senza precedenti. Mentre sedeva là, Meng Hao si guardò intorno osservando il Clan Song e meditando sul fatto che quella era la sua seconda visita a quel luogo.


La prima volta fu quando il Clan Song cercava un genero. Era stato quando aveva acquisito buona sorte e incontrato… Shui Dongliu.


Il Patriarca del Clan Song sedeva accanto a Meng Hao e non poteva fare a meno di sospirare emozionato.


Ancora più agitato del Patriarca, tuttavia, era l'Eccentrico Song…. Era ancora un coltivatore dell'Anima Nascente e sedeva in una posizione non troppo lontano da Meng Hao, la testa china, temendo che Meng Hao potesse guardare nella sua direzione.


Nonostante la testa china, Meng Hao lo notò comunque.


“Compagno Daoista Song,” disse freddamente, “Come stanno tutte quelle bestie selvagge che hai raccolto?” Dopotutto, Meng Hao non si era mai visto come il tipo di persona che serba rancore….


L'Eccentrico Song tremò, e pensò alle azioni di Meng Hao cui aveva avuto modo di testimoniare ai Laghi del Dao Primordiale. Dopo che fu tutto finito, Eccentrico Song aveva supposto che fosse acqua passata ma ora che Meng Hao si trovava nel Clan Song, era più nervoso che mai.


Subito dopo che Meng Hao pose la sua domanda, Eccentrico Song balzò in piedi, congiungendo le mani verso Meng Hao e inchinandosi ripetutamente. Il suo volto era coperto da un sorriso lusinghiero che sarebbe stato ancora più insopportabile da guardare se avesse cominciato a piangere.


“Anziano, sono onorato dal tuo interessamento. Tuttavia... non raccolgo più bestie selvagge.”


“Oh….” replicò Meng Hao. Come tornò ad osservare l'Eccentrico Song, notò lo sguardo di supplica negli occhi dell'uomo.


Meng Hao sorrise leggermente e guardò altrove.


Eccentrico Song tirò un sospiro di sollievo e si sedette velocemente, dopo di che prese il suo bicchiere e bevve un lungo sorso di alcolico. Sebbene la sua paura fosse stata mitigata, alcuni istanti prima era stato terrorizzato a morte. Aveva sentito storie sull'incredibile aria omicida di Meng Hao, che poteva uccidere senza nemmeno sbattere una palpebra. Aveva sterminato esperti della Ricerca del Dao; massacrare i coltivatori della Recisione dello Spirito era più semplice per lui che uccidere cani. E per quanto riguarda i coltivatori dell'Anima Nascente… poteva cancellarli dall'esistenza semplicemente respirando.


La presenza di Meng Hao, e il fatto che sedeva accanto al Patriarca del Clan Son, lasciarono Eccentrico Song completamente terrificato. Dal momento in cui Meng Hao era ritornato nel Dominio Meridionale, Eccentrico Song aveva iniziato a recriminare le sue azioni passate. E quando la Setta del Demone di Sangue era salita alla ribalta, la sua paura era cresciuta.


“Assolutamente, positivamente, senza ombra di dubbio, vorrei non aver provocato quella minaccia tutti quegli anni fa…. Chi avrebbe mai potuto immaginare che quel ragazzaccio sarebbe potuto diventare tanto potente…. Aiiiii, nessuno avrebbe mai potuto prevederlo.” Sospirando, Eccentrico Song ripensò a quegli eventi nello Stato di Zhao e a come Meng Hao si era aperto la via verso la cima della montagna massacrando con la lancia di ferro. Eccentrico Song sembrò quasi in trance mentre ricordava tutte le pietre dello spirito e gli elisir medicinali che erano stati portati via.


“Tuttavia,” pensò, “quante persone nel Dominio Meridionale possono dire di aver fatto fuggire da loro quella malvagità, Meng Hao? Immagino che questo possa solo dimostrare quanto sono grande.” Ora che ci pensava, Eccentrico Song si sentì un po' compiaciuto con se stesso. “Anzi, era quel vecchio bastardo di Wu Dingiu che aveva istigato l'intero incidente!”


C'era un'altra persona al banchetto che sospirava emozionata, ed era la madre di Song Jia. Song Jia, invece, sedeva accanto a sua madre con un'espressione indifferente. Era sua madre quella ad avere l'espressione eccitata.


“Secondo quanto detto da quella donna tutti quegli anni fa,” pensò, “Jia può diventare la serva di Meng Hao…. Non male, in realtà! Come posso farla arrivare fino a lui, però?” Aggrottò le sopracciglia e guardò verso il Patriarca del Clan Song, solo per scoprire che anche lui la stava guardando. [1]


La donna capì immediatamente cosa stava pensando, quindi abbandonò il suo piano precedente.


Il banchetto durò per alcune ore. L'obiettivo primario di Meng Hao ora che era giunto nel Clan Song, era quello di rassicurarli e calmarli. Dopo tutto, la Setta del Demone di Sangue era ora il più grande potere nell'unificato Dominio Meridionale. Il Clan Song si era mantenuto neutrale, perciò era necessario che il Principe di Sangue della Setta del Demone di Sangue facesse personalmente visita.


Non c'era bisogno di accordi formali. La visita di Meng Hao era abbastanza per spiegare la posizione della Setta del Demone di Sangue. Allo stesso modo per il Clan Song, l'aver intrattenuto personalmente Meng Hao, mostrava le loro intenzioni.


Quando scese la sera, Meng Hao rifiutò gentilmente le richieste del Clan Song di rimanere ancora oltre. Quando si alzò per andarsene, il suo sguardo si posò su Song Jia, ed esitò per un momento prima di recuperare un contenitore di giada.


Il contenitore di giada aveva un filo del suo senso divino, simile a quello che aveva dato a Chu Yuyan. Meng Hao sapeva di essere riconoscente a Song Jia. La sua giovanile irrequietezza aveva influenzato la sua ricerca di un marito, ed era questo il motivo per cui non si era mai sposata. Meng Hao aveva sempre sentito di doversi scusare su questo fatto.


Considerando che le aveva personalmente donato il contenitore di giada, e che l'aveva aiutata nella Setta del Demone Immortale, sentiva finalmente di aver risolto la questione.


Song Jia accettò il contenitore di giada e chinò la sua testa per ringraziare, la sua espressione calma come sempre.


In disparte, il Patriarca del Clan Song sorrise mentre guardava, e i suoi occhi scintillarono. Infine rise di cuore e accompagnò Meng Hao fuori dalla dimora ancestrale del Clan Song.


“Patriarca, non c'è bisogno che mi guardi andare via” disse Meng Hao. “Se avrò del tempo libero in futuro, tornerò a farvi visita.” giunse le sue mani, quindi si preparò ad andare.


“Meng Hao, mio giovane amico” disse il Patriarca con una risata, “non c'è bisogno di tutte queste formalità. In verità, siamo ormai come una famiglia, giusto? La mia nipotina Song Jia è diventata da molto tempo la tua serva, perciò non c'è bisogno che tratti il Clan Song come se fossimo stranieri.”


“Serva?” disse Meng Hao, fermandosi di colpo. Guardò indietro verso il Patriarca con una strana espressione.


“Oh? Non lo sapevi, mio giovani amico?” Il Patriarca del Clan Song poteva capirlo dall'espressione di Meng Hao, ma finse comunque stupore. “Durante il periodo della ricerca di un suocero per il Clan Song, tua madre venne personalmente a chiedere di far diventare la mia piccola nipote la sua serva.”


Il cuore di Meng Hao prese a battere con grandi ondate di stupore. Tuttavia, dopo aver praticato la coltivazione per così tanti anni, non era più il novizio di una volta e la sua espressione rimase la stessa di sempre. Tuttavia, un profondo bagliore apparve nei suoi occhi mentre tornava a guardare il Patriarca Song.


“Patriarca, non c'è bisogno di girare intorno al problema. ,” disse Meng Hao.


Dopo aver guardato il volto di Meng Hao, l'espressione di Patriarca Song divenne solenne.


“Bene, non sono completamente sicuro che si trattasse di tua madre. Dopo che avvenne l'incidente, ho capito che le possibilità erano due. Una era che si trattasse veramente di tua madre, oppure... che si trattasse della madre del Giglio della Resurrezione!


“Non ho modo di determinarlo con sicurezza, ma posso dirti per certo che lei è un'Immortale. Per quanto riguarda che sia un falso Immortale, o un vero Immortale non lo so….Tuttavia, quello che so per certo è che proviene dalle Terre Orientali!” Patriarca Song colpì la sua borsa da trasporto per recuperare un contenitore di giada, che passò a Meng Hao.


“Questo è il suo aspetto, l'ho iscritto su questo contenitore in giada dalla mia memoria.”


Meng Hao accettò in silenzio il contenitore di giada. Quasi non osava guardarlo. Prese un respiro profondo, quindi mandò il suo senso divino all'interno, dove vide l'immagine di una donna.


Anche se la sua compostezza fosse stata più forte, sarebbe comunque andata in pezzi. Percepì come se centinaia di migliaia di tuoni stessero esplodendo nelle sue orecchie. Il suo corpo tremò e i suoi occhi si illuminarono di un intenso attaccamento e ossessione.


Aveva da tempo smesso di cercare di tracciare informazioni sui suoi genitori. Da tempo dava per scontato che il suo sogno d'infanzia di viaggiare verso le Terre Orientali fosse dovuto a qualcosa del suo passato..


Ma ora, aveva un intenso impulso ad andare immediatamente alle Terre Orientali per chiedere… PERCHE'?!


Questo perché la donna nel contenitore di giada….


Era identica all'immagine di sua madre che risiedeva nella sua memoria!!




NOTE:


1. L'incidente con “quella donna” capitò nel capitolo 190.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter


                                


                                



