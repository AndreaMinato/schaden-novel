---
title: Capitolo 763 - L’Amore Più Profondo
pubDate: 2025-03-17T11:17:34.983Z
tags:
    - issth
---


Il Decimo Patriarca del Clan Wang era già folle ma, in questo momento, era sprofondato ancora di più nella follia. Era pazzo, eppure lucido, incapace di controllare il suo corpo o la sua coscienza. L’unica cosa che poteva fare era rivivere incessantemente la distruzione del Clan Wang.


In questo momento, non poteva più dimenticare quelle cose che avrebbe voluto tanto dimenticare.


Viste le tecniche usate da Meng Hao, era chiaro quanto fosse profondo l’odio nei suoi confronti.


Dopo aver finito il suo lavoro, quello che aveva ottenuto Meng Hao non era una sensazione di felicità, ma una stanchezza infinita. Era uno sfinimento che aveva origine nel suo cuore e lo fece sospirare.


Si voltò per andarsene. Voleva andare lontano da questo posto. Non aveva più alcun desiderio di vedere il Decimo Patriarca del Clan Wang. Pretendere ancora la vendetta non avrebbe avuto senso. Xu Qing aveva meno di cento anni da vivere prima di dover andare negli Inferi per essere reincarnata.


Meng Hao si sentiva vuoto. Fu proprio quando si stava voltando per andare via che Wang Tengfei, con gli occhi carichi di ostinazione, fece un sorriso amaro e un respiro profondo. Volò all'improvviso verso il Decimo Patriarca del Clan Wang che si librava a mezz'aria con la testa tra le mani e le lacrime che scorrevano sul suo volto.


“Ascensione Immortale… Uccidere… Uccidere…”. Era completamente immerso nei ricordi legati alla distruzione dei membri del suo Clan. Sembrava che la sua anima fosse imprigionata in quel particolare giorno, destinata a ripetere per sempre ciò che aveva fatto.


“Patriarca!” gridò Wang Tengfei. Non appena si avvicinò, gli occhi del Decimo Patriarca del Clan Wang brillarono con un bagliore diabolico.


“Anima… Anima… La mia Anima” disse, fissando Wang Tengfei. Le anime dei membri del suo Clan erano una tentazione incredibile per lui. Era attratto da loro a livello istintivo, come se credesse che fossero un qualcosa di cui aveva bisogno per guarire la sua anima.


Era un istinto su cui non aveva il controllo. Il suo corpo balenò quando sfrecciò verso Wang Tengfei, al che a sua mano si mosse velocemente per afferrare l’estremità della sua testa.


Wang Tengfei non fece nulla per schivarlo. Lasciò avvicinare il Decimo Patriarca, lasciando che la sua mano afferrasse la sua testa. Ci fu anche un crepitio quando le dita perforarono il suo cranio.


A Wang Tengfei non importava del dolore intenso.


Gli occhi del Decimo Patriarca del Clan Wang brillarono per l’avarizia e la follia quando si preparò ad estrarre l’anima di Wang Tengfei e a usarla per tentare di guarire la sua.


A Meng Hao girò la testa e lui girò su se stesso con gli occhi che balenavano. Sollevò la mano destra e il suo secondo io sfrecciò immediatamente verso Wang Tengfei.


“Meng Hao!” gridò Wang Tengfei, con il volto contorto e livido. Il suo corpo tremò quando iniziò ad avvizzire; tutta l’essenza della sua forza vitale veniva apparentemente risucchiata come nutrimento per l’anima. “Questa è la mia decisione! Questa è la ragione per cui sono andato alla ricerca del Patriarca!


“Non interferire! Questa è la decisione di Wang Tengfei!”. Il suo corpo tremò quando le sue gambe vennero prosciugate. Negli occhi del Decimo Patriarca del Clan Wang brillò una strana luce e la sua mano destra si strinse.


“La mia vita non ha alcun senso. Preferisco morire per mano del Patriarca che essere ucciso da qualcun altro. Lascia che la mia anima risani la sua anima!


“Meng Hao, non ho bisogno che tu venga a salvarmi. Non è necessario! Lasciami… morire in modo sensato!


“Credo che questa sia la cosa più sensata che io abbia mai fatto in tutta la ma vita. Il mio Clan, i miei genitori, il mio fratellone, tutti i membri del mio Clan… loro hanno già consegnato le loro anime. Io sono l’unico rimasto… e adesso… tocca a me!


“Non posso scegliere di continuare a vivere, Meng Hao, ma posso scegliere come morire… lasciami stare, non salvarmi. Questa è una questione del Clan Wang e non ha nulla a che fare con te!”. Wang Tengfei tremò quando il resto del suo corpo deperì. La sua forza vitale fu riversata nell'anima del Decimo Patriarca, facendo sollevare dei filamenti di vapore bianca dai punti in cui le dita lo avevano perforato.


Sul volto del Decimo Patriarca del Clan Wang era possibile vedere un’espressione di sforzo. Tuttavia, l’istinto di assorbire i suoi compagni di Clan non svanì e continuò a risucchiare la forza vitale. Il corpo di Wang Tengfei iniziò a cadere a pezzi e dalla sua testa si levarono grandi quantità di vapore bianco. La sua anima.


I suoi occhi sbiadirono e lui parve invecchiare. Sembrava aver raggiunto la fine della sua vita. Non era più il giovane bello e perfetto che ricordava Meng Hao. Era grottesco, nient’altro che pelle appesa ad uno scheletro.


“Meng Hao, all'epoca… è stata tutta colpa mia… me ne sono reso conto troppo tardi. È stato solo con lo stermino del mio Clan che ho capito… quanto devo essere stato irritante con tutti.


“Non mi stupisce che Yuyan mi abbia lasciato… aveva ragione… Meng Hao, il mio odio per te è per lo più gelosia e invidia. Ogni cosa che ho detto dopo che tu mi hai salvato prima… In realtà, non volevo ammettere che dopo che per me era cambiata ogni cosa, tu sei stato l’unico ad avermi trattato meglio di prima…


“Meng Hao…”. Wang Tengfei guardò Meng Hao e parve rifiutarsi di separarsi dal mondo. Lo sguardo nei suoi occhi era lo stesso sguardo di ambizione sfrenata che era presente prima, e lo stesso orgoglio.


“Meng Hao, io… ho un’ultima richiesta. Potresti… trattare bene Chu Yuyan?!?!


“È una brava ragazza e io non la merito. Potrebbe sembrare fredda ma, dentro di sé, è molto debole…


“Meng Hao, dato che hai la mia eredità e dato che hai preso la mia buona fortuna, beh, allora tu… devi senza dubbio… andare avanti! Raggiungi il culmine! Lascia il Pianeta Paradiso Meridionale e scala le vette più alte…


“Questo è il mio sogno. Tu… devi andare avanti!”. Wang Tengfei ridacchiò quando si rese conto che in realtà non odiava Meng Hao. Insieme alla risata, all'improvviso parve rilassarsi. All'apparenza si stava perdendo nei meravigliosi tempi passati, nella perfetta semplicità della Setta dell’Affidabilità.


Sorrise, poi la sua testa cedette e la sua vita giunse al termine…


La sua anima era stata estratta completamente dal Decimo Patriarca del Clan Wang, che poi la mise in bocca. Lungo il volto del Patriarca scorsero sempre più lacrime quando prese a morsi e poi inghiottì l’anima. Dopodiché, sollevò la testa e gridò.


“Ascensione Immortale… Ascensione Immortale… Uccidere. Uccidere…”. Gridando, sfrecciò all'orizzonte, piangendo e gridando con fare infelice.


Meng Hao rimase lì a bocca aperta. Una volta che tutto era finito, chiuse gli occhi per molto tempo. Quando li aprì, fu visibile lo sfinimento. Dopo aver visto la determinazione negli occhi di Wang Tengfei, comprese. Anche se lui e Wang Tengfei non si fossero incontrati in questo giorno, una volta che Wang Tengfei avrebbe trovato il Decimo Patriarca del Clan Wang avrebbe fatto esattamente la stessa cosa.


Dato che nelle sue vene scorreva il sangue del Clan Wang, il Decimo Patriarca del Clan Wang sarebbe comunque piombato su di lui e avrebbe risucchiato istintivamente la sua anima. Nessuno avrebbe potuto fare qualcosa per cambiarlo. Riguardo a Meng Hao, tutto quello che aveva fatto era stato costringere il Patriarca a ritrovare una piccola parte di lucidità, così da garantire che si sarebbe pentito in eterno delle sue azioni.


Alla fine, di chi era davvero la colpa…?


Era di Meng Hao? Anche lui era una vittima. Era del Decimo Patriarca del Clan Wang? Forse il suo dolore era maggiore di quello di chiunque altro.


I membri del Clan Wang erano del tutto innocenti. Riguardo a Wang Tengfei, la sua decisione era solenne e commovente.


Di chi era la colpa…? Si trattava di una domanda senza risposta che non portava a nulla. Se si doveva davvero incolpare qualcuno o qualcosa, forse… l’avidità era la risposta.


Se il Decimo Patriarca non avesse bramato la Consistenza Perfetta del Dao di Meng Hao… allora forse non sarebbe accaduto nulla di tutto questo.


“Il karma è un ciclo con molte curve e svolte…” sussurrò Meng Hao. All'improvviso, la sua comprensione di causa ed effetto del Karma divenne più approfondita. Tuttavia, questa comprensione era arrivata ad un prezzo terribile.


Meng Hao sospirò demoralizzato, poi si voltò lentamente e si diresse verso l’orizzonte.


La decisione finale di Wang Tengfei era un qualcosa che Meng Hao non avrebbe potuto prevedere. Mentre volava nell'aria, ad un tratto si ricordò della prima volta che aveva visto Wang Tengfei nella Setta dell’Affidabilità.


Ripensò al loro primo scontro e all'eredità del Drago Volante delle Tempeste. Poi c’era stata la gara per entrare nella Fazione Interna della Setta, così come tutti gli eventi che avevano avuto luogo nel Dominio Meridionale. Ogni cosa sembrava accaduta così tanto tempo fa. Adesso Meng Hao sapeva… che il ricordo più profondo di Wang Tengfei sarebbero state le parole che aveva detto qualche istante prima di morire e l’espressione sul suo volto.


“E quello era Wang Tengfei!” disse a bassa voce.


Tornò finalmente alla Setta del Demone di Sangue, sfinito, immerso nell'illuminazione riguardo al Karma e con le mani macchiate di rosso per il sangue. Il primo luogo in cui andò fu la Gola del Principe di Sangue.


Trovò Xu Qing e avvolse le sue braccia attorno a lei per molto, molto tempo. Affondò la testa nei suoi capelli profumati e non disse nulla.


Xu Qing parve comprendere. Lo stringeva, accarezzandogli delicatamente la schiena per dargli conforto.


Lui sembrava sfinito. Prima c’era stata la storia emozionante di Chen Fan, poi la notizia di sua madre. Infine… c’erano stati Wang Tengfei e il Decimo Patriarca del Clan Wang, e la sua comprensione relativa alla gravità del Karma.


“Xu Qing, voglio dormire” disse a bassa voce.


“Allora dormi”, rispose lei delicatamente. “Io resterò qui con te…”.


Chiuse gli occhi.


Xu Qing lo stringeva. Si sedette fuori dalla casetta di legno nella Gola del Principe di Sangue. Si sdraiò e dormì.


Abbassò lo sguardo verso di lui e attorcigliò una ciocca dei suoi capelli attorno al dito. L’espressione sul suo volto era di compassione e di amore profondo.


Meng Hao dormì per due giorni. Quando aprì finalmente gli occhi, era notte. In alto nell'oscurità, il manto di stelle brillava intensamente, ma queste non potevano avvicinarsi alla bellezza degli occhi di Xu Qing. Non erano nemmeno calde e luminose come il suo sguardo, nemmeno delicate e incantevoli come la sua espressione.


Meng Hao la guardò negli occhi e lei ricambiò lo sguardo.


All'improvviso, parve scattare qualcosa nella testa di Meng Hao.


“L’espressione più intensa dell’amore è stare semplicemente con qualcuno…” sussurrò. All'improvviso comprese perché l’Anziano Fratello Chen Fan avesse scelto di vegliare sul masso anziché andarsene per praticare la Coltivazione. Per Chen Fan, il solo stare con la sua amata era un modo per esprimere l’amore.


Meng Hao comprese anche perché Wang Tengfei avesse deciso di morire. Per lui, era più importante stare con i membri del suo Clan e con il suo Patriarca. Quello… era il suo modo di esprimere amore.


Non aveva importanza che si parlasse di amore per gli amici, per il clan o amore romantico… l’espressione di amore più intensa era semplicemente restare con qualcuno.


Io resto con te, tu resterai con me… Era questo l’amore.


Il fatto che Xu Qing avesse deciso di rimanere con lui gli aveva fatto comprendere quale fosse il vero significato dell’amore.


“Xu Qing”, disse, guardandola con fare serio, “Facciamo una cerimonia di unione. Sposiamoci”.


Xu Qing fu attraversata da un fremito; le sue ciglia tremarono e il suo cuore iniziò a battere all'impazzata. Il matrimonio è una delle più importanti occasioni possibili nella vita di ogni donna. Le guance di Xu Qing divennero rosse, ma lei non evitò lo sguardo di Meng Hao. Lo guardò a sua volta e annuì lentamente.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
        



