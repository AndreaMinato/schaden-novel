---
title: Capitolo 764 - Il Matrimonio Infiamma il Dominio Meridionale
pubDate: 2025-03-17T11:17:34.983Z
tags:
    - issth
---


Il grande matrimonio di Meng Hao!


Bastò un solo giorno affinché la notizia si diffondesse dalla Setta del Demone di Sangue lungo tutte le terre del Dominio Meridionale. Ben presto, ogni Coltivatore nel Dominio Meridionale parlava di questa cosa. In dieci giorni, tutto il continente fu travolto dal clamore.


Il nome di Meng Hao adesso era indiscutibilmente famoso e stimato, come un arcobaleno grandioso che si estendeva fino ai punti più remoti del cielo.


Il Principe di Sangue della Setta del Demone di Sangue!


Il clone al culmine della Ricerca del Dao!


Conosciuto in precedenza come Gran Maestro Calderone degli Elisir!


A causa delle diverse identità, il grande matrimonio di Meng Hao divenne il centro di attenzione di tutti i Coltivatori del Dominio Meridionale. In passato non c’era mai stato un matrimonio che avesse causato un trambusto simile e, probabilmente, non ce ne sarebbe stato un altro in futuro.


La notizia fu come un vento di tempesta che attraversò il Dominio Meridionale, facendo tremare moltissime menti. Innumerevoli Coltivatori tremavano per il desiderio di riuscire a partecipare personalmente.


Infatti… coloro i quali avevano i requisiti per partecipare erano oggetto di grande invidia e ammirazione.


“Hai sentito? Il Principe di Sangue della Setta del Demone di Sangue, Meng Hao, si sposerà il quindici del mese prossimo!”.


“Sì, naturalmente la nostra Setta ha sentito parlare del grandioso matrimonio si sua eccellenza Meng Hao. Il nostro Patriarca è addirittura uscito dalla meditazione in isolamento per preparare personalmente un regalo di nozze!”


“Scommetto che gli esperti più potenti di tutto il Dominio Meridionale si riuniranno nella Setta del Demone di Sangue”.


“La tua notizia è vecchia! Il mio maestro ha già scoperto che il grande matrimonio di sua eccellenza Meng Hao non si terrà nella Setta del Demone di Sangue. Sarà sul confine del Dominio Meridionale, in un grande lago!”


Il matrimonio di Meng Hao era la notizia di cui tutti stavano parlando. Tutte le Sette e tutti i Clan si misero in moto per preparare dei regali di nozze preziosi e degni di nota.


La data del matrimonio era fissata al quindici del mese successivo e il luogo, il lago al confine del Dominio Meridionale, era abbastanza particolare da portare la gente a iniziare ad analizzarne il significato velocemente.


“Quello… è il punto in cui si trovava lo Stato di Zhao!”


“Diverse centinaia di anni fa lo Stato di Zhao è scomparso misteriosamente. L’unica cosa rimasta fu un enorme foro nel terreno. Con il passare del tempo, questo si è riempito di acqua e si è trasformato in un lago…”


“Esatto. L’eminente Meng Hao e la sua amata, Xu Qing, provengono entrambi dallo Stato di Zhao. È davvero appropriato tenere lì la cerimonia di unione!”


Proprio quando infuriarono le discussioni, le decine di migliaia di discepoli della Setta del Demone di Sangue lasciarono entusiasti la Setta del Demone di Sangue e si diressero felici verso il luogo della cerimonia di unione, quel lago enorme.


Dopo essere arrivati, si misero subito al lavoro per costruire le strutture necessarie e decorare tutta la regione, trasformandola in qualcosa di grandioso e simile a un palazzo!


Il matrimonio di Meng Hao era un evento importante per il Dominio Meridionale, ed era ancora più importante visto che riguardava la Setta del Demone di Sangue. Dopo la determinazione mostrata da Meng Hao quando aveva messo a rischio la sua vita nella guerra con i quattro poteri alleati, i discepoli della Setta del Demone di Sangue ardevano per una devozione fanatica nei suoi confronti.


Pertanto, i discepoli della Setta del Demone di Sangue, dal primo all'ultimo, erano determinati a garantire che nella preparazione non fosse mostrata la minima incuria.


Meng Hao sapeva che sarebbe stato impossibile mantenere il segreto sul suo matrimonio. Era l’avvenimento più importante delle loro vite, e loro due sarebbero diventati dei Coltivatori uniti. Era necessario informare il Dominio Meridionale. Riguardo alle persone che avrebbero partecipato alla cerimonia in quel giorno, sarebbero stati tutti ospiti illustri.


Così i discepoli della Setta del Demone di Sangue avevano mandato gli inviti alle diverse Sette e i diversi Clan. Ogni Setta o Clan che ne riceveva uno veniva pervasa dall'entusiasmo e da un orgoglio incredibile.


Tuttavia, c’erano dei luoghi che meritavano un trattamento eccezionale. Meng Hao portò personalmente Xu Qing lì per consegnare gli inviti.


La prima tappa era la Setta del Fato Viola. Il Patriarca al culmine della Ricerca del Dao della Setta del Fato Viola, Sun Tao, comparve con piacere per accettare l’invito.


Dopo uno scambio cordiale, Meng Hao lanciò un’occhiata in direzione della vetta principale della Divisione Est degli Elisir. Lui e Xu Qing congiunsero le mani e fecero un inchino profondo verso il luogo in cui Gran Maestro Demone degli Elisir meditava in isolamento.


Quasi nello stesso momento in cui Meng Hao si inchinò, dalla montagna riecheggiò una voce antica con risate di gioia.


“Hao’er, il maestro verrà fuori il giorno del tuo matrimonio. Sarà il tuo cerimoniere!”


Meng Hao tremò e alzò la testa per guardare in direzione della vetta principale della montagna. Accanto a lui, Xu Qing sorrise timidamente e chinò il capo.


“Molte grazie, maestro!” disse Meng Hao a bassa voce.


Quando lui e Xu Qing andarono via accadde qualcosa di cui Meng Hao non si rese conto, sebbene Xu Qing la notò. Su una delle vette delle montagne della Divisione Est degli Elisir c’era una donna. Sembrava triste mentre osservava Meng Hao e Xu Qing in silenzio.


Si trattava di Chu Yuyan.


Il suo corpo tremò appena per il forte vento di montagna che sollevava i suoi abiti. Sembrava una dea ma, in quel momento, ebbe la sensazione che il suo cuore stesse sprofondando in una fossa di ghiaccio. Sentiva che il freddo la stava inghiottendo, e il suo cuore fu colpito da una fitta di dolore.


Stava lì amaramente, e le lacrime rigavano il suo volto.


Meng Hao non vide quelle lacrime, ma Xu Qing le vide.


Xu Qing si trattenne dal parlare quando si voltò e se ne andò con Meng Hao.


Su di un’altra montagna c'era Hanxue Shan. Nemmeno lei era felice, e prese a calci una pietra che si trovava davanti a lei. L’uomo accanto a lei, Ye Feimu, era ancora meno felice di lei. Lanciò un’occhiata a Hanxue Shan, con un’espressione complessa negli occhi. Non disse nulla mentre rimaneva in piedi al suo fianco.


Meng Hao e Xu Qing andarono a trovare di persona anche il Clan Song. Visto che il Patriarca del Clan Song gli aveva dato il contenitore di giada, Meng Hao sapeva che doveva un favore al Clan Song.


Patriarca Song non avrebbe mai detto nulla a riguardo, naturalmente, ma per Meng Hao si trattava di una questione di estrema importanza.


Patriarca Song scoppiò in una risata calorosa quando accettò l’invito. Poi guardò Meng Hao e Xu Qing con un lungo sospiro. Dopo che Meng Hao e Xu Qing volarono verso l’orizzonte, una certa donna all'interno del Clan Song dava l’impressione di essere solitaria mentre si trovava lì, da sola. Sospirava, ma, nel suo cuore, desiderava davvero che Meng Hao e Xu Wing trovassero la loro felicità.


Quella donna era Song Jia.


La tappa successiva era la Setta della Spada Solitaria. Non appena entrarono, i discepoli della Spada Solitaria si inchinarono con grande rispetto. Si strinsero attorno a Meng Hao quasi come se lui fosse un Patriarca quando lo accompagnarono all'interno della Setta.


Chen Fan era ancora seduto a gambe incrociate accanto al masso e meditava. Quando aprì gli occhi e vide Meng Hao e Xu Qing, sorrise felice.


“Congratulazioni, Fratello. Finalmente stringerai tra le tue braccia una donna bellissima. Sai, già nella Setta dell’Affidabilità mi ero accorto che provavi qualcosa per Sorella Xu.


“Voi due finalmente vi sposerete. Beh, siete fatti l’uno per l’altra!


“È davvero un peccato che non si riescano a trovare il Maggiore Ouyang e il Leader del Clan He. Anche se, nel caso in cui siano ancora nel Domino Meridionale, di certo sentiranno parlare del matrimonio”.


Chen Fan era felice di vedere Meng Hao e Xu Qing, e rise di più quel giorno di quanto non avesse fatto in decenni.


Rimasero tutto il giorno con Chen Fan. Prima di andare via, Meng Hao e Xu Qing congiunsero le mani e si inchinarono al masso che conteneva Shan Ling, la moglie del loro Fratello Chen Fan. Per tutta risposta, il masso brillò leggermente, come se stesse augurando loro ogni bene.


Alla fine, Meng Hao e Xu Qing andarono nella Setta del Gelo Dorato. Ciccio era in estasi. Non solo ammiccava con fare lascivo a Meng Hao, aveva fatto venire fuori tutte le sue più di cento compagne adorate quasi per metterle in mostra.


Le oltre cento donne porsero i loro saluti con dei sospiri melodici e delle risatine. Meng Hao aveva sul volto una strana espressione e, sebbene sembrasse che Xu Qing stesse ridendo, guardava Ciccio con uno sguardo che mostrava quanto non fosse divertita.


Ciccio non la notò e continuò ad istruire Meng Hao regalmente ad essere più come lui e a radunare qualche concubina in più…


“Li Fugui”, lo interruppe Xu Qing con freddezza, “non dimenticare che sono stata io a portarti nella Setta dell’Affidabilità quell'anno”.


Ciccio rimase sorpreso. Poi vide il sorriso imbarazzato di Meng Hao, d’un tratto tremò per aver compreso cosa fosse successo e cambiò velocemente argomento della conversazione.


Rimasero nella Setta del Gelo Dorato per una notte, poi andarono via.


Non tornarono alla Setta del Demone di Sangue o al lago. Meng Hao portò Xu Qing per un viaggio nel Dominio Meridionale come i mortali. Non volarono, camminarono, lungo le montagne e superando i fiumi. In quei giorni passeggiarono insieme, e durante la notte dormirono l’una tra le braccia dell’altro. Camminarono lungo profonde catene montuose e per delle vaste pianure, abbellendole con le tracce del loro passaggio.


Di tanto in tanto incontravano delle persone, le quali si inchinavano immediatamente in segno di saluto. Ben presto, nel Dominio Meridionale si diffusero le notizie riguardanti gli Innamorati Beati.


In quel mese viaggiarono in posti diversi. Xu Qing rideva felice mentre accompagnava Meng Hao, che smise di preoccuparsi della Coltivazione e del futuro. Si concentrò sul riposo e sul godersi la compagnia di Xu Qing.


Quando il mese finì, insieme ai loro viaggi, andarono in direzione dell’enorme lago che occupava il punto in cui era esistito lo Stato di Zhao.


La terra aveva subito una trasformazione completa in quel punto e adesso sembrava un paradiso celestiale. Al centro del lago, sopra l’acqua che si increspava, c’era un’isola con degli edifici di giada attorno ai quali erano state messe delle statue e delle incisioni ornamentali. Non era eccessivamente sfarzoso, ma aveva un fascino enorme.


Questo era il luogo in cui si stabilirono per aspettare due settimane fino… al giorno del matrimonio!


Risuonava il rumore delle risate mentre decine di migliaia di discepoli della Setta del Demone di Sangue si davano da fare nell'area attorno al lago, usando le tecniche magiche per modificare completamente tutta la zona. Di tanto in tanto, i discepoli si voltavano per guardare in direzione di un’isola nel bel mezzo del lago, e i loro volti diventavano colmi di fanatismo e benedizione.


Ben presto, i Coltivatori del Dominio Meridionale iniziarono a comparire e riunirsi nella zona in attesa del grande giorno.


Nel frattempo, nella regione centrale del Dominio Meridionale, in una città molto comune c’era una bancarella con cibo da strada che vendeva noodle. Due anziani aprivano il negozio in questo particolare punto ogni anno all'incirca in questo periodo. I loro noodle erano piuttosto famosi in tutta la zona.


Uno dei due anziani aveva la schiena curva, i capelli bianchi e un’espressione gentile. L’altro sembrava poco più giovane, ma aveva comunque diversi cappelli grigi in testa. Quando era giovane, era stato di certo molto bello.


I due uomini spesso oziavano e guardavano il tramonto mentre fumavano delle pipe lunghe. Di solito si sedevano in silenzio e non parlavano molto.


Giorno dopo giorno, anno dopo anno, era così che trascorrevano il tempo. Quando si erano spostati in questo luogo erano uomini di mezza età ma, con lo scorrere del tempo, erano diventati anziani.


Una sera particolare, quando la notte stava prendendo il posto della sera e lungo la città iniziava a diffondersi il brillio delle lampade, l’anziano ricurvo all'improvviso posò la pipa.


“Dovremmo andare?” chiese con voce roca.


Anche l’altro anziano accanto a lui posò la pipa.


“Sei tu quello che l’ha preso in simpatia tanti anni fa. Hai pagato un prezzo piuttosto elevato per quel ragazzino senza dire una parola di protesta. Adesso è famoso. Probabilmente non potrebbe essere più famoso, in realtà. Quando arriverà il giorno del matrimonio… forse io potrei decidere di non partecipare, ma tu… riusciresti davvero a starne alla larga?”


L’anziano ricurvo scoppiò a ridere e poi si alzò. “Va bene, è deciso. Ci andremo. Ho capito non appena non ho guardato quel novellino che aveva del potenziale!”


“Beh, va bene”, disse l’altro. “A nessuno dei due è rimasta molta longevità. Andiamo a trovare tutti i ragazzini, dopodiché avremo compiuto ogni cosa e potremo morire felici”.


I due anziani si scambiarono un’occhiata, poi scomparvero nella notte ridendo.


Questi due non erano altro che Maggiore Ouyang e He Luohua della Setta dell’Affidabilità. Maggiore Ouyang era già a corto di longevità da molti anni; il fatto che adesso fosse ancora vivo indicava che, da allora, aveva trovato qualche sorta di buona fortuna.


Delle scene simili avvennero nelle Terre Nere.


Il grandioso matrimonio di Meng Hao aveva mandato tutte le terre in fermento.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
                


                                



