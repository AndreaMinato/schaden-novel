---
title: Capitolo 768 - Le Nove Rovine dell’Avvizzimento Infernale
pubDate: 2025-03-17T11:17:34.985Z
tags:
    - issth
---


Boom!


Il pugno dell’anziano fece emergere un vortice enorme il cui centro era nero, come un buco nero. Esplose una forza gravitazionale spaventosa, che distorse l’aria quando questo sfrecciò verso Patriarca Gelo Dorato.


L’espressione di Patriarca Gelo Dorato era assente, ma aveva una base di Coltivazione alla Ricerca del Dao. Agitò la mano, facendo ribollire una nebbia che poi si trasformò in una spada di nebbia che sfrecciò verso il vortice.


Il Terzo Patriarca del Clan Li si librava nell’aria, con il bagliore delle formazioni di incantesimi che vorticava sotto ai suoi piedi. Mentre sfrecciava nell’aria, lasciava alle sue spalle dei segni di sigillatura che emanavano delle increspature potenti. In un batter d’occhio, aveva fatto un giro completo attorno all’anziano e al coccodrillo, circondandoli con incantesimi per sigillarli.


Il secondo vero io di Meng Hao agitò la mano destra. I suoi occhi brillarono quando la Spada di Legno del Tempo vorticò attorno a lui e il fiume del Tempo emerse con violenza. Avanzò, attraversando l’aria per poi comparire accanto al coccodrillo, dopo di che distese la mano verso il calderone di pietra.


Riguardo a Meng Hao, lui colpì la sua borsa da trasporto per produrre il Calderone dei Fulmini, poi lanciò uno sguardo verso l’anziano vestito con pelli di animali e attese la giusta occasione.


Il volto dell’anziano era feroce quando sollevò la testa e gridò. Ancora una volta aumentò di dimensioni, e un sorriso beffardo arricciò gli angoli della sua bocca. Fu a questo punto che… si auto distrusse!!


Quest’auto distruzione improvvisa e inaspettata di un Coltivatore al culmine della Ricerca Dao era un qualcosa che nessuno di quelli che si trovavano nella zona avrebbe potuto prevedere o per cui era preparato. Uno stratagemma simile era sostanzialmente inconcepibile.


Eppure… era successo!


Quando il suo corpo fisico esplose, l’aria fu pervasa dai boati e delle ondate impressionanti emersero in tutte le direzioni. Venne turbata tutta la legge naturale nella zona e ogni cosa fu bloccata, rendendo così impossibile il teletrasporto.


Patriarca Gelo Dorato e il Terzo Patriarca del Clan Li indietreggiarono velocemente e usarono tutto il loro potere per contrattaccare il potere dell’auto distruzione. Il secondo vero io di Meng Hao non ebbe altra scelta che fare lo stesso ed evitarlo.


Riguardo al coccodrillo, questo si trasformò in un fulmine nero che sfrecciò a una velocità incredibile verso il Dominio Meridionale. In un batter d’occhio arrivò a mezz’aria, pronto a colpire il terreno.


Il calderone di pietra sul suo dorso iniziò a sprigionare una luce nera. La terra nera all’interno del calderone iniziò a dimenarsi e agitarsi, e il bastoncino d’incenso… iniziò a bruciare spontaneamente!


Il fumo saliva in alto con delle spirali e tutti i Coltivatori del Dominio Meridionale rimasero basiti.


Demone degli Elisir, Patriarca Song e Sun Tao della Setta del Fato Viola sfrecciarono di nuovo verso di questo a gran velocità nel tentativo di bloccarlo. Gli anziani vestiti di nero e di bianco scoppiarono a ridere e avanzarono in volo per inseguirli.


Riguardo al ragazzo che continuava ad accarezzare il Frutto Cinabro, anche lui seguì. In un batter d’occhio, tutto il gruppo si trovò sopra al Dominio Meridionale, e si stava preparando all’attacco.


Quando Meng Hao vide il coccodrillo scendere verso la terra, la sua mano scattò e la puntò in avanti.


Ottava Maledizione del Sigillo del Demone!


Venne creato immediatamente del Qi Demoniaco invisibile. Questo avvolse il coccodrillo, che all’improvviso si fermò. Tentò di liberarsi ma, prima di riuscirsi, attorno a questo comparve un vortice dorato.


Grande Magia del Demone di Sangue!


Il vortice dorato girava ancora e ancora, risucchiando così dal coccodrillo Qi e sangue, oltre alla base di Coltivazione. Nello stesso momento, Meng Hao sfrecciò in avanti alla massima velocità. Ci mise solo un momento ad avvicinarsi al calderone di pietra, poi allungò la mano pronto ad afferrarlo.


“Stai cercando la morte?!” dissero i due anziani in bianco e nero. Con delle risatine fredde, si abbassarono verso Meng Hao, anche se Patriarca Song e Sun Tao si spostarono immediatamente per intervenire.


Il ragazzino che si trovava sulle spalle del gigante rise con freddezza, gettando di lato la metà rimasta del Frutto Cinabro, poi si alzò in volo per attaccare Meng Hao.


A questo punto, i Protettori del Dharma sinistro e destro si avvicinarono immediatamente con tutta la velocità che riuscirono a controllare.


Si stava svolgendo una vera battaglia caotica!


Meng Hao era quasi sopra al coccodrillo e fu quasi sul punto di entrare in contatto con il calderone quando, all’improvviso, spalancò gli occhi. Dentro di lui emerse una sensazione strana, qualcosa che poteva sentire soltanto grazie al suo stato di Sigillatore del Demone; ebbe la sensazione che fossero in arrivo delle crisi spaventose.


Non fu l’unico ad avere questa sensazione; anche il suo secondo vero io ebbe una sensazione simile che Meng Hao poté percepire attraverso il loro legame.


Fu a questo punto che una mano avvizzita schizzò fuori all’improvviso dal terreno all’interno del calderone di pietra. La mano era chiusa in un pugno che andava in direzione della mano di Meng Hao.


Dal calderone di pietra riecheggiò una voce antica: “Misero Coltivatore alla Recisione dello Spirito! Levati di mezzo!!”


Si propagò un’esplosione enorme!


Meng Hao poteva percepire un potere incredibile che scorreva verso di lui come un’inondazione. Risuonarono immediatamente dei crepiti dal suo corpo. Se non avesse avuto il corpo fisico alla Ricerca del Dao, questo pugno lo avrebbe ferito gravemente.


Tuttavia, il suo strato Eterno si attivò subito per guarirlo. Non solo non batté in ritirata, ma i suoi occhi iniziarono a sprigionare un’aria assassina. La sua mano destra si allungò e afferrò il pugno avvizzito, poi lo contorse con violenza.


BOOM!


La terra nel calderone di pietra esplose quando un anziano con indosso abiti fatti di pelli di animali fu strattonato fuori da Meng Hao. Quando comparve, il corpo del coccodrillo iniziò ad avvizzire ancora ancora più velocemente. Parte della sua forza vitale e della sua base di Coltivazione vennero assorbite da Meng Hao, ma la maggior parte veniva risucchiata dall’anziano. Mentre lui assorbiva il potere, tornò rapidamente al suo precedente aspetto con un’altezza di diversi metri.


Lui… non era morto alla fine!


Quello che aveva auto distrutto non era il suo vero io, ma un clone!


“Elisir dello Spirito del Dao!!” esclamò Demone degli elisir con gli occhi spalancati.


Gli Elisir dello Spirito del Dao erano rari nelle terre del Paradiso Meridionale. Si trattava di un tipo di elisir medicinale antico, di cui esistevano pochi esemplari. Quando un Elisir dello Spirito del Dao si fondeva con l’aura di un Coltivatore, produceva un’incarnazione che non poteva esistere per un periodo di tempo molto lungo, forse il tempo necessario affinché bruci un bastoncino d’incenso.


L’auto distruzione era stata provocata da nient’altro che l’incarnazione dell’Elisir dello Spirito del Dao!


Non appena l’uomo con gli abiti in pelle di animale venne strattonato fuori dalla terra da Meng Hao, nei suoi occhi divenne visibile uno sguardo di sorpresa scioccata. Tuttavia, questa si trasformò velocemente in un’espressione di crudeltà quando l’uomo tirò un pugno con la mano sinistra.


Gli occhi di Meng Hao brillarono per la freddezza quando anche lui tirò un pugno!


Si poté udire un’esplosione enorme e dagli angoli della bocca di Meng Hao colò del sangue. Lui sfrecciò all’indietro nell’aria e poi esplose. Tuttavia, proprio quando il sangue iniziò a comparire all’improvviso, si radunò per formare nuovamente il suo corpo.


L’anziano con gli abiti in pelle di anime scoppiò in una risata fragorosa e disse: “Io sono il Sommo Sacerdote del Clan della Linea di Sangue Imperiale delle Distese del Nord! Compagni Daoisti del Dominio Meridionale, potreste anche essere veloci, ma sarete abbastanza veloci da fermare QUESTO?!”


Allungò la mano e afferrò il calderone di pietra, lo trascinò nell’aria e poi lo lanciò verso la terra.


Il calderone di pietra si muoveva ad una velocità incredibile. In un solo istante, si trovò a meno di mille metri dal terreno.


Patriarca Song, Sun Tao e i Protettori del Dharma destro e sinistro lo inseguirono più veloci che poterono. Volevano teletrasportarsi, ma l’auto distruzione del clone dell’anziano aveva mandato la zona nel caos, rendendo impossibile il teletrasporto.


Questo era il suo piano fin dall’inizio, e stava funzionando alla perfezione!


I due uomini vestiti di bianco e nero, così come il ragazzo, fecero tutto ciò che era in loro potere per impedire che il calderone fosse bloccato. Tutto quello che dovevano fare era ostacolarli per qualche istante. Considerato che i loro avversari erano al loro stesso stadio, non si trattava di un compito difficile!


Quando il corpo di Meng Hao fu completamente riformato, i suoi occhi erano calmi. Il suo secondo vero io si avvicinò, ed entrambi volarono via insieme. Quando il secondo vero io scatenò il potere di un fiume del Tempo, Meng Hao produsse il calderone dei fulmini e premette su questo, guardando allo stesso tempo un masso sulla terra.


Dal calderone dei fulmini sferragliò un’esplosione e i fulmini crepitarono, portando tutti a guardarli.


Tuttavia, nel momento in cui videro Meng Hao… lui sparì! Al suo posto c’era un masso enorme!


Allo stesso tempo, Meng Hao comparve nel punto in cui prima c’era stato il masso, sulla terra. Poi sfrecciò in aria e afferrò il calderone di pietra!


“Impossibile!!”. L’anziano con gli abiti in pelle lo fissò incredulo. E non fu l’unico, gli anziani in bianco e nero, così come il ragazzino, fissarono tutti con gli occhi spalancati. Quasi non riuscivano a credere che un Coltivatore alla Recisione dello Spirito fosse in grado di fare una cosa simile.


Inoltre, il fumo proveniente dal bastoncino d’incenso vorticò ed entrò nel corpo di Meng Hao per avvizzirlo. Tuttavia, il suo strato Eterno represse completamente quel potere.


Negli occhi di Meng Hao balenò la determinazione. Non poteva permettere che quella cosa continuasse a bruciare, quindi allungò la mano destra per spegnerla. Tuttavia, proprio quando afferrò la testa del bastoncino tra le dita e la strinse, si sprigionò una forza incredibile. Una volta che il bastoncino d’incenso era accesso… non poteva essere spento!


“Bene, non mi serve spegnerlo…” pensò Meng Hao, con gli occhi che sprigionavano gelo. Con quelle parole, produsse il calderone di fulmini e poi si guardò attorno. Un istante dopo, i suoi occhi si posarono sulla folla di Coltivatori delle Distese del Nord che si trovavano ancora sopra il Mare della Via Lattea.


“NOOOO!!” gridarono gli esperti delle Distese del Nord, voltandosi per sfrecciare verso Meng Hao.


Furono troppo lenti, di poco. Il calderone di fulmini tuonò e i fulmini balenarono. Il corpo di Meng Hao svanì, per essere poi sostituito da un Coltivatore delle Distese del Nord che sembrava confuso.


Riguardo a Meng Hao, adesso si trovava sopra il Mare della Via Lattea, in mezzo alla folla di Coltivatori delle Distese del Nord. Lanciò immediatamente il calderone di pietra verso i Coltivatori sul ponte.


La sua velocità incredibile era tale che rendeva impossibile ostacolarlo. Riecheggiarono dei boati quando il calderone cadde e poi esplose. Sfruttando la forza della detonazione, il bastoncino d’incenso bruciò fino alla fine, liberando dei filamenti infiniti di fumo grigio. Il fumo sembrava senziente e affamato di carne e sangue. Iniziò subito a cercare corpi nelle vicinanze, poi cominciò a penetrare nei corpi delle centinaia di migliaia di Coltivatori delle Distese del Nord. Alcuni dei filamenti penetrarono addirittura il Giglio della Resurrezione, così da far diventare alcune parti del ponte grigie.


Si poterono udire delle grida disperate quando i Coltivatori terrorizzati delle Distese del Nord videro il fumo farsi largo in loro e avvizzire i loro corpi prima ancora di riuscire a mettere piede nel Dominio Meridionale.


Meng Hao tirò un sospiro di sollievo, ma la sensazione di pericolo che aveva sentito non si disperse. Al contrario… divenne più intensa, al punto che la sua mente era intorpidita!


“Che cosa succede?!” pensò, sfrecciando nell’aria mentre il fumo grigio vorticava verso di lui. All’improvviso, Meng Hao vide qualcosa all’orizzonte. Si trattava di un Frutto Cinabro mangiato a metà che stava cadendo al suolo. Quando lo vide, i suoi occhi si spalancarono.


Era quasi impossibile capirlo, ma il Frutto Cinabro... stava bruciando!!


Se lo si guardava con attenzione, si poteva capire che all’interno del Frutto Cinabro era nascosto in modo quasi impercettibile un bastoncino d’incenso!


Anche Demone degli Elisir riusciva a sentire che c’era qualcosa che non andava. Il fumo dell’incenso che aveva visto era proprio come l’Incenso delle Nove Rovine dell’Avvizzimento Infernale che ricordava, ma aveva ancora l’impressione che qualcosa gli fosse sfuggito.


Il suo volto tremolò quando si guardò attorno e all’improvviso vide… il Frutto Cinabro che il ragazzino delle Distese del Nord aveva gettato via con noncuranza!


“NON VA BENE!”


Il Frutto Cinabro di per sé non sembrava essere nulla di straordinario; l’unica cosa degna di nota riguardava il fatto che fosse stato per metà morso. Non era caduto ad una velocità elevata e per questo era stato difficile da individuare. Nel momento in cui fu scoperto, aveva già toccato il suolo.


Si poté udire un boato quando il Frutto Cinabro andò in mille pezzi. Al suo interno era nascosta la metà di un bastoncino di incenso, molto più piccola del bastoncino di incenso nel calderone di pietra. Tuttavia, stava bruciando e, non appena toccò la terra…. La terra divenne grigia. Poi, il grigiore si diffuse rapidamente. Non c’era modo di fermarlo.


Meng Hao rimase basito!


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter




                                



