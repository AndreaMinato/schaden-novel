---
title: Capitolo 769 – Il Potere della Maledizione!
pubDate: 2025-03-17T11:17:34.985Z
tags:
    - issth
---


Nove Rovine dell'Avvizzimento Infernale era stato raffinato dal sangue, dalle carni e dal grasso di un vero Immortale. Condensando il profondo rancore provato dal vero Immortale negli attimi prima della morte, veniva formata una potente maledizione.


Aveva solo un pecca fatale, o per meglio dire una debolezza. Mentre era vero che usava il rancore raffinato delle carni e del sangue di un vero Immortale per maledire la terra, questa maledizione non poteva essere sostenuta molto lungo. Al più, sarebbe durata per tre mesi prima che la terra si purificasse naturalmente!


Sfortunatamente, tre mesi erano un tempo sufficiente perché tutti i Coltivatori nel Dominio Meridionale avvizzissero completamente e fossero indeboliti fino al punto di morire. Per coloro che non fossero morti, le loro basi di Coltivazione sarebbero state ridotte significativamente.


Il modo migliore di usarlo era di attivare la maledizione nel momento di arrivo dell'esercito. Poi, l'armata delle Distese del Nord avrebbe potuto aprirsi la strada come un fulmine, uccidendo ed eliminando velocemente le fondamenta del Dominio Meridionale.


Le Distese del Nord ponevano molta importanza nella guerra con il Dominio Meridionale. A causa di ciò, il Clan della Linea di Sangue Imperiale non aveva risparmiato niente, neppure gli ultimi resti dell'Incenso delle Nove Rovine dell'Avvizzimento Infernale, del quale non c'era solo un pezzo, ma due.


Uno dei bastoncini d'incenso era stato usato in un attacco aperto, l'altro in uno a sorpresa. In questo modo... speravano di assicurarsi che almeno uno dei bastoncini d'incenso toccasse il suolo del Dominio Meridionale.


Le Distese del Nord avevano solo due possibilità!


Ed entrambe erano dovute agli... strani tesori del Clan della Linea di Sangue Imperiale!


Questo clan... poteva, in realtà, far risalire le sue origini al Dominio Meridionale. Però, molto tempo prima, erano stati sottomessi con la forza del Signore Ji quando aveva unificato i quattro grandi pianeti ed era divenuto il Signore della Nona Montagna.


Per quanto riguardava la Setta della Linea di Sangue Imperiale delle Distese del Nord, loro erano in realtà un ramo del Clan della Linea di Sangue Imperiale e avevano lo stesso sangue. La sola differenza era che, invece di seguire la gerarchia interna della famiglia, aveva una struttura in forma di Setta. In più, avevano diffuso un grande annuncio per attrarre gli estranei ad unirsi e quindi incrementare il loro potere totale.


In circostanze normali, le Distese del Nord non avrebbero osato usare un tesoro così bizzarro proprio sotto il naso del Clan Ji delle Terre Orientali, neppure con il Dominio Meridionale nel caos.


Ma ora... il destino del vero Immortale era apparso. Durante questo periodo di tempo, chiunque avesse raggiunto la vetta attraverso lo scontro per il destino dell'Immortalità sarebbe stato in grado di ottenere la vera Ascensione Immortale. Usando una tecnica speciale, il Clan della Linea di Sangue Imperiale era stato in grado di determinare che la fonte del destino dell'Immortalità... era nel Dominio Meridionale!


Per questo avevano attaccato con tale follia!


Occupando il Dominio Meridionale, potevano prendere il controllo della fonte del destino dell'Immortalità.


Al momento, delle grida miserabili giungevano dalla folla sul ponte del Giglio della Resurrezione. Le centinaia di migliaia di Coltivatori delle Distese del Nord della prima ondata strillavano mentre i loro corpi avvizzivano e le loro basi di Coltivazione scemavano.


Avevano sostenuto perdite significanti ancora prima di mettere piede nel Dominio Meridionale. Questo fece impazzire i quattro capi al picco della Ricerca del Dao che erano arrivati con la prima ondata.


Il loro odio per Meng Hao raggiunse immediatamente un livello mostruoso.


Tuttavia, le terre del Dominio Meridionale erano ancora in pericolo imminente!


In un battito di ciglia, il grigiore dell'Incenso delle Nove Rovine dell'Avvizzimento Infernale si propagò rapidamente e non gli ci volle molto per coprire l'intero Dominio Meridionale.


Era di un grigio scuro, quasi nero. Le piante e la vegetazione avvizzirono e morirono fino a perdita d'occhio. Gli animali selvatici gridavano in modo miserabile e cercavano di fuggire, ma si indebolirono rapidamente e caddero a terra, tremanti e con gli occhi pieni di disperazione.


Su a mezz'aria, il volto del Patriarca Song impallidì. Anche se stava fluttuando al di sopra del terreno, il suo corpo iniziò subito a emanare un fumo nero. La stessa cosa accadde a Sun Tao, al Terzo Patriarca del Clan Li e al Patriarca Gelo Dorato.


Il fumo nero si raccolse mentre le loro carni e il loro sangue cominciavano a marcire. Lo stesso valeva per il Demone degli Elisir.


“Incenso delle Nove Rovine dell'Avvizzimento Infernale...” disse il Demone degli Elisir ridacchiando amaramente. “Le Distese del Nord vogliono isolare la consistenza dei Coltivatori del nostro Dominio Meridionale. Questa maledizione... anche se scappassimo dal Dominio alla massima velocità, non servirebbe a niente. Tutti coloro che sono nati in queste terre non saranno in grado di volare... Questa maledizione è così potente!” Mentre parlava, il fumo nero saliva in volute dal suo corpo e il grigiore si propagò ulteriormente.


“Se solo potessimo impedire alla maledizione di diffondersi... ma come?!” Fu in quel momento che il Demone degli Elisir guardò, con il volto contorto dalla tristezza, verso Meng Hao, il quale tremava per la rabbia, con gli occhi iniettati di sangue. Il Demone degli Elisir rimase a bocca aperta. “Hao'er... tu... tu non sei affetto dalla maledizione!!”


Il corpo di Meng Hao non emanava nessun fumo nero... In precedenza, prima che l'incenso toccasse terra, aveva avuto effetto su di lui. Ma ora che il Dominio Meridionale era stato maledetto, solo le persone nate lì ne avrebbero subito l'effetto. Tuttavia, Meng Hao... non sembrava per niente toccato!


Per quanto riguardava il suo secondo vero sé, era stato creato usando il suo stesso corpo, perciò era lo stesso.


Meng Hao non aveva il tempo di pensare al perché la maledizione non avesse effetto su di lui. I suoi occhi erano iniettati di sangue mentre volava verso il suolo. Poteva vedere che non c'era niente che potesse fare per fermare la rapida propagazione della maledizione. Poteva anche vedere che il suo grigiore aveva già raggiunto il luogo della cerimonia di nozze e che tutto stava diventando grigio.


Al luogo del matrimonio, centinaia di migliaia di Coltivatori avevano combinato le loro basi di Coltivazione per formare una tempesta in un disperato tentativo di resistere. Il suo effetto purificante era piuttosto efficace nel ridurre il potere della maledizione, ma non poteva bloccarlo completamente.


Il fumo nero stava già iniziando a turbinare in modo sconvolgente.


A quest'ora, i quattro esperti al picco della Ricerca del Dao delle Distese del Nord avevano notato che Meng Hao indossava abiti che i Coltivatori non avrebbero vestito normalmente. Avevano anche visto le decorazioni del matrimonio in lontananza. Finalmente, capirono.


“Non ditemi che i Coltivatori del Dominio Meridionale erano in realtà radunati qui per presenziare alle nozze di costui!” disse il vecchio nella pelle di animale. I suoi occhi dardeggiarono di una luce vivace.


I due uomini che sembravano dei cadaveri animati sorrisero senza pietà. “Centinaia di migliaia di Coltivatori radunati per la cerimonia del legame di un Coltivatore!” disse uno di loro. “È destinato a essere intriso del colore del sangue!”


“Hahaha!” rise il giovane. “Delle meravigliose Nozze Rosse!”


“Un vero peccato che siano radunati tutti assieme, però. Se fossero stati sparpagliati attraverso il territorio, Nove Rovine dell'Avvizzimento Infernale avrebbe potuto propagarsi con un impatto ancora maggiore. Ora... sembra che sarà un pochino più debole.”


Meng Hao sfrecciò alla massima velocità verso il sito del matrimonio. Passò immediatamente attraverso la tempesta per apparire sopra l'isola nel lago.


Xu Qing, Chu Yuyan, tutti erano seduti a gambe incrociate, riversando il potere delle loro basi di Coltivazione nella tempesta per combattere contro la maledizione.


Il corpo di Xu Qing stava tremando con particolare forza. A causa della sua condizione peculiare... la maledizione la colpiva ancora più severamente degli altri!


Non appena Meng Hao la vide, i suoi occhi si colmarono di risolutezza. Allungò la mano destra la sbatté con forza sulla superficie del terreno. Immediatamente, il quarto livello della Grande Magia del Demone di Sangue si mise in moto.


Al posto di assorbire del sangue o delle basi di Coltivazione, avrebbe usato il suo vortice per cercare di assorbire il potere della maledizione delle Nove Rovine dell'Avvizzimento Infernale!


Non era sicuro che avrebbe funzionato, ma non riusciva a pensare ad altre opzioni. Le Distese del Nord avevano invaso nel giorno delle sue nozze. Un'occasione gioiosa era diventata tragica e questo non era qualcosa che poteva accettare!


Il suo cuore tremava ed era sul baratro della pazzia. La Grande Magia del Demone di Sangue vorticò rapidamente, con un vortice dorato che includeva lui, l'isola e l'intero lago.


Questo ruotava velocemente, facendo vorticare anche l'acqua del lago. Tuttavia, sebbene all'inizio sembrasse che la maledizione dell'Avvizzimento Infernale venisse influenzata, all'improvviso sembrò ignorare completamente Meng Hao.


“Vieni qui!!” ruggì. Si aprì un ampio taglio nel palmo destro, spruzzando a terra il sangue rosso brillante. Nello stesso attimo in cui il sangue penetrava nel suolo, la Grande Magia del Demone di Sangue raggiunse l'apice della sua velocità. Finalmente, la maledizione dell'Avvizzimento Infernale ne subiva gli effetti e cominciò ad avvicinarglisi. Tuttavia... andava troppo piano!


“Secondo vero sé!” gridò. Il suo clone sfrecciò giù dall'alto e atterrò dietro di lui. Si sedette a gambe incrociate, poi allungò la mano destra e la piazzò nel mezzo della schiena di Meng Hao.


Combinando il proprio potere con quello del secondo vero sé, Meng Hao riuscì a spingere il quarto livello della Grande Magia ancora più velocemente.


RUMBLE!


Fu come gettare una goccia d'acqua in una padella di olio bollente. L'acqua del lago ribollì, con Meng Hao al centro. Il potere della maledizione dell'Avvizzimento Infernale che permeava la terra iniziò immediatamente a montare verso Meng Hao.


Seguì il suo sangue e la carne del suo palmo, dove entrò nel suo corpo. Iniziò a tremare istantaneamente e i suoi capelli divennero bianchi. Anche il suo corpo iniziò ad appassire mentre vaste quantità del potere della maledizione si accumulavano dentro di lui.


Stava obbligando la maledizione a fondersi dentro di lui!


Lo strato Eterno si mise immediatamente all'opera mentre lui usava il proprio corpo per tentare di purificare la terra dalla maledizione dell'Avvizzimento Infernale. Chiunque altro ne sarebbe stato incapace; Meng Hao aveva una simile possibilità solo per via dello strato Eterno.


I tuoni lo circondavano mentre lo strato Eterno ripristinava il suo corpo. Non appena succedeva, però, altro potere della maledizione cominciava ad avvizzirlo. Era un ciclo vizioso; nel breve spazio di pochi respiri, lo strato Eterno ripristinò il suo corpo innumerevoli volte.


Tutto brontolava mentre il grigiore nell'area... cominciava a cambiare. Dall'alto dei cieli era ovvio che Meng Hao era come un buco nero nel quale il grigiore della maledizione veniva risucchiato, ripulendo la terra.


I quattro esperti al picco della Ricerca del Dao delle Distese del Nord erano completamente sconvolti.


“Impossibile!”


“Ma chi è?!?! Quel Coltivatore al picco della Ricerca del Dao e il suo clone!”


“Chiaramente non era affetto dalla maledizione! Non è nato nelle terre del Dominio Meridionale! Ma il suo corpo fisico... in realtà è... così potente da influenzare la stessa maledizione dell'Avvizzimento Infernale!”


In tutti i loro anni di Coltivazione non avevano mai incontrato un Coltivatore così temibile.


“Inumano!” Nella loro sorpresa, avanzarono nel tentativo di fermare Meng Hao. Tuttavia, come avrebbero potuto il Patriarca Song e il Demone degli Elisir lasciare che facessero come volevano? Dopotutto, ora vedevano un raggio di speranza. Assieme a Sun Tao, al Patriarca Gelo Dorato e al Terzo Patriarca del Clan Li, si gettarono in avanti, usando i loro pieni poteri per bloccare la strada.


Echeggiarono delle esplosioni e i quattro Coltivatori delle Distese del Nord ulularono. Tuttavia, non poterono fare niente per passare oltre e non ebbero modo di interferire con Meng Hao.


Il cui corpo tremava visibilmente mentre appassiva in continuazione per poi essere ripristinato. La severità del dolore era abbastanza per far perdere i sensi a tutti tranne le persone dalla volontà più forte.


Strinse i denti e continuò con determinazione. Però poi alzò lo sguardo e vide Xu Qing seduta lì che tremava con ancora più violenza di prima.


“Troppo lento! Ho bisogno di andare più veloce!!” Spinse la mano sinistra contro il terreno.


RUMBLE!


Il potere della maledizione montò follemente verso le sue due mani, riversandosi furiosamente nel suo corpo.


Il grigiore della terra stava svanendo gradualmente!


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter




                                



