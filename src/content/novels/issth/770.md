---
title: Capitolo 770 – Quella Risata...
pubDate: 2025-03-17T11:17:34.985Z
tags:
    - issth
---


Il terreno tremò e il colore grigio era scomparso per il dieci percento!


Su a mezz'aria, i quattro esperti alla Ricerca del Dao delle Distese del Nord erano nel mezzo di un combattimento magico con il Patriarca Song e gli altri. Quando videro il colore in basso cambiare, rimasero esterrefatti.


“Dieci percento!”


“Dannazione! Come fa a essere così inumano? Ha usato il suo stesso corpo come tramite per assorbire il dieci percento del potere della maledizione!!”


Meng Hao tremava mentre il potere della maledizione lo colmava. Le sue carni e il suo sangue avvizzivano costantemente e il suo strato Eterno lo curava costantemente. In un breve arco di tempo, questo ciclo si era già ripetuto innumerevoli volte.


Era una scena ancora più brutale di ciò che era accaduto quando Meng Hao si era posto al di fuori dello scudo della Setta del Demone di Sangue mentre combatteva i quattro poteri alleati.


Il sangue gocciolava costantemente dai lati della sua bocca e persino i suoi occhi perdevano sangue nero e vischioso. Il suo volto era pallido come un cadavere, eppure le sue mani rimanevano piantate fermamente a terra. La Grande Magia del Demone di Sangue vorticava rapidamente mentre risucchiava il potere della maledizione dal suolo.


Anche il suo secondo vero sé tremava mentre usava tutta la forza che riusciva a raccogliere per aumentare la forza gravitazionale della Grande Magia di Meng Hao a un livello scioccante.


L'intera isola era circondata da un mulinello grigio, il quale emetteva degli incredibili frastuono mentre ruotava, coprendo l'intero lago e propagandosi nelle aree circostanti. Il potere infinito della maledizione che si era diffusa in lontananza venne gradualmente risucchiato nella Grande Magia del Demone di Sangue e poi dentro il corpo di Meng Hao.


L'intensità del dolore che lo trafiggeva era impossibile da descrivere. Il ciclo di avvizzimento e recupero appariva come la più crudele e dolorosa delle torture immaginabili. Presto, i capelli di Meng Hao non poterono più essere ripristinati e non erano più neri. Invece erano grigi e diventano più bianchi a ogni momento.


“Devo andare più veloce!” pensò. Digrignò i denti e poi sputò un'enorme boccata di sangue. Il suo corpo ondeggiava avanti e indietro, ma le sue dieci dita erano fermamente piantate nel terreno mentre lui risucchiava il potere della maledizione a un'incredibile velocità.


Venti percento!


Trenta percento!


Il colore della maledizione stava cambiando attraverso l'intero Dominio Meridionale. In un breve momento, Meng Hao sembrava essersi reincarnato un centinaio di volte. Era quasi come se il suo corpo non gli appartenesse più; solo la sua volontà rimaneva salda come sempre.


Su in cielo, i quattro esperti alla Ricerca del Dao delle Distese del Nord erano completamente stupefatti e non potevano fare a meno di ansimare. Potevano a malapena credere a ciò che stavano vedendo.


Il fatto che qualcuno potesse fare una cosa del genere, che potesse usare il proprio corpo per resistere alla maledizione delle Nove Rovine dell'Avvizzimento Infernale e persino assorbirla, era oltre la loro immaginazione. Infatti, se uno qualsiasi di loro fosse stato in quella posizione, gli sarebbe stato impossibile fare altrettanto.


Dal loro punto di vista, Meng Hao stava prendendo un'enorme rischio suicida.


“Pazzo! Quel tipo è pazzo!”


“Come potrebbe non essere pazzo!? Oggi è il giorno del suo matrimonio e ora si è trasformato in un funerale!”


“Morirà di sicuro. Non c'è modo che il suo corpo possa reggere! Si trasformerà in una pozza di sangue che sarà una maledizione ancora più nociva!”


“È MORTO!”


Riguardo le centinaia di migliaia di Coltivatori che avevano partecipato alla celebrazione nuziale, i loro corpi stavano ancora avvizzendo lentamente. Sebbene Meng Hao stesse cercando in modo frenetico di assorbire la maledizione, finché questa fosse stata ancora lì, tutti sarebbero comunque stati sotto il suo effetto.


Un volto dopo l'altro divennero pallidi e invecchiarono. Allo stesso tempo, Xu Qing... stava tremando. Appariva come un fiore che sarebbe appassito completamente in qualsiasi momento.


Il cuore di Meng Hao era pieno di pena e indignazione, era come un respiro di frustrazione repressa che non poteva essere esalato. Montò nel suo corpo e i suoi occhi divennero rossi. Dentro la sua mente ruotava un singolo pensiero...


Doveva fare di tutto per assorbire l'intera maledizione!


Tuttavia... era chiaro che l'abilità di recupero del suo corpo dalla maledizione stava diminuendo lentamente. Infatti, la sua pelle stava già iniziando a seccarsi e inaridirsi. Il suo strato Eterno, fosse anche stato più forte di quanto già non fosse, sarebbe stato incapace di un recupero infinito.


“Non c'è davvero niente di davvero Eterno in questo mondo...” Pensò Meng Hao mentre il sangue fuoriusciva dalla sua bocca. Lo sapeva e sapeva che il suo strato Eterno non sarebbe stato in grado di sostenerlo perpetuamente. Tuttavia, come prima... scelse di continuare ad assorbire la maledizione.


RUMBLE!


Il colore svanì ancora di più.


Quaranta percento!!


Non era passato molto tempo e aveva già assorbito il quaranta percento della maledizione delle Nove Rovine dell'Avvizzimento Infernale. In cambio, era pieno di indicibile dolore.


I suoi denti si stavano allentando nella mascella e la sua pelle stava divenendo vecchia. Le sua ossa si ammorbidivano e il sangue gli stillava dagli occhi, dal naso e dalla bocca. Eppure per Meng Hao... niente di ciò importava!


Guardò Xu Qing e prese un respiro profondo. In lui c'era già una grossa quantità del potere della maledizione, al punto che lo strato Eterno non poteva disperderla. I suoi organi vitali ora stavano iniziando ad avvizzire e marcire.


A questo punto Xu Qing sbatté le ciglia... aprendo gli occhi.


Guardò Meng Hao e non aveva l'energia per parlare. Tuttavia si potevano scorgere nei suoi occhi ansia, profonda preoccupazione e angoscia. Era un'espressione che spezzava il cuore a Meng Hao.


La cerimonia di nozze... era stata completata solo a metà.


Ora, tutto era grigio... e del colore del sangue!


Avrebbe dovuto essere il giorno più felice della sua vita, ma ora... si era trasformato in una tragedia.


Meng Hao rise. Sollevò la testa verso il cielo e rise. La risata suonò folle, furiosa, carica di intensa insoddisfazione. Si potevano udire dei rombi da sotto i suoi palmi. Il suo corpo era già quasi completamente avvizzito per la maledizione, eppure continuava ad assorbirla.


RUMBLE!


Il terreno cambiò di nuovo colore.


Cinquanta percento!!


Il potere senza confini della maledizione si precipitò rumorosamente verso di lui. Meng Hao era un buco nero al centro della tempesta che assorbiva ogni cosa.


Il sangue gli fuoriusciva dagli occhi, dal naso e dalla bocca. La sua pelle si lacerava e ormai sedeva nel mezzo di una pozza di sangue. L'accumulo della maledizione dentro di lui aveva raggiunto un picco.


La maledizione delle Nove Rovine dell'Avvizzimento Infernale conteneva un potere di avvizzimento incredibile. Consumava la terra e faceva appassire le basi di Coltivazione di tutti i Coltivatori nati in quelle terre. Ora, quel potere si stava accumulando dentro Meng Hao e lo strato Eterno non riusciva a spazzarlo via, facendolo tremare in modo violento.


Fu a questo punto che fece improvvisamente dei progressi inaspettati. Dopotutto, lui Coltivava il Dao del Vero Sé della Magia Demoniaca della Fiamma Morente. E tra quei sette caratteri c'era quello di ʻmorenteʼ!


In questo attimo, ottenne la completa illuminazione dell'avvizzimento!


Con la completa comprensione del carattere ʻmorenteʼ, il suo corpo brontolò e il potere della maledizione dentro di lui cominciò a ridursi. Si condensò nei suoi vasi sanguigni, nella sua anima, nella sua carne e si trasformò... in un'abilità divina del carattere ʻmorenteʼ!


In quell'attimo, mentre l'Incantesimo del Carattere Morente si combinava con l'Abilità Divina dell'Immortale di Sangue, Meng Hao prese un lungo respiro. In unione con la frenetica assistenza del suo clone, l'aria si riempì di tuoni enormi.


Sessanta percento!!


Il colore della maledizione cambiò ancora una volta attraverso tutto il Dominio Meridionale. Ogni cosa tremò e i quattro esperti al picco della Ricerca del Dao delle Distese del Nord su in alto rimasero ulteriormente sconvolti.


“Il suo corpo... il suo corpo è alla Ricerca del Dao!!”


“C'è qualcosa di strano riguardo alla tecnica che Coltiva. Questo tizio... il corpo di questo qua si rigenera costantemente!”


“Può davvero assorbire il potere di avvizzimento della maledizione!!”


I quattro uomini continuavano a essere sempre più stupefatti. In effetti, anche per il Patriarca Song e gli altri era difficile credere a quello che stavano vedendo. L'unico che non era sorpreso era il Demone degli Elisir; lui guardava tristemente Meng Hao, così come alle terre in basso.


Lui era il maestro di Meng Hao e sapeva perché stesse rischiando ogni cosa. Oggi era il giorno del suo matrimonio e sua moglie si trovava sulla stessa isola dov'era lui.


“A meno che non assorba il cento percento, gli effetti non potranno essere completamente rovesciati...” mormorò il Demone degli Elisir.


Quando Meng Hao assorbì il sessanta percento della maledizione, l'effetto di avvizzimento sulle circostanti centinaia di migliaia di Coltivatori venne visibilmente ridotto. Sebbene stessero ancora tremando, l'effetto della maledizione sembrava essersi attenuato un briciolo. Quando aprirono gli occhi, quello che videro... fu Meng Hao, che tossiva sangue e con il corpo che si dissolveva lentamente.


Sessanta percento... non era abbastanza!


Meng Hao estrasse il Calderone di Fulmini e tentò di riversarvi il potere della maledizione, ma non funzionò. Il calderone e la maledizione erano due cose completamente diverse. Pensò di usare la Spada di Legno del Tempo per infliggere alla maledizione il passaggio del tempo, ma farlo avrebbe influito anche sul potere della maledizione nei corpi dei Coltivatori del Dominio Meridionale.


Una volta attivato il potere del Tempo, questo poteva porre fine a tutto... ma avrebbe anche inflitto più velocemente il potere distruttivo della maledizione.


Pensò a molte altre opzioni, ma nessuna risolveva il problema.


L'unica cosa rimasta da fare era continuare ad assorbire la maledizione. Ancora una volta operò l'Incantesimo del Carattere Morente. Ancora una volta la terra brontolò e cambiò colore.


Settanta percento!


L'incantesimo stava raggiungendo il suo limite. Con il settanta percento del potere della maledizione assorbito, persino lui era incapace di assorbirne altro.


Meng Hao aveva veramente raggiunto il suo limite.


Il suo strato Eterno era sul punto di svanire. Il suo corpo non poteva sostenere altro avvizzimento da parte della maledizione. Lui ormai era antico.


Le lacrime scivolarono lungo il viso di Xu Qing.


I quattro Coltivatori al picco della Ricerca del Dao delle Distese del Nord erano già totalmente sconvolti da Meng Hao. Tuttavia, ora riuscivano a vedere che aveva raggiunto il limite e tirarono un sospiro di sollievo.


“È finita. Ha raggiunto il suo limite. Non può assorbirne altra!”


“Ha assorbito il settanta percento della maledizione eppure non è morto. Sembra che il potere di avvizzimento esista anche dentro di lui! Per quanto posso dire, questo tipo... è il numero uno dell'intero Dominio Meridionale!”


“Per distruggere il Dominio Meridionale dobbiamo prima distruggere lui! Dannazione! Rimane solo un trenta percento del potere della maledizione!”


Sull'isola, Meng Hao vide le lacrime sul volto di Xu Qing e gli sembrò che il mondo intero diventasse completamente silenzioso.


La guardò, e la sua forza vitale si accese. La sua base di Coltivazione esplose di potere e il marchio sulla sua mano che era apparso in passato comparve di nuovo.


Alzò il capo e rise. Era una risata acuta che echeggiò. Meng Hao bruciò tutto ciò che aveva in un folle, disperato tentativo di assorbire altro potere della maledizione.


“NO!” pianse debolmente Xu Qing, tremando. L'attimo in cui gridò fu lo stesso in cui Meng Hao fece il suo folle tentativo finale.


Il suolo tremò e il colore cambiò ancora, svanendo ancora di più.


Ottanta percento!!


Dopo che l'ottanta percento della maledizione era penetrata nel suo corpo, Meng Hao cercò di assorbirla fino al novanta. Ma poi, il suo corpo tremò e lui tossì una grossa boccata di sangue. Una qualche forma di enorme potere spinse contro i suoi palmi e lui fu spedito a ruzzolare all'indietro spruzzando sangue. Ora era... incapace di assorbire altra maledizione.


“Impossibile!!” pensarono i quattro esperti al picco della Ricerca del Dao delle Distese del Nord.


Senza Meng Hao ad assorbirla, il restante venti percento della maledizione esplose improvvisamente inondando le centinaia di migliaia di Coltivatori... Le loro basi di Coltivazione si gonfiarono con tutto il potere che riuscirono a evocare per contrattaccare. Il risultato fu... che la forza della maledizione venne ridotta di un altro dieci percento.


Ora, il novanta percento della maledizione era stato spazzato via; ne restava solo un dieci percento. Quel dieci sembrò eruttare con una forza senza precedenti. Le centinaia di migliaia di Coltivatori tossirono tutti sangue.


Tuttavia, c'era un intenso sguardo omicida negli occhi di ognuno di loro. Per questi Coltivatori, il rimanente dieci percento della maledizione non era una catastrofe. Era qualcosa che potevano reggere. Per di più, l'indebolimento delle loro basi di Coltivazione era scarso.


Uno a uno si alzarono in piedi e nei loro occhi vi era un mostruoso istinto omicida. In quel momento, dei colori lampeggiarono nel cielo e le nuvole si agitarono. I quattro esperti al picco della Ricerca del Dao delle Distese del Nord si sentirono rizzare i capelli sulla nuca. Erano completamente scossi.


Fu solo Xu Qing, ancora vestita con il suo abito rosso... che tossì sangue e continuò a diventare più debole. A causa della situazione unica del suo corpo, anche il rimanente dieci percento della forza della maledizione poteva esserle fatale.


Cominciò improvvisamente a barcollare. Meng Hao, attorno a cui vorticavano volute nere di un'aura di morte, si lanciò subito a prenderla tra le sue braccia. Pieno di rabbia e dolore la trasportò lontano, molto lontano dalla furia della guerra che stava per eruttare.


Aveva salvato l'intero Dominio Meridionale, ma non era riuscito a salvare sua moglie. Nella sua follia, Meng Hao iniziò a ridere per il rimpianto. Risate che suonavano come gemiti echeggiati attraverso le terre.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter


                                


                                



