---
title: Capitolo 772 – Nessun Rimpianto Riguardo al Gran Matrimonio!
pubDate: 2025-03-17T11:17:34.985Z
tags:
    - issth
---


I suoni caotici della battaglia venivano trasportati nella Setta del Demone di Sangue. Tutti i discepoli rimanenti della setta erano all'esterno, assieme agli altri Coltivatori del Dominio Meridionale, in difesa contro l'avanzata dell'esercito delle Distese del Nord.


I Coltivatori del Dominio non avevano scelta ma arretrare verso la Setta del Demone di Sangue. Mentre l'esercito del Nord avanzava, questo luogo era diventato qualcosa di simile a una terra sacra per il Dominio Meridionale.


La Setta del Demone di Sangue era la setta più forte del Dominio!


La setta aveva Meng Hao, il quale aveva salvato l'intero Dominio Meridionale dalla maledizione!


La setta aveva anche il leggendario e incredibilmente forte Patriarca Demone di Sangue.


Perciò, quello era il luogo verso il quale si stavano ritirando le forze del terzo e quarto fronte. I Coltivatori delle Distese del Nord erano felici di vederlo; loro volevano distruggere le fondamenta del Dominio Meridionale. Se fossero riusciti a prendere la Setta del Demone di Sangue, sarebbero stati in grado di dare il colpo di grazia ai Coltivatori del Dominio Meridionale in un'unica volta.


Anche gli altri fronti attraverso il Dominio stavano cambiando posto, avvicinandosi alla Setta del Demone di Sangue. Da come apparivano le cose, volevano fare della setta il luogo della loro resistenza finale.


Il Dominio Meridionale... non sembrava avere nessuna speranza di vittoria. A questo punto, le Distese del Nord avevano mobilitato la terza ondata dell'esercito, la quale sarebbe arrivata in pochi giorni dal Mare della Via Lattea.


La terza ondata rappresentava il massimo potere delle Distese.


Nell'area circostante la Setta del Demone di Sangue si vedeva una costante carneficina. Il Demone degli Elisir, il Patriarca Song e, in effetti, tutti gli esperti al picco della Ricerca del Dao del Dominio erano lì, a quello che era essenzialmente il campo di battaglia primario della guerra. Avevano combattuto e ucciso così a lungo che i loro occhi erano completamente iniettati di sangue.


Il Patriarca Song aveva perso il braccio destro, oltre a un occhio. La sua aura era debole e si era visto costretto a cominciare a bruciare la sua forza vitale.


Sun Tao della Setta del Fato Viola aveva perso il suo corpo fisico e ora non era niente più che una Divinità Nascente. Tuttavia, era circondato da dei turbinanti calderoni e continuava a combattere nonostante tutto.


Il Patriarca Gelo Dorato era ferito gravemente. Mentre la battaglia era proseguita, aveva recuperato in parte i sensi e ora non era più confuso e ignaro. Nel momento in cui era ridiventato lucido non era scappato, invece aveva iniziato a ridere amaramente.


“Ho peccato!” ruggì. “Peccato contro il Dominio Meridionale!!” Detto quello, cominciò a combattere in modo ancora più frenetico.


Il Terzo Patriarca del Clan Li non riprese i sensi e morì combattendo.


La sua morte scosse tutto il campo di battaglia; era al picco della Ricerca del Dao e alla fine, optò per autodistruggersi. Sebbene non fosse riuscito a uccidere nessuno degli esperti al picco della Ricerca del Dao delle Distese del Nord, riuscì a ferirne tre gravemente.


Il Demone degli Elisir era completamente esausto e anche ferito. A un certo punto, un segno viola era apparso sulla sua fronte. Apparentemente era qualcosa che era stato sigillato in precedenza, ma ora... stava cercando di scatenarlo in via sperimentale.


Quando il marchio era apparso, la sua base di Coltivazione aveva abbandonato lo stadio iniziale della Ricerca del Dao, passando attraverso quella intermedia e finendo... per emanare il potere della fase avanzata della Ricerca del Dao.


Era come se delle onde terrificanti fossero state liberate dentro di lui, rotolando costantemente nel tentativo di uscire con forza.


Molti altri esperti alla Recisione dello Spirito erano morti.


Le Distese del Nord avevano sofferto perdite simili. La guerra si era sviluppata rapidamente e in un breve periodo di tempo, i fiumi di sangue scorrevano ovunque.


Mentre il suono della battaglia e del massacro rimbombava nella Gola del Principe di Sangue dal mondo esterno; Meng Hao sedeva reggendo Xu Qing, guardandola diventare diventare sempre più vecchia. Altre rughe coprivano il suo volto e i suoi capelli ora erano completamente bianchi. Alla fine, il dolore nel suo cuore sembrò formare una risonanza con lo scontro e la morte che avvenivano all'esterno.


Non c'era nessun modo per lui di impedire alla forza vitale di Xu Qing di scivolare via. Non c'era null'altro che potesse fare a parte guardare mentre la sua bellezza svaniva.


Non c'erano scintille o riflessi nei suoi occhi annebbiati quando li aprì; tutto il suo mondo era diventato sfocato.


“Dopo che sarò andata, ti mancherò...?” chiese.


Quando Meng Hao la udì, nei suoi occhi si gonfiarono altre lacrime e un dolore pungente gli riempì il cuore. La tenne stretta e le lacrime gli caddero sul suo viso.


“Non piangere...” mormorò lei, usando la poca energia che le era rimasta per alzare una mano appassita e cercare di asciugargli il volto. “Sono felice. Felice di essermi imbattuta in te quel giorno sul Monte Daqing...”


“Spero che dopo essermi reincarnata e aver poi riacquistato le mie memorie, sarà su un altro Monte Daqing... con te...”


“Meng Hao, ho sognato molto recentemente. Sogno sempre... che siamo di nuovo sul Monte Daqing, o nella Setta dell'Affidabilità...” Mentre parlava, la fiamma della sua forza vitale svaniva lentamente.


Ma ora era pienamente cosciente. Chiaramente, questo era l'ultimo frammento di lucidità che avrebbe avuto prima di morire, l'ultimo sprazzo di forza vitale. Ora i suoi occhi non erano offuscati, ma limpidi, colmi di calore mentre ricordava i tempi passati e carichi dell'intensa riluttanza di andarsene.


Non voleva lasciare le terre del Dominio Meridionale. Non voleva lasciare Meng Hao. C'erano troppe cose a trattenerla qui, troppe memorie. Non voleva separarsi da nessuna di loro. Voleva stare con Meng Hao per il resto dei cento anni. Sfortunatamente... questo era impossibile.


Sospirò e nel profondo del suo cuore provava rimpianto. Rimpianto che la cerimonia di nozze... fosse stata completata solo per metà.


“Meng Hao... prenditi cura di te... Tu vivi, io vivo... tu muori, io muoio... Quando giungerà il giorno in cui recupererò le mie memorie dopo essermi reincarnata, tu devi essere lì... Se non ci sarai, allora non voglio neppure svegliarmi dalle tenebre dell'incoscienza.” La luce che si agitava nei suoi occhi stava svanendo gradualmente. La mano che aveva sollevato un momento prima divenne debole e ricadde verso il basso.


Nel momento in cui iniziò a cadere, Meng Hao si allungò a prendergliela. Nel profondo dei suoi occhi, il dolore era misto a calore mentre guardava Xu Qing.


Piazzò la mano destra sulla sua schiena e vi immise altra della sua forza vitale. In quel momento, i suoi capelli divennero completamente bianchi.


Il semplice atto rafforzò la sua forza vitale in dispersione giusto un pochino, permettendole di rimanere viva in questo mondo giusto un po' più a lungo. Riusciva a respirare un po' più di quell'aria da cui non desiderava separarsi, i suoi occhi brillavano con un pochino più di luce mentre guardava Meng Hao.


“Lasciami andare, va bene...?” Mormorò debolmente.


Gli occhi di lui brillarono con determinazione. “Il nostro matrimonio non è stato finito” disse. “Perciò non puoi ancora andartene... io ti darò una cerimonia del legame completa!” Detto quello, la tenne stretta e prese il volo.


Non osava allentare la sua presa su di lei. Era il suo flusso vitale che le impediva di svanire.


Indossavano ancora i loro abiti rossi da matrimonio ed entrambi avevano i capelli bianchi. Erano vecchi.


Era come se una grande gioia e una grande calamità fossero fusi assieme mentre Meng Hao volava fuori dalla Gola del Principe di Sangue. In lontananza riusciva a vedere la scioccante battaglia in svolgimento.


Centinaia di migliaia di Coltivatori lottavano come pazzi. Le distorsioni generate dalle tecniche magiche andavano in tutte le direzioni. Colori brillanti lampeggiavano in cielo e le nuvole si agitavano in modo caotico. Boati ed esplosioni accompagnavano morte e distruzione... Ogni momento si udivano grida miserabili aleggiare per il campo di battaglia; che poi si trasformavano in onde sonore che ricordavano le Fonti Gialle degli inferi.


Il cielo in alto e la terra in basso apparivano del colore del sangue, pieni di una moltitudine di cadaveri...


Era sera, l'aria in frantumi e la tempesta turbinante facevano apparire il cielo scuro come la notte.


Quando apparve Meng Hao, attirò subito una discreta attenzione. I potenti esperti sia del dominio Meridionale che delle Distese del Nord videro un vecchio trasportare un donna anziana dai capelli bianchi, entrambi erano rivestiti da una tenuta rossa da matrimonio.


Potevano anche percepire la profonda miscela di calma e dolore che si irradiava dall'uomo.


Quando i Coltivatori del Dominio lo videro, non poterono fare a meno di provare amarezza e dolore.


“Meng Hao... è l'eccelso Meng Hao!”


“Non ditemi... che è Xu Qing quella tra le sue braccia...? Il... il potere di quella maledizione è...”


“Io era alla cerimonia di nozze. Non ho mai visto uno scena più spettacolare in tutta la mia vita...”


Il Patriarca Song guardò Meng Hao e sembrò volesse dire qualcosa, ma alla fine non lo fece. Poteva percepire il profondo dolore dentro Meng Hao, il tipo che era come perdere il proprio cuore.


Anche il desto Patriarca Gelo Dorato rimase in silenzio.


Sun Tao non era rimasto con nient'altro che una Divinità Nascente. Lo osservò da lontano, poi si voltò e continuò a combattere.


L'espressione del Demone degli Elisir era di tristezza. Vedeva il suo apprendista e non poteva fare altro che pensare a come le nozze si fossero tramutate nell'attuale situazione. Una grande gioia era diventata una grande tristezza. Non era sicuro di cosa avrebbe dovuto dire.


Virtualmente nessuno dei Coltivatori delle Distese del Nord riconobbe Meng Hao all'inizio. Tuttavia, una volta che videro i vestiti e i capelli bianchi, così come l'espressione straziante dei Coltivatori del Dominio Meridionale, pensarono a un nome che era già diventato leggenda tra i Coltivatori del Nord.


“Meng Hao! È sicuramente quel dannato Meng Hao!”


“Già, quello è lui! Ha infettato l'intera prima ondata dell'esercito con le Nove Rovine dell'Avvizzimento Infernale. Centinaia di migliaia di Coltivatori... massacrati! Il Mare della Via Lattea è diventato rosso per il sangue!”


“Le nostre forze hanno invaso il dominio Meridionale nel giorno del suo matrimonio. Che sfortuna per lui! Il suo giorno di nozze si è trasformato in un giorno di morte e dolore!”


“Bene, se lo merita! Ora che ha mostrato di nuovo la sua faccia, morirà di sicuro. In realtà è una buona cosa per lui! Così possono andare all'aldilà insieme! Una felice coppia di anime sposate!”


Gli esperti al picco della Ricerca del Dao delle Distese del Nord erano tra le forze che stavano animatamente discutendo per la sorpresa. Tutti erano feriti, specialmente i tre che avevano subito dei gravi danni a causa della morte del Terzo Patriarca del Clan Li. Tra questi tre, uno era l'uomo vestito con pelli di animale e un altro il giovane ragazzo, entrambi appartenevano alla prima ondata. Il terzo era una donna anziana della seconda ondata.


“Quello è il Meng Hao di cui i Coltivatori del Dominio Meridionale parlano sempre!” disse l'uomo con abiti di pelle animale, accigliandosi. “Ha assorbito l'ottanta percento della maledizione e non è ancora morto!!”


“Può essere considerato l'arcinemico delle Distese del Nord” disse il ragazzo a denti stretti. I suoi occhi ardevano di intento omicida. “Se fosse morto, sarebbe stata una fortuna per lui. Dato che non lo è, allora oggi lo trasformerò in carne trita!”


“In realtà, è bene che sia ancora in vita. Lasciatelo commiserarsi sulla sensazione di avvizzire con la sua amata nel giorno delle nozze! Lasciate che si immerga nella sensazione di diventare vecchio! Lasciate che il suo dolore sia un sacrificio per far riposare in pace le anime delle centinaia di migliaia di eroi del Nord morti a causa sua!”


A fianco dei tre esperti feriti c'erano molti Patriarchi delle Distese del Nord. Avevano da tempo sentito il nome di Meng Hao e ora che vi posavano gli occhi personalmente, il loro intento omicida si propagò ovunque.


Innumerevoli occhi attraverso il campo di battaglia si fissarono su Meng Hao; la sua espressione era di dolore mentre guardava l'invecchiata e dai capelli bianchi Xu Qing. Finalmente alzò lo sguardo, che si andò a posare sul suo maestro, il Demone degli Elisir.


“Maestro” disse. “Voglio finire la cerimonia di nozze qui e ora. Maestro, potresti continuare a fare da testimone al matrimonio!” Sebbene le sue parole fossero calme, quella calma conteneva qualcosa che scosse totalmente lo spirito di tutti i Coltivatori del Dominio Meridionale.


Gli occhi di Xu Qing erano fissi su Meng Hao. Combatté con tutta la sua forza per impedirsi di chiuderli, al che, delle lacrime scintillanti si gonfiarono al loro interno e poi sgorgarono giù per le guance.


Un tremito percorse il Demone degli Elisir.


Allo stesso tempo, gli occhi dei Coltivatori del Dominio cominciarono a brillare di rosso.


“La grande cerimonia di nozze del Principe di Sangue continua!!”


“Principe di Sangue, non ho potuto preparare un dono di nozze per te, perciò permettimi di uccidere qualche Coltivatore delle Distese del Nord per te! Le loro teste saranno il mio dono e il loro sangue il mio modo di congratularmi!”


“Eccelso Meng Hao, che la cerimonia continui!!”


Il dolore nel cuore dei Coltivatori si trasformò in un enorme ruggito che echeggiò per il campo di battaglia.


Immediatamente, i discepoli della Setta del Demone di Sangue volarono via per creare un'area decorata con lanterne e bandiere. Ci volle solo un momento perché il posto apparisse come se vi avvenisse un gioioso e felice matrimonio.


Il campo di battaglia ora sembrava completamente diviso in due!


Da un lato, sangue e morte!


Dall'altro, il matrimonio di Meng Hao!


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
        


                                



