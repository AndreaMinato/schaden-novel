---
title: Capitolo 773 - Xu Qing entra nella Reincarnazione
pubDate: 2025-03-17T11:17:34.986Z
tags:
    - issth
---


Celebrare una cerimonia nuziale nel bel mezzo di una battaglia era una cosa mai accaduta nel Dominio Meridionale. Mentre i coltivatori del Dominio Meridionale ruggivano con cordoglio e rabbia, il Demone degli Elisir si librò a mezz'aria, guardando verso Meng Hao e Xu Qing dai capelli bianchi. Il cuore di Demone degli Elisir tremò.


“Io… continuerò assolutamente a testimoniare per te e Xu Qing!” disse, la sua antica voce e il suo cuore pieni di cordoglio.


La sua voce echeggiò attraverso il campo di battaglia, causando un ruggito di risposta dai coltivatori del Dominio Meridionale.


Le centinaia di migliaia di coltivatori delle Distese del Nord erano sconvolti dalla scena che si stava svolgendo davanti a loro. Per quanto riguarda i loro sette esperti al massimo della Ricerca del Dao, gli occhi lampeggiarono di intento omicida.


“La prima parte era un Matrimonio Rosso. Perciò... rendiamo l'ultima parte ancora più rossa con il sangue.”


“Coltivatori delle Distese del Nord! Cancellate tutti i coltivatori del Dominio Meridionale! Macchiate il terreno di rosso con il sangue! Riempite il luogo di anime disincarnate! Immergete questo Matrimonio Rosso... nel sangue! CARICA!”


In risposta alle parole del massimo esperto della Ricerca del Dao, l'intento omicida delle centinaia di migliaia di coltivatori delle Distese del Nord schizzò come un razzo. Ruggendo, caricarono in avanti.


“UCCIDETELI!”


La carneficina riprese ancora una volta. Il terreno venne scosso e l'aria s'increspò a causa delle distorsioni. La battaglia tra il Dominio Meridionale e le Distese del Nord era come un'enorme macina. Ogni volta che i due lati si scontravano, urla pietose si innalzavano. Ogni volta che si scontravano l'uno contro l'altro, sangue e resti schizzavano in aria e le anime disincarnate urlavano miseramente.


I coltivatori del Dominio Meridionale erano andati fuori di testa e i loro cuori insorgevano con l'ardore dei giusti.


“Siamo giunti a questo punto, è ora arrivato il momento di morire in battaglia! COMBATTIAMO!!”


“Il Dominio Meridionale è la casa dove vivo, e il Dominio Meridionale sarà la mia tomba quando morirò!”


“Il matrimonio sboccerà come un fiore nel cuore della sanguinosa battaglia! Che meraviglia! Porteremo il sangue e le teste dei coltivatori delle Distese Orientali come doni per il matrimonio! UCCIDETELI!”


Combattimenti mortali riempirono il campo di battaglia. Per i discepoli della Setta del Demone di Sangue, le montagne erano le candele matrimoniali e la terra sotto di loro era il velo. Con l'agitarsi di alcune mani, sorse un palazzo, bello e magnifico, con lanterne e stelle filanti. Il palazzo apparve per mostrare la facciata di un matrimonio felice. Tutti quanti stavano sorridendo, se non si considerava che sotto i sorrisi c'era un profondo cordoglio.


Meng Hao tenne Xu Qing, e lei riposò il capo contro il suo petto per guardare la scena. Poteva sentire il suo cuore battere e sentire attraverso esso la sua connessione con il mondo.


Guardò verso Meng Hao come se stesse cercando di imprimere a fuoco la sua immagine nella sua stessa anima, in un modo che la reincarnazione non sarebbe stata capace di cancellare. Il Fiume dell'Oblio sarebbe stato incapace di lavarla via e nemmeno il te della vecchia signora Meng l'avrebbe fatta dimenticare.


Suoni scoppiettanti risuonarono quando le abilità magiche e divine vennero impiegate per creare qualcosa di simile a fuochi di artificio. Meravigliosi colori riempirono la terra ed il cielo: la scena era bella da vedere.


Gli sposi novelli erano un enorme contrasto con la battaglia intorno a loro!


I capelli bianchi di Meng Hao fluttuarono nell'aria intorno a lui mentre teneva Xu Qing nelle sue braccia e le donava forza vitale. Anche i capelli di Xu Qing erano bianchi e il suo volto era coperto di rughe. Tuttavia, sembrava brillare di una certa purezza e santità.


Persino come una vecchia donna, continuò a sorridere nonostante la sua bellezza fosse svanita!


Anche Meng Hao sorrideva ma, insieme, il cordoglio nel suo cuore continuò a diventare sempre più profondo. In quel momento, l'unica cosa che poteva fare era guardare profondamente nei suoi occhi. Sapeva che se avesse lasciato andare la sua mano, lei sarebbe svanita.


Sarebbe andata via dal mondo dei viventi per trovare la sua strada per la reincarnazione.


“UCCIDETELI!” ruggirono i sette esperti al picco della Ricerca del Dao mentre caricavano verso il basso dall'alto. L'espressione di Patriarca Song era di dolore mentre urlava e si lanciava per incontrarli. L'Anima Nascente di Sun Tao e Patriarca Gelo Dorato si unirono a lui, insieme al secondo vero sé di Meng Hao.


Boati echeggiarono mentre quattro persone bloccavano completamente la strada ai sette!


Aspri combattimenti continuavano intorno: grida riempivano l'aria insieme a urli raccapriccianti. Sia i coltivatori delle Distese del Nord, sia i coltivatori del Dominio Meridionale combattevano follemente, uccidendo qualsiasi cosa si muovesse.


Il suolo tremò mentre il combattimento infuriava come un incendio indomabile.


Nelle vicinanze era visibile a tutti che... la cerimonia nuziale stesse ufficialmente cominciando.


Demone degli Elisir volò nell'aria per rimanere sospeso davanti a Meng Hao e Xu Qing. Guardò Meng Hao e guardò Xu Qing, tenuta tra le sue braccia. Nonostante il cuore di Demone degli Elisir si stesse per spezzare, non poté impedire alla sue labbra di incurvarsi in un sorriso.


Meng Hao tenne Xu Qing mentre guardava verso Demone degli Elisir.


“Maestro. Faccia la dichiarazione, va bene?” disse.


Il suolo tremava, ma c'era un numero significativo di coltivatori nell'area che si erano gettati sulle ginocchia per inchinarsi. Era un'azione spontanea da parte loro, il loro modo di ringraziare Meng Hao per aver assorbito la maledizione ed aver salvato le loro vite.


Questi inchini erano omaggi che arrivavano direttamente dal cuore.


Da una posizione elevata sopra al campo di battaglia, si poteva vedere chiaramente che, in maniera inaspettata, l'intero luogo era stato diviso in due aree. In un'area la cerimonia nuziale continuava. Nell'altra c'era una vera e propria carneficina!


I presenti che avevano partecipato alla prima parte della cerimonia nuziale di Meng Hao stavano ora partecipando anche alla seconda parte e non avevano nessun motivo per cambiare idea!


Non importava se il matrimonio sarebbe stato macchiato dal sangue rosso o se sarebbe diventato una cenere grigia. Lo avrebbero portato a termine! Questa era la scelta di Meng Hao e anche il modo dei coltivatori del Dominio Meridionale di ripagarlo. Il matrimonio di Meng Hao e Xu Qing... non sarebbe stato un matrimonio di rimpianti.


I coltivatori inginocchiati erano schizzati di sangue. In parte era il sangue dei nemici, in parte il loro stesso sangue. Nascondevano internamente il fatto che erano esausti. Avevano imbottigliato il cordoglio nei loro cuori. L'unica cosa che poteva essere vista... erano i sorrisi sui loro volti.


Quei sorrisi erano come una luce solare brillante che scuoteva l'intero campo di battaglia.


Il cuore di Demone degli Elisir stava tremando mentre la sua antica voce si innalzava ancora una volta per coprire l'intero campo di battaglia.


“Io dichiaro… da questo momento….”


I sette coltivatori al picco della Ricerca del Dao delle Distese del Nord combattevano con ferocia crescente. Le centinaia di migliaia di coltivatori delle Distese Del Nord più in basso muggirono di rabbia mentre caricavano attacchi, un'onda dietro l'altra.


“Da questo momento… Meng Hao e Xu Qing sono coltivatori uniti. Le loro mani sono legate dal destino per tutti i tempi a venire. Che loro vivano o muoiano, il loro legame non verrà mai spezzato.” La sua voce echeggiò da un lato all'altro del campo di battaglia.


Xu Qing, accoccolata tra le braccia di Meng Hao, sentì le parole e il suo viso arrossì. Sorrise timidamente. Il matrimonio è il giorno più importante della vita di chiunque e, per una donna, è il giorno in cui si realizzano i propri sogni.


Lei e Meng Hao erano ora marito e moglie. I Cieli e la Terra erano loro testimoni, così come le centinaia di migliaia di coltivatori provenienti sia dal Dominio Meridionale che dalle Distese del Nord. Demone degli Elisir aveva officiato, e la cerimonia si era tenuta sotto la vasta cupola del cielo. Le anime disincarnate erano presenti per portare testimonianza, e l'intera scena era rossa come sangue.


Tutti insieme, tutti potevano testimoniare il fatto che... erano sposati!


“Le nostre mani sono legate dal destino per tutti i tempi a venire,” mormorò Xu Qing, guardando verso Meng Hao. “Sia che vivremo o moriremo, il legame non verrà mai spezzato….” Le lacrime scesero dai suoi occhi per svanire nelle rughe che le coprivano il volto.


“Le nostre mani sono legate dal destino per tutti i tempi a venire” ripeté Meng Hao, guardandola negli occhi. “Sia che vivremo o moriremo, il legame non verrà mai spezzato….”


Il terreno si scosse, e i coltivatori inginocchiati nell'area guardarono in alto. Unirono le loro voci insieme in un urlo che mandò onde sonore stupefacenti. “Meng Hao e Xu Qing! Le loro mani sono legate dal destino per tutti i tempi a venire! Sia che vivranno o moriranno, il loro legame non verrà mai spezzato!”


Il suono echeggiò attraverso il campo di battaglia che puzzava di sangue e residui. Nel bel mezzo della carneficina, un coltivatore del Dominio Meridionale si precipitò in avanti, afferrò la testa mozzata di un coltivatore delle Distese del Nord e la tenne alta in aria.


In un battito di ciglia, i combattimenti caotici scoppiarono mentre i coltivatori del Dominio Meridionale lanciarono urli di rabbia senza precedenti e impazzirono. Sembrava che stessero cercando di superarsi a vicenda mentre offrivano un regalo di nozze dopo l'altro.


“Compagno Daoista Meng, questo è il mio regalo di nozze per te!”


“Eminente Meng Hao, questo è il mio dono di nozze!”


“Questo è il mio!”


“Hahaha! Chi osa combattermi su questa testa mozzata! Questo è il mio dono di nozze per il Principe di Sangue!”


L'improvviso contrattacco provocò un tremore nei cuori dei coltivatori delle Distese del Nord. Per la prima volta… ricaderono seriamente sotto l'attacco.


“Sono impazziti! E' un normale matrimonio, eppure li ha spinti alle soglie della follia”


“Folle! Completamente folle! Doni di nozze?!?!”


“Dannazione, stanno trasformando noi coltivatori delle Distese del Nord in doni di nozze!!”


Mentre commenti come questi echeggiavano per il campo di battaglia, Meng Hao restava in piedi nel tempio, tenendo Xu Qing. Non voleva che il cordoglio che sentiva si mostrasse sul volto. Tuttavia, a quel punto il cordoglio aveva completamente inondato il suo cuore. Era arrivato al punto in cui trattenere il Diavolo nel suo cuore era praticamente impossibile.


Tenne stretta a sé Xu Qing, senza alcun desiderio di rilasciare la presa su di lei.


Xu Qing sorrise, e per Meng Hao fu il sorriso più bello mai esistito al mondo. Quando vide il suo sorriso, non vide la sua età o i capelli bianchi. Non gli importava nulla di quello. Tutto ciò che gli importava era... Xu Qing..


“Accompagnami… ad entrare nel ciclo della reincarnazione….” disse dolcemente. “Ora che siamo marito e moglie, non ho rimpianti... Lasciami andare... Lascia che... vada. Per favore.”


Gli occhi di Meng Hao erano iniettati di sangue.


La mano di Xu Qing tremò mentre la alzava per accarezzargli la guancia. Mentre mormorava queste parole a Meng Hao, i suoi occhi lampeggiarono di un'ultima, brillante lucentezza, come un tramonto. Aveva reciso le sue stesse arterie!


Non voleva che Meng Hao continuasse a donarle la sua forza vitale, per darle un po' di tempo in più a costo della sua stessa vitalità. La addolorava e non voleva che venisse ferito. Non voleva più vedere capelli bianchi sulla sua nuca a causa sua.


“Qing’er!”


Un tremore attraversò Meng Hao.


Xu Qing lo guardò per un'ultima volta. Un sorriso apparve sulle sue labbra, ed era lo stesso sorriso apparso sulle sue labbra quando lo aveva visto la prima volta, mentre si sporgeva oltre la scogliera sul Monte Daqing. Ovviamente, Meng Hao non aveva mai visto quel sorriso.


Un'ultima lacrima scese dall'angolo del suo occhio.


In quel preciso momento, il suo corpo svanì, trasformato in granelli di luce scintillante. Non c'era un corpo su cui la lacrima si sarebbe potuta posare, così... cadde sul terreno.


“Tu sei mia moglie….” mormorò Meng Hao. “I Cieli. La Terra. Nessuno di questi ha importanza. Non importa quanto ci vorrà, possa il ciclo della reincarnazione essermi testimone. Nessuno ti porterà via da me. Quando nascerai di nuovo, io ti troverò!” Cercò di trattenerla ancora, ma l'unica cosa che rimaneva erano granelli di luce. Dentro di lui, la pressione che gravava sul cuore si trasformò in un urlo.


Sul campo di battaglia scese improvvisamente il silenzio. In quel momento, tutti gli sguardi si puntarono su Meng Hao, sia che fossero del Dominio Meridionale sia delle Distese del Nord. Tutti videro Xu Qing trasformarsi in un fiume di granelli di luce che volò alto nel cielo.




LEGGETE CON ATTENZIONE QUANTO SEGUE!!!


Vi starete chiedendo come mai a quest'ora è uscito non il secondo e ultimo capitolo della giornata, ma un terzo capitolo. Ebbene, colgo l'occasione per ringraziare pubblicamente il lettore Angelo per la donazione fatta ieri e che ha permesso a tutti voi di poter leggere oggi anche i capitoli che da programma sarebbero usciti solo domani.


Avete letto bene! I capitoli in più sono ben due!!


Grazie a tutti coloro che con una donazione supportano lo staff di Novelle Leggere. Se anche voi volete contribuire, così da poter leggere capitoli in più prima del tempo, potete andare alla https://novelleleggere.com/programmazione/, sezione del sito dedicata, seguire le istruzioni e devolvere la cifra che preferite.


Oppure, diventate patrons della novel e con un abbonamento mensile potreste arrivare a leggere 20 CAPITOLI in più ogni settimana. Il link al Patreon di ISSTH lo trovate, come sempre, alla fine dei capitoli.


Se avete dubbi o domande specifiche su come funzionano le donazioni non esitate a contattarci!


Grazie a tutti, continuate a seguirci!


Buona lettura :)


-MadOtter e il gruppo di traduzione


                                



