---
title: Capitolo 774 - Ricerca del Dao abbattuta!
pubDate: 2025-03-17T11:17:34.986Z
tags:
    - issth
---


I granuli di luce si mutarono in un lungo fiume. Nell'oscurità del cielo, il fiume di luce era risplendente e scintillante mentre si estendeva sempre più in alto.


Un grande vortice apparve senza preavviso su in alto, ruotando silenziosamente. Era come se il cielo stesso si fosse aperto per mostrare le stelle della volta sovrastante. Lì in cima, tra le stelle, un altro fiume era visibile, vasto, potente e incomparabilmente sconfinato. L'acqua del fiume sembrava avvizzita e gialla ed era piena di innumerevoli… anime disincarnate!


I coltivatori più in basso erano sconvolti.


“Il Fiume dell'Oblio!!” [1]


“Cieli! Quello è il leggendario Fiume dell'Oblio!”


Quello che le persone più in basso potevano vedere era solo una piccola parte del fiume che fluiva attraverso il cielo stellato, visibile attraverso il vortice.


Xu Qing, ora un insieme di granelli di luce, stava proprio per volare attraverso il vortice e fondersi nel Fiume dell'Oblio quindi sarebbe stata cancellata dal mondo sotterraneo della Quarta Montagna.


Meng Hao volteggiò a mezz'aria fissando, pallido, la scena. Lacrime scorrevano sul suo viso, e il suo cuore era spezzato da un dolore lancinante. Su in alto, i granelli di luce sembrarono formare il profilo di un volto mentre entravano nel vortice. Era il volto di Xu Qing.


Sembrava proprio il volto che Meng Hao aveva visto sotto la luce lunare nella Setta dell'Affidabilità. Il suo cuore tremò.


Il volto di Xu Qing sembrò sorridergli. Lo guardò per un istante, quindi si voltò e, ancora una volta, tornò ad essere un fiume che si lanciò su nel vortice.


Tra i sette esperti al picco della Ricerca del Dao, il giovane ragazzo in abiti rossi ebbe un bagliore malvagio nel suo occhio. Il suo corpo tremolò mentre si lanciava direttamente verso i granelli di luce.


La sua voce era acuta mentre urlava, “Vuoi entrare nel ciclo della reincarnazione…? Stai sognando! Se morirai, la tua anima si disperderà in niente!”


Quando Meng Hao vide il ragazzo avvicinarsi ai granelli di luce che erano Xu Qing, cominciò a tremare. La Natura Diabolica, insieme al desiderio di uccidere, esplosero nel suo cuore ed entrambi erano impossibili da trattenere.


Nel preciso momento in cui il ragazzo dagli abiti rossi stava per raggiungere i granelli di luce, lanciò un urlo pietoso. Un misterioso potere lo avvolse, e venne costretto ad arretrare, il sangue che fuoriuscì dalla sua bocca. Guardò il vortice con occhi sconvolti.


Era già stato ferito seriamente nella battaglia precedente quando il Terzo Patriarca del Clan Li si era fatto esplodere. Senza una base di coltivazione incredibilmente potente a sostenerlo, sarebbe morto da tempo.


In quell'esatto momento, il potere che veniva spazzato via da dentro il vortice era riempito di un'aura sconvolgente, qualcosa che lo lasciò spaventato e fuori di testa. Come se non bastasse, sembrava essere soltanto un avvertimento.


Il vortice continuò a girare in spirali mentre Xu Qing scomparve all'interno e si unì al grande fiume. Ora era una delle tante anime galleggianti nelle sue acque.


Tuttavia, c'era qualcosa di differente sull'anima di Xu Qing. C'era un bagliore rosso che la circondava, proteggendola, e facendo in modo che le altre anime disincarnate non potessero nemmeno avvicinarla. Era tutto tranquillo intorno a lei... mentre scivolava nelle acque del fiume, sempre più lontano.


Il vortice svanì e il cielo ritornò nel suo stato normale.


Meng Hao era silenzioso. Il tempio svanì e le candele vennero spente.. Le lanterne e gli striscioni si trasformarono in polvere e l'atmosfera felice svanì. L'unica cosa rimasta era il campo di battaglia.


Meng Hao scese lentamente fino a terra. Guardò in basso verso le sue mani e, per un momento, sentì come se stesse tenendo ancora Xu Qing. Solo che... non c'era più.


“Andata….” mormorò, la voce roca. “Ci eravamo accordati di passare un centinaio di anni insieme…. Ma ora te ne sei andata….” Il suo volto si contorse e i suoi capelli bianchi iniziarono a sollevarsi mentre una intensa aura omicida cominciò a sorgere.


L'aura omicida, in un battito di ciglia, divenne un inferno e una nebbia nera volteggiò intorno a lui. Tutto intorno congelò, e un'aura di morte si diffuse. La nebbia nera si innalzò fino a formare un enorme volto su a mezz'aria.


Non era altro che il volto di Meng Hao!


I suoi occhi non erano più rossi, ma neri senza pupille. Era come se non potesse vedere altro che una infinita oscurità.


Mentre rimaneva là, sollevo la sua testa e iniziò a ridere amaramente.. Quando la risata penetrò negli orecchi dei coltivatori delle Distese del Nord, i loro cuori iniziarono a tremare e le loro anime vennero scosse.


Improvvisamente, suoni di rottura riempirono il corpo di Meng Hao, anche se poteva udirli lui soltanto. Era il suono delle catene che si spezzavano. Dentro di lui... il Diavolo venne liberato, qualcosa che era esistito in lui sin dagli eventi della Via Lattea.


In quel momento, non aveva nessun desiderio di controllarlo. Non voleva più sopprimerlo. Aveva un solo desiderio….


Uccidere ognuno dei coltivatori delle Distese del Nord che avevano invaso il Dominio Meridionale! Uccidere ogni esperto al picco della Ricerca del Dao. Ucciderli. Ucciderli TUTTI!


Avrebbe pagato qualsiasi prezzo per riuscirci!


Se non poteva diventare un Immortale, allora qual era il problema nel diventare un Diavolo!?


Mentre rideva amaramente, il suo corpo rombò e nebbia nera uscì da lui. I suoi capelli ora erano completamente bianchi, ma i suoi tratti non erano più avvizziti. La sua giovinezza era stata ripristinata e il suo volto era incredibilmente freddo..


Sembrava un Diavolo assetato di sangue in grado di vedere solo sangue e uccisioni..


I suoni delle crepe si diffusero dal suolo mentre un ghiaccio color sangue si espanse in tutte le direzioni.. Un gelo intenso si diffuse intorno a lui, come se le stagioni stessero cambiando improvvisamente. Fiocchi di neve nera iniziarono a volteggiare attraverso l'aria.


Meng Hao aveva completamente rilasciato il Diavolo dentro di lui, e aveva rimosso ogni soppressione del suo desiderio di massacrare. Era ora completamente truce e freddo, non solo verso i nemici, ma anche verso se stesso.


Il suo matrimonio era diventato una tragedia e l'unica cosa che poteva fare ora era diventare un Diavolo!


Nell'istante esatto in cui il suo Diavolo interno venne liberato, la Grande Magia del Demone di Sangue cominciò finalmente a spostarsi dal quarto livello verso il quinto.


Lo sguardo di Meng Hao si spostò nel cielo sopra di lui... verso il ragazzo dagli abiti rossi.


“Tu,” disse. “Tu morirai!”


Immediatamente, il suo secondo vero sé guardò con occhi lampeggianti.


Nello stesso momento, Meng Hao svanì per riapparire inaspettatamente a mezz'aria. Il suo corpo era avvolto da una ribollente nebbia nera e dalle fiamme del Diavolo. Insieme al suo secondo vero sé, scattò verso il ragazzo dagli abiti rossi.


“Il tuo clone è abbastanza forte,” disse il ragazzo con un grugnito, “ma il tuo vero sé? Levati dalle scatole!” All'unisono con queste parole, gli scontri sul campo di battaglia ripresero ancora una volta. Sia che si trattasse degli esperti al picco della Ricerca Dao su in alto, o del folle combattimento a distanza ravvicinata del Dominio Meridionale e delle Distese del Nord giù in basso, la battaglia era intensa. Questa guerra era andata oltre i combattimento che avevano avuto luogo fuori dalla Setta Demone di Sangue nella guerra iniziale.


Il secondo vero sé di Meng Hao scattò verso il ragazzo dagli abiti rossi alla massima velocità. Nel momento in cui si incontrarono, i venti esplosero e il lampo risuonò. Le esplosioni risuonarono una dopo l'altra e, in un breve momento di tempo, si scambiarono migliaia di colpi.


Per quanto riguarda Meng Hao, nel momento in cui si alzò in volo, il vecchio uomo con gli abiti in pelle di animale si mosse ad intercettarlo. Ghignando malevolo, diede un violento pugno nella direzione di Meng Hao.


“La tua amata è morta! Per quale motivo continuare a vivere. Perché non la raggiungi”


Mentre il pugno scendeva verso di lui, Meng Hao lo guardò freddamente. Alzò la sua mano destra e il Calderone dei Fulmini apparve, facendo tremare il volto del vecchio uomo..


Fu in quel momento che il fulmine fuoriuscì dal calderone per circondare Meng Hao.. Una luce brillante venne proiettata sul campo di battaglia e improvvisamente Meng Hao svanì. E con lui anche il vecchio uomo!


La loro posizione era stata invertita!


Quando Meng Hao apparve nello spazio prima occupato dal vecchio uomo con gli abiti in pelle di animale,, nemmeno si voltò a guardarlo. Anche quando il vecchio uomo ruggì per la furia e scattò all'inseguimento, Meng Hao continuò ad avanzare. Aveva un solo obiettivo: il ragazzo in abiti rossi.


Era stato il Frutto Cinabro di quel ragazzo che aveva maledetto Xu Qing!


Inoltre aveva cercato di interferire quando Xu Qing stava entrando nel ciclo della reincarnazione!


Meng Hao era come un Diavolo nella sua determinazione di massacrarlo!


Il ragazzo in abiti rossi era attualmente impegnato a combattere il secondo vero sé di Meng Hao. Era già stato ferito seriamente e, per questo, non era una sfida all'altezza del secondo vero sé. Continuava ad arretrare in ritirata, i suoi occhi iniettati di sangue mentre attaccava con spericolato abbandono. Quando vide Meng Hao piombare su di lui, lo puntò con un dito.


“Stai cercando di farti uccidere di proposito?! Bene, allora ucciderò il tuo secondo vero sé!” Nell'istante in cui il ragazzo aveva puntato, Meng Hao usò il calderone di nuovo. Ci fu un guizzo, e si scambiò di posto con il suo secondo vero sé.


Uno scoppio echeggiò mentre il suo secondo vero sé apparve nello spazio che aveva occupato fino ad un attimo prima. E Meng Hao ora era... più vicino al ragazzo di chiunque altro sul campo di battaglia!


La padronanza del calderone di fulmini di Meng Hao aveva raggiunto il massimo della perfezione!


La mente del ragazzo dagli abiti rossi vacillò. Il suo attacco con il dito non era più in grado di fare nulla al secondo vero sé di Meng Hao. Si voltò di scatto e stava per lanciare un attacco mortale contro Meng Hao quanto, improvvisamente, Meng Hao agitò la sua mano. Inaspettatamente un simbolo magico apparve nella sua mano!


Si trattava di un solo carattere!


Morente!


Si trattava dell'Incantesimo del Carattere Morente che era apparso dopo che aveva assorbito l'ottanta percento del potere maledetto! L'incantesimo poteva essere usato come abilità divina che poteva essere continuamente mantenuta per un lungo periodo di tempo. All'intensificarsi della base di coltivazione di Meng Hao, il potere avvizzente della magia sarebbe diventato più deterrente, la sua forza, sempre più terrificante.


Tuttavia, riuscì anche a convogliare le sue energie in un singolo attacco istantaneo. Questo avrebbe indebolito il simbolo magico e lo spegnerebbe, richiedendogli di ricaricarsi e assorbire più energia avvizzita prima che potesse essere riutilizzato.


“Non ho mai ucciso personalmente un coltivatore al picco della Ricerca del Dao” disse Meng Hao calmo. “Tu sarai il primo. Il dolore che mia moglie ha sofferto prima di morire, ora è qualcosa… che tu avrai il piacere di sperimentare!”


La voce di Meng Hao era calma, calma in un modo che fece battere forte il cuore del ragazzo in abiti rossi.. Un profondo senso di crisi mortale apparve dentro di lui.


Il carattere “morente” fece cominciare ad ansimare il ragazzo dagli abiti rossi. La sua nuca formicolò e tentò immediatamente di fuggire.


Nello stesso istante, Meng Hao disse freddamente, guardandolo con occhi glaciali, “Esplosione del Carattere Morente!”


Non appena le parole lasciarono le sue labbra, un'accecante luce grigia si lanciò fuori dal palmo della sua mano.. Riempì immediatamente il cielo, facendo guardare sconvolti verso l'alto le centinaia di migliaia di coltivatori in basso. Anche loro potevano sentire il potere maledetto morente esplodere sopra di loro.


Il vecchio uomo con gli abiti in pelle di animale annaspò per la sorpresa, quindi iniziò immediatamente a ritirarsi.


“NO!!” urlò il giovane dagli abiti rossi. La sua base di coltivazione esplose e produsse una quantità immensa di oggetti magici per cercare di contrattaccare contro il potere delle sue stesse Nove Rovine dell’Avvizzimento Infernale.


Tuttavia, non importò quello che fece quando si scontrò contro l'esplosivo potere morente perché era come una mantide religiosa che cercava di bloccare un esercito. In un battito di ciglia, venne circondato dalla luce grigia.


L'unica cosa che rimase fu l'urlo raccapricciante che echeggiò attraverso tutta la terra.




LEGGETE CON ATTENZIONE QUANTO SEGUE!!!


Vi starete chiedendo come mai a quest'ora è uscito non il secondo e ultimo capitolo della giornata, ma un terzo e un quarto capitolo. Ebbene, colgo l'occasione per ringraziare pubblicamente il lettore Angelo per la donazione fatta ieri e che ha permesso a tutti voi di poter leggere oggi anche i capitoli che da programma sarebbero usciti solo domani.


Avete letto bene! I capitoli in più sono ben due!!


Grazie a tutti coloro che con una donazione supportano lo staff di Novelle Leggere. Se anche voi volete contribuire, così da poter leggere capitoli in più prima del tempo, potete andare alla https://novelleleggere.com/programmazione/ sezione del sito dedicata, seguire le istruzioni e devolvere la cifra che preferite.


Oppure, diventate patrons della novel e con un abbonamento mensile potreste arrivare a leggere 20 CAPITOLI in più ogni settimana. Il link al Patreon di ISSTH lo trovate, come sempre, alla fine dei capitoli.


Se avete dubbi o domande specifiche su come funzionano le donazioni non esitate a contattarci!


Grazie a tutti, continuate a seguirci!


Buona lettura :)


-MadOtter e il gruppo di traduzione


__


NOTE:


1. Nota del traduttore inglese, Deathblade: Sebbene il fiume Lete, facente parte della mitologia greca, sia conosciuto anche come Fiume dell'Oblio, questo è un fiume differente, che proviene dalla mitologia cinese. Siccome non sono riuscito a trovare molte informazioni in inglese, ho tradotto il paragrafo dall'articolo di baidupedia relativo al Fiume dell'Oblio (si tratta di informazioni relative al fiume mitologico, non per forza di quello che compare in ISSTH): Nella mitologia cinese, dopo la morte, le persone passano attraverso le porte dell'Inferno e viaggiano sul sentiero delle Fonti Gialle verso il monto sotterraneo. Tra le Fonti Gialle e il mondo sotterraneo si trova il Fiume dell'Oblio. L'acqua del fiume sembra essere sia gialla che rosso sangue. Dentro al fiume vi sono infinite anime vaganti e fantasmi selvaggi che non possono essere reincarnate, così come bruchi e vermi. Il fetore del fiume ti colpisce al viso come un vento. Il Ponte degli Impotenti attraversa il fiume, lungo il quale siete una vecchia donna, l'anziana signora Meng. Per attraversare il Fiume dell'Oblio, devi bere il te con l'anziana signora Meng, Se non lo bevi, non puoi attraversare il Ponte degli Impotenti, il che significa che non puoi essere reincarnato.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter


                                


                                



