---
title: Capitolo 777 - Immortale dell’Alba, Osi Combattere Contro di Me?!
pubDate: 2025-03-17T11:17:34.986Z
tags:
    - issth
---


Meng Hao era una stella cadente che si avvicinava all'anziano con abiti in pelle di animale. Puntò il dito indice e comparve l’Ottava Maledizione del Sigillo del Demone, che fece restare l’anziano immobile, tremante.


In quel momento, Meng Hao spinse con forza la mano destra sul petto dell’uomo e la conficcò nella carne.


“Qi e Sangue, Meridiani dello Spirito!”


Boom!


L’anziano gridò disperatamente mentre indietreggiava. Il suo corpo avvizzì e la sua base di Coltivazione fuoriuscì da lui. Si morse in fretta la punta della lingua e sputò del sangue. Il sangue si espanse a mezz'aria, trasformandosi in modo impressionante in un calderone enorme color sangue che andò a sbattere verso Meng Hao nel tentativo di liberarsene.


Meng Hao sbuffò con freddezza, poi chiuse le dita in pugno e colpì. Tirò un pugno contro il calderone che era sostenuto dal suo Qi e dal suo Sangue, dall'energia di decine di migliaia di Coltivatori e addirittura dal potere dello stesso anziano. Riecheggiò un’esplosione enorme lungo il campo di battaglia.


Il Calderone andò subito in frantumi. Quando il pugno di Meng Hao ne attraversò i resti, questo si trasformò in un palmo e poi un artiglio che si attaccò al volto dell’uomo.


L’aria fu pervasa dai boati quando il Qi, il sangue e i meridiani dello spirito vennero risucchiati rapidamente dal corpo dell’uomo. L’anziano emise un grido di dolore e spinse le sue mani verso Meng Hao. Per tutta risposta Meng Hao svanì, poi ricomparve dietro all'uomo. Con la mano colpì la schiena dell’uomo.


“Salvatemi!!” gridò l’anziano. La sensazione di crisi mortale che provava gli fece girare la testa.


“Adesso non può salvarti nessuno”, rispose Meng Hao con voce gelida.


Tuttavia, fu in questo momento che comparve all'improvviso una foglia. Non soltanto una foglia, ma molte foglie, che sprigionavano dei bagliori scintillanti mentre scendevano dall’alto.


Comparve anche un’aura che Meng Hao conosceva molto bene!


Poi la voce di una donna riecheggiò con freddezza lungo il campo di battaglia.


“E se lo salvassi io?”


Le foglie si libravano verso il basso sopra le terre del Dominio Meridionale.


Le innumerevoli foglie iniziarono a girare, poi si unirono velocemente a formare una donna. Questa indossava un abito colorato ed emanava un fascino tangibile ed esotico che avrebbe attratto chiunque l’avesse guardata.


Ad ogni modo, non era una ragazza. Era una donna.


Era… la madre del Giglio della Resurrezione. L’Immortale dell’Alba!


Questa allungò la mano destra e la puntò contro Meng Hao.


All'improvviso attorno a lui comparvero molti rami. Questi si estesero rapidamente e crebbero, fino a trasformarsi in una gabbia che minacciava di sigillare completamente Meng Hao.


“Ti sei presentata nella battaglia della Setta del Demone di Sangue, e adesso ti fai ripresenti qui! Levati di mezzo!”. Negli occhi di Meng Hao balenò l’intento omicida quando la sua base di Coltivazione esplose per il potere. Si trasformò in un ciclone che si agitava in tutte le direzioni, spaccando la gabbia di rami fino a formare un buco. Meng Hao uscì subito e si diresse immediatamente in direzione dell’anziano.


L’Immortale dell’Alba rise con freddezza e agitò la mano destra. Sorprendentemente, comparve una foglia di sette colori, che splendeva per una luce prismatica mentre si precipitava verso Meng Hao.


La mente di Meng Hao tremò, eppure non rallentò nell'inseguimento dell’anziano indebolito. Lo raggiunse in un breve istante, poi allungò la mano per premere sulla parte superiore della sua testa.


“Anima!!” disse con calma.


L’anziano lanciò subito un grido di dolore. Il suo corpo tremò, la sua bocca si spalancò e i suoi occhi divennero sporgenti. La sua anima… iniziò a fuoriuscire dal naso e dalla bocca sotto forma di lievi filamenti che vennero assorbiti in fretta da Meng Hao.


“Stai cercando la morte?!” disse l’Immortale dell’Alba, con gli occhi che balenavano per l’intento omicida. La foglia di sette colori acquisì velocità mentre si avvicinava a Meng Hao. In un batter d’occhio, era sul punto di colpirlo.


Meng Hao prese l’anziano e lo lanciò con violenza in avanti per farlo scontrare con la foglia. Riecheggiò un boato e il corpo dell’anziano esplose. Era morto nel corpo e nello spirito.


Riguardo a Meng Hao, lui si ritirò immediatamente, con il volto alquanto pallido. Dato che aveva assorbito tutta la base di Coltivazione dell’anziano, così come i suoi Qi e Sangue, oltre alla sua anima, adesso era pervaso da un’energia incredibile. Per resistere all'attacco della foglia aveva dovuto indietreggiare, ma non si era ferito!


Ora che la foglia si stava muovendo verso di lui per un secondo attacco, nei suoi occhi balenò l’intento omicida. Comparve il Calderone dei Fulmini e si poté vedere un lampo di elettricità. In quel momento, fece uno scambio di posizione con uno degli esperti al culmine della Ricerca del Dao che stavano combattendo contro Demone degli Elisir e gli altri, la donna anziana!


In risposta alla Trasposizione dello Spostamento della Forma, l’anziana rimase basita. La foglia di sette colori si fermò lentamente, poi cambiò la direzione e sfrecciò verso Meng Hao. A questo punto, Meng Hao si trovava di fianco a Patriarca Song, con cui unì le forze per lanciare un attacco contro lo Jiang Shi vestito di bianco, che era un esperto al culmine della Ricerca del Dao delle Distese del Nord.


Si poté udire un’esplosione e l’anziano vestito di bianco sputò un grumo di sangue. Proprio mentre indietreggiava, la foglia di sette colori si avvicinò.


Il lampo di elettricità circondò Meng Hao e poi lui comparve al centro dell’esercito delle Distese del Nord in basso. Comparvero all'istante i vortici della Grande Magia del Demone di Sangue che avvolsero migliaia di persone. Qi, sangue, meridiani dello spirito e anime vennero assorbiti e risuonarono delle grida disperate. Poi Meng Hao scomparve ancora.


Meng Hao aveva imparato da tempo a controllare l’uso del Calderone dei Fulmini!


Gli esperti al culmine della Ricerca del Dao a mezz'aria rimasero scioccati.


“Maledizione!”


“Che tipo di oggetto magico è quel Calderone dei Fulmini!? È troppo difficile bloccare quel Meng Hao!”


Le azioni di Meng Hao nello scontro erano strane e misteriose. Aveva colpito con una ferocia spietata e poi li aveva lasciati completamente scossi. In questo momento, nelle loro menti Meng Hao era un arci nemico!


Rappresentava una minaccia tale che sapevano che doveva essere eliminato immediatamente!!


“Me ne occuperò io”, disse con freddezza l’Immortale dell’Alba. Nei suoi occhi balenò una luce di sette colori che inondò tutta la zona, in un apparente tentativo di sigillarla.


“Quel tuo giocattolino è piuttosto misterioso”, disse qualche istante dopo. “Non riesco a sigillarlo completamente, ma quello che posso fare è rallentare la velocità della trasposizione. Dai, provaci adesso”. Poi, iniziò ad avanzare verso Meng Hao.


Mentre si avvicinava, una pressione intensa gravò su ogni cosa. Inoltre, dietro di lei comparve un Giglio della Resurrezione feroce di sette colori!


Il fiore ondeggiava avanti e indietro, di una bellezza incontaminata evidente, eppure, al contempo, infinitamente crudele.


L’espressione di Meng Hao era calma e non rivelava il minimo cambiamento di emozioni. Ripose il Calderone dei Fulmini e tirò fuori… una marionetta colo sangue delle dimensioni di una mano.


La marionetta si alzò in volo dalla mano di Meng Hao e poi iniziò a crescere. Nel momento in cui divenne grande trenta metri, esplose con un’aura impressionante. Nel cielo balenarono dei colori vivaci e le nuvole si agitarono. Questa era l’aura di un Immortale!


Non l’aura di un vero Immortale, ma quella di un falso Immortale!


Ad ogni modo… si trattava comunque di un Immortale!


Il volto dell’Immortale dell’Alba tremolò per la prima volta, e la manciata di esperti al culmine della Ricerca del Dao delle Distese del Nord rimasero scioccati.


Questa marionetta era stata l’asso nella manica delle forze congiunte della Setta della Spada Solitaria, della Setta del Gelo Dorato, della Setta del Setaccio Nero e del Clan Li quando avevano assediato la Setta del Demone di Sangue. Se in quel momento non fosse stato per la comparsa di Patriarca del Demone di Sangue, avrebbe strappato la vittoria.


Invece Patriarca Demone di Sangue aveva ucciso il Patriarca della Setta della Spada Solitaria, poi aveva apportato qualche modifica alla marionetta così che soltanto Meng Hao potesse usarla. Quella era la sua ricompensa per il raggiungimento del quinto livello della Grande Magia del Demone di Sangue!


Il corpo di Meng Hao balenò quando si unì alla marionetta color sangue alta trenta metri. Gli occhi della marionetta erano stati scuri fino a qualche istante prima, ma adesso sprigionavano una luce cupa, proprio come quelli di Meng Hao.


Quando Meng Hao prese il controllo sulla marionetta, questa si raddrizzò all’istante. Sul campo di battaglia esplose l’aura impressionante di un falso Immortale, che si trasformò in un’onda d’urto che partì all'improvviso, costringendo i Coltivatori delle Distese del Nord ad indietreggiare tra sussulti scioccati.


Riguardo ai Coltivatori del Dominio Meridionale, il loro morale si stava sollevando e iniziarono a gridare il nome di Meng Hao.


Lungo la terra si incresparono delle onde sonore che fecero tremare ogni cosa!


“Immortale dell’Alba, osi combattere contro di me!?”. Meng Hao volò in aria e poi puntò il dito contro l’Immortale dell’Alba. Si poté udire un suono simile a un tuono ed esplose una pressione intensa. La terra si spaccò e l’aria si frantumò. In un batter d’occhio, si alzò un vento che spazzò lungo la terra.


L’Immortale dell’Alba non disse nulla, ma nei suoi occhi splendette una luce misteriosa. Allungò la sua mano bellissima e la puntò. Il fantasma del Giglio della Resurrezione alle sue spalle attraversò il suo corpo e poi si alzò in volo, con i tentacoli che si contorcevano in modo strano e maestoso mentre si lanciava contro Meng Hao.


Meng Hao sbuffò con freddezza. Visto il suo controllo della marionetta, si sentiva come se fosse completamente collegato a Cielo e Terra. Agitò la mano e nel cielo comparvero delle nubi scure. I fulmini caddero come pioggia, e si trasformarono in un lago di fulmini che avvolse il Giglio della Resurrezione.


“Nient’altro che un falso Immortale”, disse l’Immortale dell’Alba con freddezza, scuotendo la testa. “Se lo userai, seminerai il Karma nel Clan Ji”.


All'improvviso svanì e, quando ricomparve, si trovò davanti a Meng Hao. Sollevò la mano e poi la fece cadere.


Si sprigionò una luce di sette colori intensa, che si trasformò in un sole di sette colori che esplose dentro Meng Hao.


Un’esplosione enorme fece tremare ogni cosa. Anche gli esperti alla Ricerca del Dao si lanciarono di lato. L’anziana che stava tra di loro era sul punto di ritirarsi quando, con sorpresa, Sun Tao della Setta del Fato Viola si trasformò in un raggio di luce potente che la inondò completamente.


Lei lanciò un urlo disperato che riecheggiò in tutte le direzioni.


“Il mio corpo è già tornato ad essere polvere e non riuscirò a resistere ancora a lungo”, la voce di Sun Tao riecheggiò dalla luce. “Prima che io me ne vada… porterò con me questa donna. Compagni Daoisti… mi auguro davvero che otterrete la vittoria!


“Maestro, non potrò più essere il tuo apprendista alchimista e non sarò più in grado di vederti raggiungere la vera Ascensione Immortale…”.


Si poté udire un’esplosione enorme quando la luce esplose. Le urla della donna anziana delle Distese del Nord furono interrotte all'improvviso. La luce brillante ricopriva ogni cosa, anche Meng Hao e l’Immortale dell’Alba.


Meng Hao sentì delle fitte di dolore nel cuore. Quando la luce svanì, Sun Tao era sparito, così come l’anziana.


Demone degli Elisir tremò e sul suo volto si riversarono le lacrime. Sollevò la testa e iniziò a ridere con tristezza. All'improvviso, sul suo corpo iniziarono a comparire innumerevoli simboli magici. Uno dopo l’altro, cominciarono a frantumarsi. In un batter d’occhio, ne era sparita più della metà.


Allo stesso tempo, la sua base di Coltivazione si impennò. Non si trovava più allo stadio intermedio della Ricerca del Dao. Attraversò del tutto lo stadio avanzato della Ricerca del Dao e poi ancora una volta superò il culmine della Ricerca del Dao!


La distruzione dei simboli magici non era una cosa che poteva fare per sua volontà. Era provocata invece dalle sensazioni intense che erano cresciute in lui.


Ora che Demone degli Elisir si trovava al culmine dello stadio della Ricerca del Dao, sul suo corpo comparve un’aura sconosciuta. Inoltre, era cambiato il suo aspetto. Adesso… aveva le sembianze della statua di Reverendo Viola dell’Est che si trovava nella Setta del Fato Viola!


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter


                                


                                



