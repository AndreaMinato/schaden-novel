---
title: Capitolo 779 - Distese del Nord Sconfitte!
pubDate: 2025-03-17T11:17:34.987Z
tags:
    - issth
---


Cielo e Terra tremarono e il boato dell’esplosione simile a un tuono riecheggiò lungo tutto il Dominio Meridionale. L’autodistruzione della marionetta del falso Immortale non scosse solo il Dominio Meridionale. Le increspature della turbolenza si diffusero lungo le Distese del Nord e le nubi si agitarono sopra le Terre Orientali.


Al contempo, mentre la forza distruttiva inondava Meng Hao, il suo corpo balenò con dei fulmini.


Trasposizione dello Spostamento della Forma!


Il suo corpo svanì e, quando ricomparve, si trovava nel punto occupato poco prima dall'uomo di mezza età con l’abito viola e i draghi delle alluvioni.
L’esperto al culmine della Ricerca del Dao delle Distese del Nord ricomparve là dove prima c’era Meng Hao. Non ebbe nemmeno il tempo per lanciare un grido disperato prima che il potere della distruzione lo schiacciasse.


Dei boati intensi pervasero le orecchie di tutti; sembrava quasi che il cielo sarebbe crollato e poi caduto verso il basso.


L’esperto al culmine della Ricerca del Dao venne ucciso all'istante e l’Immortale dell’Alba fu avvolta dalla forza distruttiva. Nemmeno i suoni o i segni che emetteva erano in grado di sfuggire.


Tuttavia, le due metà del ponte del Giglio della Resurrezione che si estendevano lungo il Mare della Via Lattea tremarono, come se si stessero contorcendo per un dolore intenso. Si poterono udire dei boati quando delle parti del ponte crollarono e i tentacoli si trasformarono in nient’altro che cenere.


Dal Giglio della Resurrezione risuonò un grido acuto, così potente che fece aprire la terra e tremare il cielo!


“MENG HAO!!”


Nel Dominio Meridionale, Meng Hao comparve accanto a Patriarca Song sul campo di battaglia, con il corpo ridotto a un macello.


L’unica parte rimasta intatta era la mano che stringeva il Calderone dei fulmini. Il resto del corpo era ridotto a brandelli. Aveva la pelle scorticata e il sangue si era prosciugato. I suoi organi vitali erano visibili dall'interno e metà della sua testa era distrutta. Ad uno sguardo rapido, sembrava che non sarebbe riuscito a fare altro che morire.


Il suo strato Eterno era praticamente esaurito e ancora nel processo di ricostruzione. Per questo, non era in grado di risanare il corpo di Meng Hao.
Queste erano ferite che nemmeno l’elisir medicinale con il maggior potere curativo sarebbe riuscito a guarire!


Delle enormi quantità di forza distruttiva avevano colpito Meng Hao con violenza. Il fatto che non fosse morto nell'esplosione era stato soltanto un colpo di fortuna. Se non fosse stato per il Calderone dei Fulmini che sfidava i Cieli, Meng Hao sarebbe stato distrutto senza alcun dubbio!


Anche così, quando ricomparve, i tre esperti al culmine della Ricerca del Dao delle Distese del Nord rimasti sussultarono e indietreggiarono inconsciamente. Non osavano cercare di trovare l’occasione per fare una mossa.


La brutalità e l’efferatezza iniziali di Meng Hao, il suo atto di autodistruzione spaventoso, l’uccisione del clone dell’Immortale dell’Alba, l’annientamento incurante dell’esperto al culmine della Ricerca del Dao… tutti questi elementi garantirono che il suo nome spaventoso suscitasse il terrore nei cuori di ogni persona.


Si levò il brusio delle conversazioni dagli oltre 100.000 Coltivatori delle Distese del Nord.


“Non è ancora morto!!”


“Guardate com'è straziato il suo corpo, eppure è ancora vivo!!”


Demone degli Elisir si affrettò raggiungerlo con degli elisir medicinali, mentre Patriarca Song e Patriarca Gelo Dorato corsero al fianco di Meng Hao per restare di guardia.


“Hao’er!” disse Demone degli Elisir, con grande premura.


Riguardo al secondo vero io di Meng Hao, questo si era accasciato, fiacco, e si era incupito. Dopo tutto, se Meng Hao fosse morto… allora sarebbe certamente morto anche lui.


Meng Hao non riusciva a parlare. I suoi occhi erano assenti e la sua espressione sembrava confusa. Attorno a lui vorticava un’aura di morte, come se da un momento all'altro sarebbe potuto morire del tutto. Aveva soltanto un piccolo frammento di coscienza rimasta. Abbassò lo sguardo al suolo verso i Coltivatori delle Distese del Nord stupiti.


Poi, il Calderone dei Fulmini tremolò e lui svanì. Quando ricomparve, aveva scambiato il suo posto con quello di uno dei Coltivatori delle Distese del Nord. In seguito, la sua mano esplose. L’unica porzione del corpo che era rimasta intatta era metà della sua testa!


Anche le ultime parti rimaste della sua testa esplosero in una nube di sangue quando cadde al suolo. La nebbia, però, non svanì. Andò improvvisamente verso uno dei Coltivatori delle Distese del Nord nelle vicinanze, entrando nei suoi occhi, nelle orecchie, nel naso e nella bocca. Il Coltivatore delle Distese del Nord lanciò delle urla raggelanti. Il suo corpo iniziò ad avvizzire e sulla sua fronte si rigonfiarono delle vene blu. La sua espressione era di stupore e terrore.


“NO! Aiutatemi-!”. Nel bel mezzo della frase, le sue parole vennero interrotte. Iniziò ad avvizzire mentre il suo Qi, il sangue, la base di Coltivazione e l’anima venivano risucchiati.


Quando morì, delle enormi quantità di nebbia nera si levarono dall'interno del suo corpo, le quali poi si divisero in due flussi che si diffusero ancora una volta.


Riecheggiarono delle urla disperate; sul campo di battaglia ci fu un rapido cambiamento!


L’aria fu pervasa dai boati quando i Coltivatori delle Distese del Nord avvizzirono e morirono uno dopo l’altro. La nube di sangue si divise poi da due a quattro parti, poi otto, poi sedici, poi trentadue, poi sessantaquattro… alla fine, si diffusero centinaia di flussi di nube di sangue, che avanzarono minacciosamente verso centinaia di corpi, risucchiandone il Qi, il sangue, la base di Coltivazione e l’anima. Poi, la nube si espanse ancora.


Ci volle solo un batter d’occhio perché migliaia di flussi di nube rossa divennero visibili. Era cattiva, Diabolica, e sembrava senziente mentre si diffondeva, evitando tutti i Coltivatori del Dominio Meridionale e andando solo alla ricerca di Coltivatori delle Distese del Nord da annientare.


In alto a mezz'aria c’erano i tre Patriarchi al culmine della Ricerca del Dao delle Distese del Nord. C’erano i due uomini identici che indossavano gli abiti bianchi e neri e somigliavano a degli Jiang Shi. L’altro aveva l’aspetto di un giovane attorno a cui vorticavano dei misteriosi simboli magici. A prima vista, ciascuno di quei simboli magici conteneva un qualche tipo di arma pronta ad essere scatenata.


Tutti e tre osservarono ciò che stava accadendo completamente scioccati. Dopo essersi scambiati delle occhiate, non esitarono ulteriormente. Usando tutta la velocità che riuscivano a raggiungere, volarono verso l’orizzonte.


Come avrebbero potuto osare continuare a combattere?!


L’Immortale dell’Alba era morta. Dei sette esperti al culmine della Ricerca del Dao, quattro erano stati uccisi, tre dei quali ammazzati da Meng Hao.
Inoltre, sembrava evidente che Meng Hao… non fosse ancora morto!


Non avevano alcuna possibilità di provare a restare. Oltretutto, Demone degli Elisir adesso era al culmine della Ricerca del Dao, così come lo erano Patriarca Gelo Dorato e Patriarca Song. Già soltanto loro tre erano sufficienti a causare problemi, senza contare il secondo vero io di Meng Hao.
Poteva sembrare debole, ma, se Meng Hao si fosse ripreso, sarebbe stato un altro nemico potente!


Non c’era modo di continuare a combattere.


La morte del clone dell’Immortale dell’Alba aveva sigillato il fato del secondo esercito delle Distese del Nord.


I tre esperti al culmine della Ricerca del Dao scapparono, tremando per la paura. La loro unica speranza era l’incontro con la terza ondata dell’esercito.
Solo allora avrebbero potuto osare ricomparire e affrontare Meng Hao.


Non che non avrebbero potuto cogliere la possibilità di cercare di uccidere Meng Hao una volta per tutte… In realtà il rischio era troppo altro.
Scappare era l’opzione più sicura.


I tre esperti della Ricerca del Dao in fuga ignorarono completamente gli oltre 100.000 Coltivatori delle Distese del Nord in basso. Riguardo a Patriarca Song egli altri, questi esitarono per un istante mentre valutavano se inseguirli o meno. Alla fine, decisero che era più importante Meng Hao.


Anche se li avessero raggiunti, non sarebbe stato semplice assicurarsi la vittoria in poco tempo.


Demone degli Elisir e gli altri si scambiarono delle occhiate.


“Non interferite con lui”, disse Demone degli Elisir. “Iniziamo a creare delle formazioni di incantesimi per sigillare questo posto e proteggere lui!


“Questo è il piano corretto. Sta usando la Grande Magia del Demone di Sangue per risanarsi! Andiamo!”. Si separarono immediatamente e iniziarono a sigillare l’area.


In basso, la nube di sangue infuriava. Adesso si era separata in più di diecimila flussi, che offuscarono del tutto cielo e terra. Venivano consumate delle grandi quantità di Coltivatori delle Distese del Nord. Non era visibile alcun vortice della Grande Magia del Demone di Sangue; la nube di sangue si avvicinava con violenza ai Coltivatori. Questi non riuscivano a scappare e i loro corpi avvizzivano rapidamente. Il loro fato era sigillato; il loro Qi e sangue, le loro basi di Coltivazione e le loro anime divennero tutti dei sacrifici viventi!


Il campo di battaglia fu pervaso da grida disperate, unite a urla di dolore. I Coltivatori del Dominio Meridionale furono completamente scioccati e sconvolti da quello a cui stavano assistendo.


Quello che videro furono innumerevoli corpi senza vita con gli occhi spalancati e i volti spenti pervasi da quello che sembrava essere un dolore estremo.


La nube di sangue divenne sempre più grande. Ben presto ci furono decine di migliaia di flussi, che adesso stavano formando un nucleo nel punto in cui era esploso Meng Hao all'inizio. Riguardo alla nube, sembrava estendersi da quel nucleo centrale.


Ben presto, una tempesta di nubi sanguinarie ribollì attorno a quel nucleo, trasformandosi rapidamente in una cosa che ricordava un bozzolo. Poi, si poté udire all’improvviso un qualcosa che ricordava un battito cardiaco impressionante.


Tum-tum!


Tum-tum!


Tum-tum!


Ogni battito faceva tremare la terra e oscurare il cielo. Era come se tutto il mondo fosse stato ricoperto da una ferocia infinita. Sembrava che la sconfinata nube rossa si estendesse dal bozzolo. Ora c’erano più di 50.000 flussi che si muovevano rapidi, rendendo impossibile la fuga ai Coltivatori delle Distese del Nord.


“NOOO!!”


“Maledetti, Coltivatori del Dominio Meridionale! Siete troppo spietati!”


“Uccideteli! Uccidete qualcuno di questi bastardi del Dominio meridionale ora che ne abbiamo ancora la possibilità!”


I Coltivatori delle Distese del Nord che avevano invaso il Dominio meridionale fremettero per l’odio e liberarono delle grida infuriate.


Nel frattempo, lontano, tra le stelle all'esterno del Pianeta Paradiso Meridionale, c’era un fiume potente che scorreva veloce, che nessuno Coltivatore avrebbe potuto vedere.


Ad un primo sguardo, il fiume sembrava essere schiumoso e torbido, ma dopo uno sguardo più attento diventava più chiaro. Il fiume era chiamato Fiume dell’Oblio e la sua fonte era sulla Quarta Montagna. [1] Attraversava le Nove Grandi Montagne e Mari, controllando il ciclo della reincarnazione e il cammino verso gli inferi.


Ogni essere vivente che moriva nelle None Montagne e Mari, supponendo che la sua anima non fosse dispersa, sarebbe entrato in questo grande fiume e poi sarebbe stato trasportato verso la Quarta Montagna, dopo di che avrebbe ricominciato il ciclo dall'inizio.


Sembrava che all'interno del fiume ci fossero delle anime infinite, molte delle quali si guardavano attorno con gli occhi spalancati, gemendo e gridando. Molte si sforzavano di scappare dalle acque del fiume, comprese delle bestie forti e dei Coltivatori potenti.


Delle numerose bestie feroci nel fiume, una era un pangolino ricoperto da lunghi spuntoni, lungo tremila metri e al momento stava ruggendo per la rabbia. [2]


Era sommerso per metà dalle acque del fiume e si dimenava con forza. Una volta sommerso del tutto, avrebbe perso le facoltà mentali. Mentre si dimenava disperatamente, la bestia lanciò un ruggito potente.


“Io sono un Immortale della Tribù della Divinità della Montagna! Mio nonno è il Signore del Dao del Popolo del Vento della Settima Montagna! Come osi cercare di trascinarmi nel ciclo della reincarnazione!!”


Mentre la bestia ruggiva, iniziò a sollevarsi. Era proprio sul punto di lasciare l’acqua quando, all'improvviso, il fiume iniziò a ribollire. Nell’aria esplose uno spruzzo d’acqua, che si espanse fino a formare un mare. Si poterono udire dei boati quando la bestia venne sommersa. Un grido disperato risuonò nel vuoto quando la creatura gigante venne distrutta, trasformata in innumerevoli anime disincarnate che si unirono alle acque del fiume.


La scena fece tremare tutte le anime delle bestie circostanti di paura e stupore, addirittura terrore.


All'orizzonte, un anziano sedeva dritto con la schiena, librandosi sulla superficie dell’acqua circondato dalla musica melodiosa di un grande Dao. Ogni piccola parte della sua anima sprigionava Immortalità, e il suo corpo brillava con una luce splendente che si diffondeva in tutte le direzioni lungo il fiume enorme. Sembrava un Immortale eminente, che svettava sopra il Fiume dell’Oblio. Ignorava l’acqua, che non sembrava minimamente in grado di turbarlo.


“Io sono un Signore del Dao onnipotente della Sesta Montagna. La mia longevità potrà anche essere terminata, ma in passato la longevità dei Signori del Dao delle Nove Montagne e Mari era illimitata! Adesso… per volere di quale autorità mi stai trascinando nel ciclo della reincarnazione, Quarta Montagna?!”. L’anziano alzò all'improvviso lo sguardo e i suoi occhi ricordarono due soli. Ogni anima che lo guardava iniziò immediatamente a gridare e disperdersi.




NOTE:


1. Nota di Deathblade: credo di aver già scritto in un’altra nota che, in cinese, il numero 4 ha una pronuncia molto simile alla parola “morte” e di solito i due termini sono associati.


2. In cinese, i pangolini hanno un nome piuttosto bello. I caratteri significano letteralmente “armatura che perfora la montagna”.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter


                                


                                



