---
title: Capitolo 780 – Uccidere un Giudice degli Inferi
pubDate: 2025-03-17T11:17:34.987Z
tags:
    - issth
---


Il vecchio colpì con la mano la superficie dell'acqua e poi cominciò a volare verso l'alto. La sua mano si mosse come una saetta in un gesto incantato, dopodiché aprì una fenditura nel cielo stellato, nella quale si preparò a entrare.


Tuttavia, fu a questo punto che un pesce nero guizzò improvvisamente fuori dall'acqua. Questo aveva denti aguzzi e appariva incredibilmente feroce.
Non appena apparve, cominciò a sprigionare raggi di luce nera, apparendo simile a un sole nero. Gli ci volle solo un attimo per comparire di fronte al vecchio.


Dal pesce si generò una pressione indescrivibile.


“Tu sei... un pesce degli inferi!” disse il vecchio, con il volto che impallidiva. “C'è un Giudice degli Inferi della Quarta Montagna che è un pesce. Tu sei il suo clone!” Proprio quando il vecchio si preparava a combattere, il pesce degli inferi guizzò e poi trapassò la fronte dell'uomo. che tremò, poi il suo corpo iniziò a dissiparsi.


Mentre cominciava a svanire, gli occhi del vecchio balenarono improvvisamente con una luce determinata.


“Io posso star morendo, ma voi gente degli Inferi sognate se pensate che cadrò senza combattere! Il Dao ha manifestato la musica di un grande Dao.
Anime morte del fiume, se siete riluttanti in qualsiasi modo a separarvi dal mondo dei vivi, allora svegliatevi! Ascoltate la chiamata per rimanere nel mondo degli uomini! Liberatevi, ritornate ed esistete come non morti!” Detto quello, sollevò il capo all'indietro e rise sonoramente. Il suo corpo collassò, ma il suono della sua voce passò attraverso il Fiume dell'Oblio, il quale proseguiva più lontano di quanto l'occhio potesse vedere.


Il vecchio morì, ma la musica del suo grande Dao echeggiò sulle anime disincarnate all'interno del Fiume dell'Oblio; queste tremarono e non furono in grado di controllarsi mentre di alzavano in volo nell'aria. Si trasformarono in una tempesta di anime che sfrecciò follemente verso la fenditura nel vuoto.


“Andiamo a casa!”


“Fuggiamo da questo posto e ritorniamo a casa!!”


Si udiva un frastuono mentre le innumerevoli anime sibilavano attraverso l'aria. Sulla superficie dell'acqua giaceva una donna circondata da una luce color del sangue; anche lei volò in aria per unirsi alle altre anime nella tempesta.


Il pesce degli inferi vicino alla fenditura le guardò con freddezza.


“Voi gente siete già morta!” disse il pesce degli inferi senza scomporsi. “Se volete che anche le vostre anime siano disperse, allora come Giudice degli Inferi, vi posso accontentare!”


“Tutte le anime nel Fiume dell'Oblio... avranno un giudizio! La vostra sentenza è un rifiuto nell'entrare nel ciclo delle reincarnazioni! Le vostre anime saranno sterminate immediatamente e fuse col Fiume dell'Oblio, dove rimarranno per tutta l'eternità!” Un bagliore nero si generò dal pesce, trasformandosi in un decreto Dharmico che si propagò in tutte le direzioni.


In un battito di ciglia, l'intera area venne coperta dal bagliore nero. Ogni anima che veniva toccata gridava e poi svaniva, venendo eradicata all'istante!


“Non voglio morire!!”


“Ahhhh, la dispersione dell'anima! Mi rifiuto di sottomettermi!!”


“La mia vita è finita e ora non ne ottengo una seconda?! Non posso accettarlo!!”


Ci volle solo un attimo perché tutte le anime al di sopra del fiume svanissero, con l'eccezione di quella della donna. La luce nera venne bloccata da quella rossa che la circondava.


Il pesce nero degli inferi la osservò con occhi luccicanti che all'improvviso si spalancarono.


La donna non era altri che l'anima di Xu Qing!


“E così hai già un decreto Dharmico attaccato che ti dirige nella reincarnazione?” Il pesce esitò per un momento. Parlando in generale, le anime con decreti Dharmici avevano delle storie incredibili. Il pesce non poté fare a meno di osservare con più attenzione Xu Qing.


Dopo un ulteriore esame, uno sguardo di sorpresa luccicò negli occhi del pesce.


“Questa donna possiede una radice del Dao? Ed è appena germogliata? Non ho mai sentito parlare prima d'ora di una cosa del genere! Stavo giusto cercando una nuova schiava. Questa andrà proprio bene!” All'improvviso, una luce nera apparve davanti al pesce, trasformandosi in un'enorme mano coperta di scaglie. Questa si allungò verso Xu Qing per afferrarla.


Tuttavia, non appena entrò in contatto con il bagliore rosso, si generarono delle sconvolgenti increspature. La mano tremò, poi andò in frantumi, lasciando esterrefatto il pesce degli inferi. Ci volle solo un attimo perché una luce vivace apparisse nei suoi occhi.


“Interessante. Questa donna con il decreto Dharmico deve essere una figura onnipotente e incredibile. Ora che è morta, è debole ed esausta. Se riuscissi a sottometterla qui nel Fiume dell'Oblio, non ci sarebbe nessuna possibilità che ritorni a cercarmi dopo!”


Il corpo del pesce balenò e il fiume cominciò a sbattere con onde enormi. Queste si gonfiarono, fondendosi assieme, a centinaia di migliaia. Il bagliore rosso lottò contro le onde, ma alla fine non fu in grado di resistere al misterioso potere del Fiume dell'Oblio. Dopo qualche tempo, la luce cominciò ad affievolirsi.


Quando si dissipò completamente, il pesce degli inferi rise sonoramente e invocò la mano nera per afferrare ancora una volta Xu Qing.


“Ti benedirò con un po' di buona sorte! Cancellerò le tue memorie e reciderò il tuo sentiero per la mortalità. Non andrai nel ciclo della reincarnazione, d'ora in poi sarai la schiava di un Giudice Infernale!”


Proprio quando la mano nera stava per afferrarla, un filo di senso divino volò improvvisamente in aria e cominciò a emanare un potere stupefacente. Il filo colpì, affettando in due la mano nera!


Uno strillo miserabile provenne dal pesce che, con un'espressione di completa sorpresa e terrore, sfrecciò via in ritirata.


Allo stesso tempo, una voce gelida echeggiò attraverso il Fiume dell'Oblio.


“Come osi toccare la nuora di qualcuno che porta il cognome Fang!” La voce sembrava infuriata e l'intero fiume vibrò. Il pesce degli inferi non avrebbe potuto apparire più scioccato.


“Tu.. Fang... Tu sei...” Cominciò a tremare con una tale paura che la sua anima quasi si dissipò. Prima che potesse finire di parlare, il filo sferzò nel cielo stellato, recidendo tutta la legge naturale; poi continuò a colpire verso il basso in direzione del pesce, il quale gridò quando il suo corpo venne tagliato in due metà. Poi il filo sembrò prepararsi a finire il lavoro e distruggerlo completamente.


“Vostra eccellenza, vi prego risparmiate la mia vita!” pianse il pesce degli inferi. Era completamente terrorizzato e colmo di una sensazione di crisi mortale. Sfortunatamente era incapace di scappare e non aveva altre opzioni che supplicare la grazia.


Fu a questo punto che un'altra voce, antica e arcaica, echeggiò dal Fiume dell'Oblio.


“Fratello Anziano Fang, calma la tua furia. Considerando la mia posizione di re, mi permetteresti di salvare la faccia...”


In unione alla voce, apparve un'enorme faccia dentro al fiume. Questa aveva tre occhi sulla fronte e non appena comparve, tutte le stelle del cielo tremarono.


“No, non posso” fu la fredda risposta. Dalla bocca del pesce degli inferi risuonò un grido da far raggelare il sangue. Il suo corpo era distrutto, completamente e totalmente. Poi, apparve una volontà di sterminio che trovò velocemente il vero sé da cui si era originato il clone e distrusse anche quello.


Nulla poteva impedire che questo accadesse!


Il cielo stellato ora era tranquillo e silenzioso.


“Fratello Anziano Fang, non ci vediamo da anni, ma hai sempre lo stesso temperamento... Lo sai, puoi essere solo un filo di senso divino che viene dalle terre del Paradiso Meridionale, ma è comunque una violazione dell'accordo.”


“I 100.000 anni sono appena iniziati. A te e la tua amata non è permesso lasciare il Paradiso Meridionale!”


“Durante i 100.000 anni mi è consentito inviare all'esterno un fascio di senso divino” rispose la voce fredda. “Anche quello era scritto nell'accordo.”


In basso, gli occhi dell'enorme faccia nel Fiume dell'Oblio baluginarono. “Vero, vero. Però, puoi farlo solo una volta, verosimilmente per fornire a tuo figlio un Protettore del Dao. Non avrei mai immaginato che avresti usato il senso divino su questa ragazza.”


“Il figlio di Fang è un drago in Cielo e Terra! Non ha bisogno che gli faccia da Protettore del Dao!”


“Oh? Non hai paura che qualcuno possa ucciderlo?!” rispose il volto con freddezza.


“Se qualcuno uccidesse mio figlio, io distruggerei l'intero suo essere!” rispose la voce, fredda e calma. “Distruggerei la sua intera famiglia e la loro possibilità di reincarnarsi!” Le parole vennero pronunciate con un'aria mostruosa e tirannica. Si propagò un gelo intenso e il volto nel fiume rabbrividì internamente.


“Anche dopo tutti questi anni, merita decisamente di essere chiamato il Prescelto numero uno del Clan Fang” pensò il volto. “Per il bene del suo menomato figlio è stato posto sul Pianeta Paradiso Meridionale per 100.000 anni... impossibilitato ad andarsene. Il Paradiso Meridionale è vecchio e stanco, la sua base di Coltivazione non potrà avanzare. Non serviranno 100.000 anni perché in molti lo sorpassino.”


A questo punto, la fredda voce continuò: “Questa è mia nuora. Il mio fascio di senso divino rimarrà con lei per proteggerla e per assicurarsi che si reincarni pacificamente. Durante il suo tempo negli inferi, non è permesso a nessuno di interferire con lei in qualsiasi modo.” Detto quello, il filo di senso divino fluttuò lentamente verso il basso per circolare attorno al braccio di Xu Qing e poi svanire dentro di lei.


Il volto nel fiume non disse nulla. Dopo un momento, sprofondò di nuovo lentamente nell'acqua. Questo tratto del vasto Fiume dell'Oblio ora non aveva altre anime a parte quella di Xu Qing che, lentamente, galleggiò via in lontananza.


Nel Dominio Meridionale, sul campo di battaglia, i Coltivatori di quella terra si muovevano senza scopo, non attaccando, ma limitandosi a circondare i Coltivatori delle Distese del Nord. Si erano da tempo abituati al puzzo del sangue e osservavano gelidi mentre i Coltivatori del Nord lanciavano le loro grida finali.


Tutto era sigillato e i Coltivatori delle Distese del Nord non potevano scappare. Oramai ce n'erano meno di 30.000, ognuno dei quali... stava avvizzendo in un cadavere.


Il campo di battaglia disseminato di corpi era enorme, ma ora era possibile vedere che nel suo centro esatto, c'era un bozzolo gigante color del sangue, al cui interno sedeva una figura a gambe conserte. Era impossibile vederla chiaramente, solo la sagoma, ma quando i Coltivatori del Dominio Meridionale la guardavano, i loro occhi si riempivano di riverenza e fanatismo.


Era stata usata una magia per fondere assieme il Qi, il sangue e le basi di Coltivazione di più di centomila persone, tutto per plasmare un nuovo corpo. Una tale magia era sinistra e crudele senza paragoni; eppure, la tecnica magica in sé non era né buona né cattiva. La natura di buono e cattivo è spesso decisa dalle masse e dal cuore.


Per i Coltivatori del Nord, la nebbia di sangue era malvagia all'estremo e indescrivibilmente crudele. La odiavano fin nelle ossa. Tuttavia, per i Coltivatori del Dominio Meridionale, era esattamente l'opposto.


Il sacrificio vivente dei Coltivatori del Nord aveva permesso all'eccelso Meng Hao di plasmare un nuovo corpo. Era qualcosa che li lasciava incredibilmente commossi a livello emotivo.


Era impossibile dire chi avesse parlato per primo, ma presto, tutti i 100.000 e più sopravvissuti cominciarono a gridare spontaneamente. Le loro voci divennero sempre più rumorose, fino a che tutti stavano gridando un nome.


“Meng Hao!!”


“Meng Hao!!”


“Meng Hao!!”


Stavano chiamando Meng Hao, lo chiamavano per svegliarlo!


Il suono tuonò sopra i circa 20.000 Coltivatori rimanenti delle Distese del Nord. Questi erano avvolti dalla nebbia rossa e le loro miserabili urla erano in acuto contrasto con il richiamo dei Coltivatori del Dominio Meridionale. Sul campo di battaglia si udivano due suoni davvero diversi.


I Coltivatori del Nord durarono solo per il tempo di pochi respiri prima di essere consumati completamente. 20.000 cadaveri caddero a terra e la spessa nebbia rossa fluì verso l'enorme bozzolo del colore del sangue. Poi, i battiti cardiaci che fuoriuscirono dal Bozzolo di Sangue... divennero più rumorosi!


Thump-thump! Thump-thump! Thump-thump!


Non solo divennero più intensi, l'immagine della persona all'interno cominciò a divenire più nitida!


“Meng Hao!!”


“Meng Hao!!”


“Meng Hao!!”


I 100.000 Coltivatori del Dominio stavano urlando a pieni polmoni e il loro suono scosse ogni cosa, penetrando persino nello stesso Bozzolo di Sangue!


Al suo interno, gli occhi della figura... si aprirono all'improvviso!


“Chi... mi chiama...?”


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
        


                                



