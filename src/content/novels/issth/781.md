---
title: Capitolo 781 – Meng Hao si Desta!
pubDate: 2025-03-17T11:17:34.987Z
tags:
    - issth
---


All'interno del Bozzolo di Sangue sedeva una figura a gambe incrociate con pallidi capelli bianchi. Il suo corpo non aveva pelle, ciò rendeva possibile vedere i vari vasi sanguigni e gli altri meridiani. Nel complesso appariva assolutamente orribile.


I suoi occhi erano privi di spirito e da lui si generava una mostruosa aura Diabolica, facendolo sembrare un Diavolo di Sangue!


Questo era Meng Hao!


Aveva assorbito il Qi, il sangue e le basi di Coltivazione di più di 100.000 Coltivatori, così come le loro anime.


Tuttavia, era stato distrutto dall'esplosione della marionetta falso Immortale, spazzato via dalla forza dell'eliminazione. Perciò, anche quello che aveva già assorbito non era abbastanza per ristabilire completamente il suo corpo.


I Coltivatori nel mondo esterno chiamavano il suo nome e il suono continuava a diventare più rumoroso; penetrò nel Bozzolo di Sangue ed echeggiò nelle orecchie di Meng Hao, ovattato e distorto come se il tempo passasse lentamente, dilatando i suoni.


Gradualmente, i suoi occhi non furono più vacui, ma chiari e luminosi.


“Io... sono Meng Hao...” mormorò. Un fremito lo percorse e la sua mente sembrò riempirsi con un frastuono mentre le sue memorie ritornavano.


Queste erano le memorie della sua infanzia e poi della notte di quando aveva sette anni. I suoi genitori erano scomparsi e lui era corso nella nebbia per cercarli. Poi ci fu la Setta dell'Affidabilità, quella del Fato Viola, il Deserto Occidentale, la Setta del Demone Immortale, il Mare della Via Lattea e finalmente la guerra del Dominio Meridionale.


Ricordava ogni cosa. Ricordava le nozze sue e di Xu Qing. Vide la sua anima entrare nel Fiume dell'Oblio. Tutto ciò lo fece tremare; poi guardò in basso verso il dorso della sua mano destra e vide lo stesso marchio che era apparso in precedenza, sfarfallare e luccicare.


Questa volta quando osservò il simbolo, c'erano... C'erano delle memorie sconosciute, frammenti spezzati che non riusciva a connettere.


All'interno di questi frammenti c'erano memorie dei suoi sette anni. Tuttavia, le scene non erano familiari. Non era lo Stato di Zhao, ma un qualche altro luogo. Era un luogo dove sembravano esserci sette lune, una delle quali era chiara e sei scure.


Sotto quel cielo peculiare, veniva portato in braccio da una donna. Di lato c'era un giovane uomo che gli sorrideva. Ancora più lontano c'era un uomo alto e anziano, che rideva gentilmente.


L'uomo e la donna non gli erano sconosciuti; apparivano esattamente uguali al padre e alla madre che ricordava da quando era giovane.


Per quanto riguardava il cielo e la terra, erano un mondo che non riconosceva.


Quello che sapeva era... che non era il Paradiso Meridionale.


“Quella maledizione che aveva preso di mira una delle terre del Paradiso Meridionale non ha avuto nessun effetto su di me... È possibile che in realtà io non sia nato qui?” In precedenza non aveva avuto il tempo di considerare la questione. Ora, qui in questo Bozzolo di Sangue, la sua mente si agitava con sparsi frammenti di memorie.


Dopo un po' di tempo, il segno sulla sua mano svanì. Lui alzò lo sguardo e udì le voci che lo chiamavano dall'esterno. Lentamente si alzò in piedi. Il Bozzolo di Sangue esplose, trasformandosi in uno scioccante turbine color del sangue.


Meng Hao camminò fuori dal mulinello, in vista dei Coltivatori del Dominio Meridionale. Quello che videro era un Meng Hao con i capelli bianchi e un aspetto feroce. Il suo corpo non aveva pelle, lo rendeva ancora più terrificante. Tuttavia, continuarono a chiamare il suo nome.


“Meng Hao!”


“Meng Hao!”


“Meng Hao!”


Il Demone degli Elisir, il Patriarca Song e il Patriarca Gelo Dorato si mossero velocemente per apparire a lato di Meng Hao. Anche il suo secondo vero sé si era ripreso e apparve in lontananza.


“Hao'er...” disse il Demone degli Elisir. Vedere la sua situazione attuale gli faceva male al cuore.


Meng Hao congiunse le mani in saluto, poi disse gentilmente: “Maestro, sto bene... Questi sono meramente gli eccessi del sesto livello della Grande Magia del Demone di Sangue.”


“Il sesto livello della Grande Magia del Demone di Sangue!” Esclamò con un gemito il Patriarca Song.


Questo era veramente il sesto livello della magia. Non appena il corpo di Meng Hao era andato in pezzi, il sesto livello si era attivato automaticamente. Apparentemente, per entrare veramente nel sesto livello, era necessario che tutto il sangue nel corpo si disperdesse.


“Ora, tu...” La voce del Demone degli Elisir si affievolì e non finì la frase.


“Maestro” disse Meng Hao, con gli occhi che balenavano di luce rossa, “sono rimasti nel Dominio Meridionale ancora dei Coltivatori della seconda ondata dell'esercito delle Distese del Nord?”


“Sì!” rispose. “In totale ci sono sei fronti. Il terzo e il quarto si sono sovrapposti qui, ma ce ne sono ancora altri quattro sparpagliati nelle quattro direzioni cardinali. Ci sono ancora circa 100.000 Coltivatori delle Distese del Nord lì fuori.” Negli occhi del Demone degli Elisir si scorse un guizzo di preoccupazione. Sapeva in che stato si trovava Meng Hao; era tormentato e avrebbe eseguito un massacro come un Diavolo.


“Maestro, ho trovato la mia strada per la Terza Recisione” disse Meng Hao. Guardo il Demone degli Elisir, poi congiunse le mani e si inchinò rispettosamente.


Il Demone degli Elisir lo osservò seriamente per un attimo e poi scoppiò improvvisamente a ridere rumorosamente. Sollevato, agitò la mano, facendo volare un contenitore di giada che dettagliava le posizioni delle quattro armate delle Distese del Nord.


Meng Hao lo prese, poi si voltò a mani giunte verso i Patriarchi Song e Gelo Dorato. Infine, guardò verso tutti i Coltivatori del Dominio Meridionale, congiunse le mani e si inchinò. Fatto quello, si alzò in volo. Il suo secondo vero sé generò delle onde e svanì, divenendo la sua ombra mentre lui sfrecciava via in lontananza.


Dopo che Meng Hao se ne fu andato, il Demone degli Elisir produsse un calderone degli elisir e poi liberò una vasta quantità di elisir medicinali perché i Coltivatori del Dominio li usassero per guarire. Poi lui, il Patriarca Gelo Dorato e il Patriarca Song cominciarono ad allestire delle formazioni magiche.


Loro sapevano che la guerra non era finita. La terza ondata delle Distese del Nord, che era la più potente di tutte, era correntemente in marcia. Non ci sarebbe voluto molto prima del suo arrivo, poi la vera battaglia per la vittoria o la sconfitta avrebbe avuto inizio.


Alla fine... le possibilità di vittoria del Dominio Meridionale erano basse. Ma avrebbero combattuto cionondimeno!


Sarebbe stato meglio morire in battaglia piuttosto che lasciar sopraffare il Dominio Meridionale.


Nel frattempo, Meng Hao sfrecciava a mezz'aria in un raggio di luce color sangue. Accelerò, con il contenitore di giada in mano, dirigendosi verso il secondo fronte, il quale non era molto lontano.


“La Grande Magia del Demone di Sangue ha tre strati. Con il primo, posso combattere l'iniziale Ricerca del Dao. Con il secondo, quella intermedia.
Con il terzo strato completo, e la mia attuale base di Coltivazione, posso sicuramente far tremare il picco della Ricerca del Dao!”


“Se potessi eseguire la mia Terza Recisione e mettere piede nella Ricerca del Dao, allora... verrei considerato invincibile nello stadio della Ricerca del Dao!” La sua espressione era placida, ma il suo cuore batteva forte.


“Riguardo la mia Terza Recisione... ho già le basi delineate.” Guardò in basso verso il terreno e vide un'ombra che altri non avrebbero potuto percepire, il suo secondo vero sé.


Mentre procedeva alla massima velocità, fu presto in grado di udire i suoni della battaglia. Sebbene non fosse lo sconvolgente suono di centinaia di migliaia di Coltivatori che combattevano, faceva comunque tremare ogni cosa nell'area.


C'erano decine di migliaia di persone sul campo di battaglia, bloccati nella lotta.


Un lato era in stato di costante ritirata, l'altro lo stava pressando senza tregua. Il suolo era macchiato di sangue e disseminato di cadaveri.


20.000 Coltivatori delle Distese del Nord stavano combattendo 10.000 Coltivatori del Dominio Meridionale. La maggior parte dei Coltivatori del Dominio era composta da discepoli della Setta del Fato Viola, tra le loro forze c'erano dei Prescelti della setta che non avevano ancora raggiunto il fiore degli anni e che quindi non erano in grado di prendere il comando. Al momento, i capi erano tre anziani Coltivatori alla Recisione dello Spirito.


Su un lato delle Distese del Nord, c'erano quattro Coltivatori allo stesso stadio.


Dei boati riempirono l'aria mentre l'armata del Dominio Meridionale era costretta a una ritirata costante. I loro tre Coltivatori alla Recisione dello Spirito erano feriti seriamente e il loro esercito aveva sofferto pesanti perdite. Chu Yuyan era lì a combattere, il suo viso era pallido e del sangue le colava dalla bocca.


C'erano molti volti familiari, alcuni dei quali erano già caduti, altri che ancora si reggevano saldi.


Meng Hao discese dal cielo come una cometa di sangue che macchiava il cielo di rosso. Non appena comparve, le decine di migliaia di combattenti impegnati in duri scontri vennero sconvolti fin nel nucleo.


Questo era particolarmente vero per i Coltivatori alla Recisione dello Spirito del Dominio, le cui pupille si contrassero. Loro non erano in grado di dire se questa persona fosse un amico o un nemico!


Lo stesso non valeva per Chu Yuyan. Schivò un colpo fatale, tossì un po' di sangue e poi alzò lo sguardo sulla figura nel raggio di luce. E il suo cuore tremò.


Questa figura aveva i capelli bianchi e nessuna pelle. Era spaventoso e terrificante all'estremo. Eppure, poteva comunque dire... che era Meng Hao.


“Cosa... ti è successo...?” pensò, con il cuore che le doleva. Lei aveva il suo orgoglio, ma anche così, quando lo vide in quello stato, il suo cuore si colmò di dolore.


BOOM!


Meng Hao si schiantò nel mezzo delle forze delle Distese del Nord come una meteora. Delle fenditure enormi si propagarono attraverso il terreno e numerosi Coltivatori del Nord tossirono sangue per poi esplodere direttamente.


I quattro Coltivatori alla Recisione dello Spirito delle Distese del Nord erano esterrefatti. Digrignarono i denti e attaccarono, ma prima di riuscire ad arrivare vicino a Meng Hao, lui agitò la mano di fronte a sé, facendo dilagare ovunque una vasta nebbia rossa.


I quattro Coltivatori alla Recisione dello Spirito avevano appena iniziato la loro carica quando la nebbia gli penetrò dentro. Cominciarono a urlare; grida sconvolgenti che facevano tremare la terra. Loro erano potenti esperti della Recisione dello Spirito, ma ci volle solo un battito di ciglia perché iniziassero ad avvizzire. Qi, sangue, basi di Coltivazione, anime; tutto veniva estratto. Mentre la nebbia si diffondeva, tutti coloro che ne venivano presi divennero dei corpi disseccati che ruzzolarono a terra.


La scena sconvolse tutti i Coltivatori del Nord e molte altre miserabili strilla risuonarono mentre la nebbia rossa continuava a propagarsi.


Pochi momenti prima, i volti dei Coltivatori delle Distese del Nord erano coperti da espressioni malevole e omicide. Ora, tremavano per il terrore. I loro corpi avvizzirono, le loro basi di Coltivazione svanirono e le loro anime vennero strappate via.


Presto, l'intero campo di battaglia fu pieno del suono delle grida. I discepoli della Setta del Fato Viola arretrarono con facce cineree. La scena che si stava svolgendo di fronte a loro li lasciò storditi, con sguardi di orrore sui loro visi.


“Chi è quello!?!?”


“Tutto il suo corpo è del colore del sangue! Non ha pelle! La sua magia è Demoniaca!”


“Com'è... che sembra simile alla Grande Magia del Demone di Sangue di Meng Hao...?”


Chu Yuyan lo guardò mentre si trovava nel mezzo dei Coltivatori del Nord e le sembrò di guardare un Diavolo di Sangue. Il suo cuore doleva mentre realizzava che anche Meng Hao aveva un'aria di sofferenza in sé.


Il frastuono riempiva l'aria. I 20.000 Coltivatori delle Distese del Nord attorno a Meng Hao gridavano miseramente mentre, uno a uno, diventavano cadaveri disseccati. Alla fine, la nebbia rossa tornò da Meng Hao e dei suoni scricchiolanti si udirono provenire da dentro di lui.


Il suo corpo precedentemente privo di pelle ora ne aveva un po'. Il suo Qi e il suo sangue erano più vigorosi, e su nel cielo, i tuoni brontolavano.


“Meng Hao! È... Meng Hao!”


“È davvero Meng Hao! Non riuscivo a dirlo prima, ma ora che c'è un po' di pelle su di lui, si può affermare che... è Meng Hao!”


“Perché appare così diverso!?”


I discepoli della Setta del Fato Viola erano sconvolti. Tuttavia, mentre le loro voci si levavano, Meng Hao balzò in aria. Guardò la folla in basso e il suo sguardo si soffermò per un attimo su Chu Yuyan. Quando si voltò per andarsene, la sua voce risuonò.


“Radunatevi con gli altri alla Setta del Demone di Sangue!”




Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
                                


                                



