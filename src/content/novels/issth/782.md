---
title: Capitolo 782 – Tre Spade Imperversano sulle Terre Orientali!
pubDate: 2025-03-17T11:17:34.987Z
tags:
    - issth
---


Nello stesso momento in cui Meng Hao lasciava il secondo fronte del Dominio Meridionale, un uomo e una donna si ergevano in piedi su una monolitica Torre di Tang nelle Terre Orientali, proprio come se vi fossero rimasti per tutto il tempo.


Guardavano in direzione del Dominio Meridionale.


“Presto... Supererà lo scoglio presto!” disse gentilmente l'uomo. “Una volta che l'avrà fatto, una volta che avrà raggiunto la Ricerca del Dao, potremo andare da lui. Potremo dirgli la verità su ogni cosa!


“Non possiamo interferire con il suo Karma prima che abbia raggiunto la Ricerca del Dao. Dobbiamo essere estremamente cauti anche con cose solo tangenzialmente collegate a lui.


“Se succedesse un qualsiasi incidente, questa vita sarebbe stata un fallimento... io... io non voglio che debba passare attraverso altre sofferenze.”


Mentre parlava, nei suoi occhi splendette un amore che sembrava capace di fondere anche il ghiaccio più freddo.


La donna in piedi al suo fianco aveva le lacrime agli occhi mentre fissava in lontananza verso il Dominio Meridionale. Riusciva a vedere Meng Hao e il suo attuale aspetto spellato le faceva tremare il cuore.


“Ma... è solo un bambino” disse, e le lacrime iniziarono a scendere lungo le sue guance.


Quasi nello stesso momento in cui le parole lasciarono la sua bocca, la sua espressione cambiò improvvisamente. Un intento omicida incredibile si agitò nei suoi occhi mentre voltava la testa a guardare in una direzione diversa. Verso... il Clan Ji!


In questo esatto momento, le nuvole lì stavano ribollendo mentre un vortice enorme appariva sopra il clan, un vortice che chiunque al di sotto della Ricerca del Dao sarebbe stato incapace di vedere.


Era qualcosa di visibile solo alla Ricerca del Dao o superiore.


Dentro al vortice, apparve un altare gigante. E questo non era altro che... la Pedana della Concessione dell'Immortalità!


Alle sue spalle, in alto nel cielo sopra le Terre Orientali, comparve un volto enorme. I suoi occhi erano chiusi come se stesse dormendo. Tuttavia, non appena comparve, emanò una pressione enorme che pesò su tutte le creature viventi delle Terre Orientali.


“La marionetta falso Immortale che Hao'er ha usato era infetta con il Karma del Clan Ji” disse la donna. “Già aveva il loro Karma addosso dall'inizio, ora... faranno la loro mossa!” L'intento omicida nei suoi occhi crebbe ancora più intenso.


A questo punto, si udivano dei rombi provenire dall'interno della Pedana della Concessione dell'Immortalità; chiaramente, era proprio sul punto di eseguire un teletrasporto.


“Rimuovi il mio sigillo” disse la donna con urgenza. “Stanno andando da Hao'er, e io li fermerò!” L'uomo non disse niente. Però, la sua mano rilasciò la colonna che stava stringendo e si serrò in un pugno.


“Non c'è bisogno” disse con calma. “La gestisco io stesso.” La donna lo guardò scioccata. Per quanto poteva ricordare, suo marito si era sempre opposto quando lei aveva cercato di interferire. Avevano litigato su questa cosa molte volte.


Ma ora, LUI stava per fare qualcosa!


“Tu...”


“Hao'er è a una congiuntura critica e non può essere disturbato. Se NOI non possiamo interferire, allora... non può farlo neppure il Clan Ji!” Un freddo luccichio apparve nei suoi occhi mentre allungava la mano e indicava il cielo.


All'istante, le Terre Orientali, nella loro interezza cominciarono a tremare. Il volto nel cielo si deformò mentre un dito gargantuesco appariva su in alto, per poi calare ferocemente verso la Pedana della Concessione dell'Immortalità.


Mentre il frastuono riempiva l'aria, dei ruggiti di rabbia provennero dal Clan Ji. Apparvero tre figure che sfrecciarono verso la pedana e il dito discendente.


La canzone di un grande Dao sorse dalla Pedana della Concessione dell'Immortalità e dalle terre ancestrali del Clan Ji. Il cielo tremò e gli occhi dell'enorme faccia si schiusero un pochino.


L'enorme dito iniziò subito a vibrare, apparentemente incapace di sostenerne la forza.


Allora, l'uomo nella Torre di Tang sbuffò con freddezza.


Le Terre Orientali erano composte da 216 stati. Le Distese del Nord ne avevano 113. Il Dominio Meridionale, 219. Il Deserto Occidentale nessuno ed era anche l'unica regione a non avere Torri di Tang.


Nelle terre del Paradiso Meridionale, c'erano un totale di 548 Torri di Tang!


Attualmente, circa un terzo di queste torri cominciò a emettere una luce brillante. Raggi brillanti saettarono in aria, accelerando verso la Torre di Tang nelle Terre Orientali, dove si riformarono nelle fattezze di una spada.


Sembrava essere una semplice e ordinaria spada di ferro. Non c'era nulla di risplendente in essa. Però, non appena apparve, dei colori lampeggiarono all'impazzata per il cielo, e il Pianeta Paradiso Meridionale... tremò.


Immediatamente, la spada fendette con tale velocità che fu impossibile da vedere. Tagliò attraverso la Pedana della Concessione dell'Immortalità, provocando un taglio profondo e facendo precipitare al suolo l'altare.


“Questa pedana voleva sigillare mio figlio. Rimarrà a terra per 10.000 anni!”


Poi la spada colpì una seconda volta, in direzione delle tre figure in avvicinamento dal Clan Ji. Non poterono fare assolutamente nulla per bloccarla, scomparendo in una nebbiolina di sangue. La spada continuò a fendere in basso verso il residenza ancestrale del Clan Ji. Una gola enorme venne scavata attraverso multipli strati della residenza mentre la spada si dirigeva verso lo stesso luogo dove la moglie dell'uomo era stata fermata l'ultima volta che era andata in quel posto. Seduto sulla cima di un'alta scalinata c'era un giovane. [1]


il volto del giovane si contrasse e immediatamente ruggì, contrattaccando con tutto il potere che riuscì a radunare. Risuonò un boato e del sangue spruzzò dalla sua bocca mentre gli venivano tagliate entrambe le braccia! Queste volarono in aria e andarono in autocombustione, perse per tutta l'eternità.


“Il tuo clan desidera infettare il Karma di mio figlio!? Non sei altro che un debole, cosiddetto Signore del Dao, al picco della Sfera Immortale che non ha ancora neppure aperto la grande porta della Sfera Antica, eppure hai osato rimproverare mia moglie? Io recido le tue braccia! Per di più, non raggiungerai mai la Sfera Antica in questa vita!”[2]


La spada colpì una terza volta, verso la faccia in alto nel cielo. Una quantità enorme di Qi della spada si addensò e un'enorme fenditura si aprì nel cielo. Il volto scomparve.


“Se il vostro onorato capo clan fosse qui, ovviamente non sarei alla sua altezza. Ma il patetico filo di volontà divina che sono diventati i Cieli del Paradiso Meridionale... non è sufficiente a tenermi sotto il suo tallone!


“Datemi ascolto, Clan Ji. Io, Fang, ho una famiglia di quattro persone. Siamo sulle terre del Paradiso Meridionale solo da poche centinaia di anni e non abbiamo fatto nulla per interferire con le vostre operazioni. Ma a partire da oggi... assumerò appieno il mio status di Guardiano della Prigione della Nona Montagna. D'ora in poi, il Clan Ji rimarrà in riga! Se nutrirete anche la più piccola cattiva intenzione... beh, lasciate che vi ricordi che non siete nient'altro che una propaggine del Clan Ji. Tra l'altro, se anche foste il ramo principale, ho perso il conto di quanti dei loro ho ucciso!”


Il Clan Ji cadde all'istante in silenzio.


Fu a questo punto che l'orgogliosa voce della donna venne udita dall'interno della Torre di Tang.


“Ascoltate gente. Quando il mio Hao'er farà ritorno, voi piccoli idioti che gli dovete delle Pietre dello Spirito farete meglio a pagare, altrimenti!”


Il suo modo di gestire le cose ricordava alquanto Meng Hao...


Tutti nel Clan Ji stavano tremando. I Prescelti, i discepoli dell'Array, persino Ji Xiaoxiao, tutti si sentirono rizzare i capelli sulla nuca. All'inizio non erano sicuri dei proprietari di queste voci, ma una volta sentito menzionare i debiti di Pietre dello Spirito, tutti i Prescelti che erano stati nella Setta del Demone Immortale rabbrividirono e richiamarono alla mente la stessa persona, quel bastardo ricordato spesso che li aveva truffati di chissà quanto e li aveva lasciati a digrignare i denti.


Nel profondo del Clan Ji, il giovane che aveva perso le braccia sedeva silenzioso su un altare. Un espressione complessa gli copriva il volto, e dopo un lungo momento, sospirò.


“Si è sigillato qui per 100.000 anni e non può lasciare il Paradiso Meridionale. È persino divenuto il Guardiano della prigione della Nona Montagna.
Tutto per dare a suo figlio una sottile chance di vita... E viene fuori che quel ragazzino laggiù è suo figlio!”


La spada di ferro svanì e le Torri di Tang nelle terre del Paradiso Meridionale si spensero. Tutto ciò che era appena successo era qualcosa che i mortali non erano in grado di vedere. Persino molti Coltivatori non sarebbero stati in grado di vedere alcunché.


Mentre tutto svaniva, la donna si voltò a fissare il marito e una strana luce le luccicò negli occhi.


Il volto dell'uomo era calmo e la sua voce era fantastica mentre diceva: “Sorpresa? Tu hai già interferito alcune volte, cosa che è stata piuttosto pericolosa. Io in precedenza ti ho rimproverata, ma in realtà, anch'io ho interferito una volta. Ho impedito a un qualche teppistello di dare problemi all'anima di Xu Qing.”


La donna sorrise all'improvviso. “Paura che Meng Hao si risentisse se non l'avessi fatto?”


“Quando Xu Qing ha lasciato le terre del Paradiso Meridionale ed è entrata nel Fiume dell'Oblio, ero perfettamente libero di agire” continuò. “Lei è la sua amata, il che la rende nostra nuora. Quel filo di senso divino la proteggerà nella sua reincarnazione, per tutto il tempo finché non la incontreremo di persona.


“Per quanto riguarda Hao'er... ho fiducia nel fatto che sia un drago tra gli uomini. Non è un moccioso viziato che ha bisogno di riparasi sotto la protezione di suo padre e sua madre.


“Noi dobbiamo stare qui sul Pianeta Paradiso Meridionale per 100.000 anni. Quello era l'accordo. Un giuramento. Non possiamo andarcene, e neppure possiamo forzarlo a stare con qui noi per questi 100.000 anni. Il suo sentiero giace molto oltre in lontananza. In questa vita si è affidato solo a se stesso per arrivare dove è giunto, e noi possiamo essere orgogliosi di quanto in alto e salito. Perciò, dobbiamo avere fede che in futuro... continuerà a renderci orgogliosi!” Parlò a bassa voce ed era difficile dire se stesse parlando con sua moglie o con sé stesso.


Nelle terre del Dominio Meridionale, la pelle di Meng Hao ora era tornata per il trenta percento. Non appariva più terrificante come prima, sebbene la sua espressione fosse fredda come il ghiaccio. Volò attraverso l'aria in un raggio di luce color del sangue, dirigendosi verso il successivo fronte della battaglia.


Dei sei fronti nel Dominio Meridionale, il terzo e il quarto si erano fusi assieme. Gli altri quattro venivano sospinti verso la Setta del Demone di Sangue e considerando l'incredibile velocità di cui era capace Meng Hao, non gli ci volle molto per apparire nell'aria sopra al primo fronte.


C'erano alcuni discepoli della Setta del Fato Viola qui, cosi come alcuni Coltivatori solitari. Tutti loro erano uniti a difesa contro più di 20.000 Coltivatori delle Distese del Nord. Stava venendo combattuta una battaglia sanguinosa.


Era all'opera un combattimento disperato e i cadaveri erano disseminati a terra fin dove l'occhio poteva vedere. Era assolutamente scioccante.


Quando comparve Meng Hao, imperversò come un vento rosso.


Tra i Coltivatori del Nord c'era un esperto alla Recisione dello Spirito insolitamente tirannico. Era zuppo di sangue, sebbene poco fosse suo. La sua espressione era spietata e i suoi occhi irradiavano istinto omicida quando occasionalmente rideva con crudeltà. Due teste umane erano appese alla sua cintola. Una era di una persona che Meng Hao riconobbe; era uno dei due Patriarchi Sangue di Ferro della Setta del Demone di Sangue.


“Coltivatori del Dominio Meridionale!” ruggì l'enorme uomo. “Agite come se il vostro modo di Coltivare fosse l'unica via, ma ora siete meno della merda di cane! Ho persino ucciso due dei vostri Patriarchi alla Recisione dello Spirito. Potete andare tutti a crepare!” Rise sonoramente mentre brandiva il suo enorme randello da guerra. Ovunque andasse, lasciava una scia di distruzione.


Dietro di lui c'erano due giganti alti come montagne che ruggivano mentre si lanciavano su Coltivatori virtualmente senza difese del Dominio.


Fu a questo punto che arrivò Meng Hao, tutto rosso. Una nebbia rossa sorse attorno a lui, da lontano sembrava quasi un mantello... un mantello che ricoprì tutto il cielo.


Meng Hao emanava l'aria di un Maestro.


Il robusto Coltivatore alla Recisione dello Spirito lo vide e la sua espressione si agitò. Un fragore riempì la sua mente, mentre una pressione incredibile pesava su di lui. All'improvviso gli sembrò di non riuscire a respirare, gli si generò dappertutto del sudore freddo; si sentiva come un piccolo animale di fronte a un leone.


“Fermatelo!” gridò l'uomo, tremando. Lui arretrò mentre i due giganti balzavano verso Meng Hao.


La sua espressione, mentre chiudeva le distanze, era indifferente. Superò semplicemente i giganti, trattenendosi dall'attaccare. La nebbia rossa si propagò a coprirli, poi risuonarono dei ruggiti da far gelare il sangue nelle vene. I giganti avvizzirono in un batter d'occhio e poi caddero a terra.


Il Coltivatore alla Recisione dello Spirito boccheggiò e i suoi occhi si colmarono di stupore. “Tu sei... tu sei al picco della Ricerca del Dao. Decisamente il picco della Ricerca del Dao! Dannazione, ma gli esperti al picco della Ricerca del Dao del Dominio Meridionale non sono tutti alla battaglia centrale? Come può uno di loro essere qui?!”


Non ebbe il tempo di pensare alla domanda. In un battito di ciglia, la nebbia rossa lo avvolse, come la famelica bocca di un Diavolo. Venne ingoiato, assieme al resto dei Coltivatori delle Distese del Nord.


Per alcuni momenti successivi, delle urla miserabili sorsero bruscamente nell'aria.




NOTE:



