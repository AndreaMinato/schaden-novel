---
title: Capitolo 783 – Soverchiante
pubDate: 2025-03-17T11:17:34.987Z
tags:
    - issth
---


Poco dopo, la nebbia rossa si trasformò di nuovo in Meng Hao. La sua pelle ora era ripristinata all'incirca del cinquanta percento. Non appariva più così orrendo, ma la freddezza della sua espressione rendeva la sua aura Diabolica ancora più intensa.


Agitò la manica e poi, sotto gli sguardi scioccati dei Coltivatori del Dominio Meridionale, passò attraverso l'aria per scomparire in lontananza in un raggio di luce prismatica.


Dei sei fronti, le ostilità erano cessate su quattro e ne rimanevano solo due.


Meng Hao volava più in fretta che poteva. L'aria intorno a lui andò in frantumi e i fulmini crepitavano mentre accelerava passando sopra la terra.


Presto comparve al quinto fronte. Su questo rimanevano pochi Coltivatori del Dominio Meridionale, solo poche migliaia. Al contrario, c'erano più di 10.000 Coltivatori delle Distese del Nord che combattevano ferocemente, sospingendo le forze del Dominio in una costante ritirata.


Incredibilmente, Ciccio era tra la folla, macchiato di sangue e con un'espressione feroce. Sebbene la sua base di Coltivazione non fosse incredibilmente alta, aveva abbondanza di oggetti magici. Per di più, come Principe Dorato della Setta del Gelo Dorato, era costantemente protetto da altri membri della setta.


Anche così, stava correntemente affrontando una situazione pericolosa. Dopo aver tossito un po' di sangue, fece un balzo, infuriato e strappò a morsi un pezzo delle carni del nemico.


Quando Ciccio mordeva qualcosa, non importava che fosse carne, ossa o oggetti magici; ogni cosa veniva sbriciolata e fatta a pezzi. Era una vista incredibilmente feroce e crudele.


Le forze delle Distese del Nord che inseguivano Ciccio erano coperte di ferite che sembravano dei segni di morsi.


“Dannazione! Questo è una persona o una bestia selvaggia? Come fa ad avere dei denti così affilati!?”


“Che tecnica Coltiva?!?!”


“Uccidetelo e cavategli i denti! Confido che possano essere raffinati in degli incredibili oggetti magici!”


Il loro intento omicida ribollì e il bagliore degli oggetti magici turbinò attorno ai loro corpi mentre davano la caccia a Ciccio.


“Fatevi sotto!” ruggì Ciccio. “Il vecchio Ciccio vi morderà a morte!”


Lo scontro infuriò e i Coltivatori del Dominio Meridionale arretrarono ancora. L'armata delle Distese del Nord avanzava con una frenesia scatenata, e dal punto di vista di uno spettatore, sembrava che i Coltivatori del Dominio sarebbero presto stati spazzati via completamente.


Gli occhi di Ciccio erano da tempo iniettati di sangue. A lato, una delle sue amate concubine ricevette una ferita, facendo sì che lui balzasse in suo aiuto. La tirò via e poi saltò, sbattendo i denti vicino al braccio di un Coltivatore del Nord che stava per colpirla con un colpo di palmo.


Il Coltivatore delle Distese del Nord arretrò immediatamente con i capelli dritti. Sebbene Ciccio avesse morso solo l'aria, il suo emesso era assolutamente scioccante.


“Dannazione!” gridò il Coltivatore del Nord. Furioso per la vergogna, agitò il braccio, facendo apparire una massa di bronzo. La gettò di fronte a sé, dove esplose con una luce bluastra in apparenza senziente; si avventò immediatamente verso Ciccio come per consumarlo.


L'espressione di Ciccio andò in frantumi e una sensazione di crisi mortale passò su di lui. Sfrecciò all'indietro ad alta velocità, inseguito dalla luce blu.


Proprio quando la luce stava per sbattergli contro, un sbuffo di disprezzo echeggiò sulla terra. Era un mero suono, ma fece immediatamente tremare i corpi dei Coltivatori delle Distese del Nord. Ce ne furono alcuni che tossirono sangue e sentirono le loro menti turbinare instabili.


Il Coltivatore che era alle calcagna di Ciccio impallidì all'improvviso. Il sangue spruzzò dalla sua bocca e lui voltò la testa stupefatto. Ciò che vide fu un'accecante luce rossa che riempiva il cielo.


Il momento seguente, una mano si allungò alle spalle di Ciccio, afferrandolo per una spalla e tirandolo indietro. Fu allora che apparve Meng Hao.


“Meng Hao!” gridò Ciccio con esuberanza. Immediatamente, lo spirito dei circostanti Coltivatori del Dominio Meridionale si sollevò.


“L'eccelso Meng Hao è arrivato!”


“Siamo salvi! Meng Hao è qui!”


I Coltivatori del Nord avevano tutti sentito di Meng Hao; sapevano che era lui ad aver spazzato via la prima ondata. Quando udirono il suo nome, molti di loro annasparono e si ritrassero inconsciamente.


Qualcuno che poteva cancellare un esercito di 100.000 Coltivatori era chiaramente una figura straordinaria, non importava come avesse portato a termine l'impresa.


Non appena Meng Hao comparve, la sua energia si trasformò in un'aura opprimente che fece girare la testa ai Coltivatori del Nord. Allo stesso tempo, Meng Hao allungò la mano e dette un colpetto alla luce blu che gravava su Ciccio.


“Dispersione!” disse con calma. La luce blu tremolò, poi emise uno stridio mentre sfrecciava indietro e inghiottiva il Coltivatore delle Distese del Nord.
Incapace di scappare, si ridusse di nuovo a un ammasso di bronzo che venne tirato attraverso l'aria nella mano di Meng Hao.


La massa di bronzo tremava, sembrando implorare Meng Hao per la sua vita, il quale la guardò per un momento e poi se la mise nella borsa da trasporto. Poi gettò uno sguardo attorno verso i 10.000 Coltivatori del Nord.


Uno sguardo scuro luccicò nei suoi occhi e si fece avanti. Grandi quantità di nebbia rossa turbinarono subito fuori, simili a innumerevoli vipere. Si avventarono verso i nemici, penetrando nei loro corpi e riempiendo l'aria di strilla miserabili.


Meng Hao stava ancora lì, con le braccia alzate in aria e gli occhi chiusi. Il suono dei tuoni riempiva l'aria mentre uno dopo l'altro i Coltivatori delle Distese del Nord si trasformavano in cadaveri essiccati. La nebbia rossa si riversava nei loro occhi, orecchie, nasi e bocche, poi fluiva di nuovo da Meng Hao. La cui pelle crebbe rapidamente, e nel tempo necessario a bruciare mezzo bastoncino di incenso, le urla svanirono. I corpi ruzzolarono a terra e Meng Hao aprì gli occhi.


Ora la sua pelle era guarita per più del settanta percento. I suoi capelli bianchi fluttuavano attorno a lui, che emanava un'aria diabolica che fece sentire i Coltivatori del Dominio Meridionale sia ansiosi che scioccati.


“Il sesto livello della Grande Magia del Demone di Sangue... presto...” mormorò Meng Hao. Con gli occhi che luccicavano con crudeltà, si voltò a guardare i Coltivatori del Dominio. Quando il suo sguardo cadde su Ciccio, sorrise.


Eppure... il sorriso lo fece inspirare bruscamente.


“Tu...” disse con esitazione.


Meng Hao non rispose. Si voltò e schizzò in aria, preparandosi a dirigersi all'ultimo fronte.


Questo era dove... avrebbe completato il sesto livello della Grande Magia del Demone di Sangue!


Ciccio lo guardò volare su in aria, e non poté fare a meno dal gridargli: “Tu non sei Meng Hao! Chi sei?!”


Quando era apparso, si era riempito di gioia. Ma dopo un attimo, aveva realizzato che c'era qualcosa di sconosciuto in lui. C'era una freddezza che prima non era stata lì. Ciccio ebbe improvvisamente la sensazione che questa persona non fosse il Meng Hao che ricordava. Era diverso.


Molto diverso!


Era la stessa sensazione che aveva sperimentato Chu Yuyan, eccetto che per Ciccio, fu molto più forte.


Il Meng Hao che ricordava non era il tipo di persona che portava a termine dei massacri; non era così selvaggio e crudele. Non avrebbe consumato il Qi, il sangue, la forza vitale e le anime di altri per incrementare la sua Coltivazione. Queste tecniche erano le arti dei Diavoli!


Tali pratiche avrebbero dato adito a sgomento in qualsiasi era o luogo fossero apparse.


Crudeltà, spietatezza, l'abilità di trattare la vita come se non avesse valore... questo era come stava agendo Meng Hao. Era completamente diverso dal Meng Hao amante delle truffe che esisteva nelle memorie di Ciccio.


Meng Hao si arrestò a mezz'aria e le parole di Ciccio echeggiarono nella sua mente. Si fermò per un attimo senza voltarsi indietro a guardarlo, poi svanì in lontananza.


Il sesto fronte era il luogo degli ultimi rimasugli della seconda ondata dell'esercito delle Distese del Nord. I Coltivatori responsabili di tenerli a bada provenivano dai rami ausiliari della Setta del Demone di Sangue: la Setta della Spada Solitaria e la Setta del Gelo Dorato.


Questo era il solo fronte fra tutti quanti dove... il Dominio Meridionale manteneva una posizione di superiorità!


Originariamente c'erano più di 20.000 Coltivatori delle Distese del Nord, ma ora ne rimanevano poco più della metà. I Coltivatori del Dominio combattevano con ferocia e i loro furiosi gridi di battaglia riempivano l'area.


Chen Fan era in mezzo a tutto questo, assieme a Li Shiqi. Il campo di battaglia era riempito dai bagliori delle tecniche magiche e dalle potenti abilità divine.


La base di Coltivazione di Chen Fan era tornata alla fase dell'Anima Nascente e lui stava combattendo con una spada. Appariva davvero come un Coltivatore della spada, combattendo come stava facendo con delle incredibili mosse mortali. Li Shiqi era circondata da una luce color del sangue; ovviamente, lei non Coltivava la Grande Magia del Demone di Sangue, invece usava altre tecniche magiche di combattimento della setta.


I boati riempivano l'aria e il cielo divenne improvvisamente rosso vivo. La pioggia iniziò a cadere, una pioggia rossa. Completamente inaspettata, ed entrambi gli schieramenti rimasero stupiti.


Fu a questo punto che la pioggia cadente si trasformò in una nebbia rossa che sfrecciò, turbinando, verso i Coltivatori del Nord. In un batter d'occhio, penetrò nei loro corpi.


I Coltivatori del Dominio erano sconvolti e arretrarono immediatamente. Guardarono, scossi, mentre i Coltivatori del Nord cominciarono a gridare con un supplizio senza precedenti. I loro corpi avvizzirono e i loro capelli caddero, mentre le loro bai di Coltivazione e le loro anime venivano estratti da ogni orifizio.


Fu lo stesso che con i vicini giganti. Persino gli spiriti simili a ghoul che le Distese del Nord avevano portato stavano strillando. I loro corpi svanirono come se fossero stati cancellati.</div>
I Coltivatori del Dominio annasparono all'improvvisa svolta degli eventi. Era quasi come se stessero assistendo a un inferno vivente.


I cadaveri caddero a terra uno a uno. I giganti morirono e gli spiriti maligni strillarono e poi scomparvero. Dopo tutto ciò, ogni cosa divenne silenziosa.


Nel silenzio, la nebbia rossa salì verso le rosse nuvole in cielo, portando con sé il Qi, il sangue, le basi di Coltivazione e le anime.


La scena lasciò un'impressione profonda in tutti i Coltivatori del Dominio Meridionale. La nebbia rossa si agitava e ruotava e mentre loro guardavano in alto verso le nuvole rosse, videro qualcuno seduto lì a gambe incrociate.


Quella era la persona che stava assorbendo tutta la nebbia!


La pelle di Meng Hao ora era ricresciuta pienamente. Era vestito come uno studioso; però, la sua aura precedente da allievo ora era crudele e spietata come quella di un Diavolo di Sangue.


I suoi capelli bianchi gli fluttuavano attorno e quando i suoi occhi si aprirono lentamente, sembrò come se dei fulmini vi crepitassero all'interno. Dopo aver assorbito tutto il potere dal campo di battaglia sottostante, il suo corpo balenò e lui scomparve.


C'erano degli amici in basso, ma non voleva che lo vedessero in questo modo.


“Sacrifici viventi! Ha usato una qualche tecnica malvagia per trasformarli in sacrifici viventi!!”


“Chi era quella persona tra le nuvole!?” La maggior parte dei Coltivatori del Dominio Meridionale esclamò in tal modo. Tuttavia, c'erano alcuni i cui volti si agitarono mentre sembravano ricordare una scena simile, sebbene non altrettanto violenta.


Chen Fan stava lì in piedi silenzioso, un'espressione complicata in viso mentre osservava il cielo.


Non troppo lontano c'era Li Shiqi, che tremava. Lei era una discepola della Setta del Demone di Sangue e sebbene non Coltivasse la Grande Magia del Demone di Sangue, non le era sconosciuta.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter


                                


                                



