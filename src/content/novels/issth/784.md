---
title: Capitolo 784 - La Battaglia Finale!
pubDate: 2025-03-17T11:17:34.988Z
tags:
    - issth
---


Quando la battaglia terminò sul sesto fronte, la guerra del Dominio Meridionale finalmente sperimentò un periodo di pace e tranquillità. Tuttavia, tutti sapevano che questa era solo la calma prima della tempesta.


La tempesta era vicina!


La battaglia decisiva e ultima stava arrivando!


Per quale sarebbe stato il luogo della battaglia, molte opinioni circolavano tra i vari coltivatori del Dominio Meridionale. Alcune persone si erano fissate sulla Setta del Demone di Sangue. Con le formazioni dell'incanto già posizionate, potevano risparmiare molto tempo. Inoltre, la maggior parte dei coltivatori del Dominio Meridionale pronti alla battaglia era già radunata nell'area.


Molti altri invece sentivano come luogo migliore il punto in cui i coltivatori delle Distese del Nord erano penetrati nel Dominio Meridionale. Così facendo, avrebbero impedito ai coltivatori delle Distese del Nord di radere al suolo e saccheggiare il resto del Dominio Meridionale.


Alla fine, Demone degli Elisir, Patriarca Song e Patriarca Gelo Dorato decisero che il tempo era la merce di maggior valore!


Di conseguenza venne scelta la Setta del Demone di Sangue. Era abbastanza lontana dal Mare della Via Lattea ma relativamente vicina alle Terre Nere e poteva essere considerata sul confine del Dominio Meridionale. Sebbene questo avrebbe significato cedere una grande quantità di territorio, ogni giorno in cui sarebbero riusciti a sopravvivere sarebbe stato un altro giorno in cui i coltivatori delle Terre del Nord avrebbero fallito nel conquistare il Domini Meridionale.


Inoltre, i coltivatori delle Terre del Nord avrebbero dovuto viaggiare fino alla Setta del Demone di Sangue, e questo significava che il Dominio Meridionale aveva più tempo per prepararsi.


Dopo che la decisione venne presa da Demone degli Elisir, Patriarca Song e Patriarca Gelo Dorato, tutti i coltivatori del Dominio Meridionale vennero schierati. Erano circa 200,000 unità, ed erano divise in vari fronti difensivi, con la Setta del Demone di Sangue nel centro.


Nello stesso periodo, Demone degli Elisir e gli altri andarono personalmente attraverso il Dominio Meridionale nelle restanti sette e clan per raccogliere grandi quantità di provviste e tesori. Fecero inoltre delle enormi formazioni dell'incanto, dieci in totale, le quali causarono una sconvolgente pressione intorno a loro.


L'atmosfera era tesa. Tutti i coltivatori del Dominio Meridionale concentrati nel curare e recuperare le loro energie. Ogni area del campo di battaglia finale era piena di silenzio.


La battaglia finale avrebbe determinato la vittoria o la sconfitta. Se il Dominio Meridionale fosse uscito vittorioso, avrebbero dato il benvenuto ad una nuova era di pace. Dopo un periodo di riposo e riorganizzazione, sarebbero stati in grado di sbocciare ancora una volta come un fiore meraviglioso, ancora più splendente di prima.


Tuttavia, se fossero stati sconfitti...


Il Dominio Meridionale sarebbe diventato parte delle Distese del Nord. I loro principali insegnamenti e dottrine daoiste sarebbero stati strappati via. I loro coltivatori sarebbero stati sterminati e le fondamenta del Dominio Meridionale perdute. Sarebbero stati governati dalle Distese del Nord e, anni più tardi… probabilmente nessuno si sarebbe ricordato del vecchio e glorioso Dominio Meridionale.


Questa era una battaglia per ogni cosa!


Sarebbero vissuti o morti. Arrendersi non era un'opzione.


Alcuni giorni più tardi, Meng Hao era rientrato alla Setta del Demone di Sangue, dove la battaglia finale avrebbe presto avuto luogo. Tornò nello stesso luogo dove aveva tenuto Xu Qing e guardò albe e tramonti susseguirsi. Solo che, questa volta, non c'erano più due ombre a stagliarsi sul terreno. C'era soltanto la sua.


I suoi capelli bianchi volteggiarono e le sue vesti rosse ondeggiarono.


Il suo viso era pallido, morbido, e sembrava in debito di sangue. Era un grande contrasto con il rossore dei suoi abiti. Tuttavia, i suoi occhi irradiavano oscurità.


Chiunque lo avesse guardato avrebbe percepito una sensazione pulsante, come se il suo corpo contenesse un qi e un potere del sangue terrificanti.
Inoltre, appena visibili c'erano 100,000 anime disincarnate urlanti, che volavano in circolo intorno a lui. Sembravano uscire all'infinito e i loro ululati erano strabilianti.


In apparenza queste erano le persone che Meng Hao aveva consumato e distrutto.. Erano incatenate a lui per l'eternità, incapaci di entrare nel ciclo di reincarnazione.


“Qing’er,” mormorò, “stai bene…?” I suoi occhi erano freddi e contenevano una traccia di solitudine che faceva sembrare la sua aura ancora più desolata.


Chiunque guardasse la Gola del Principe di Sangue avrebbe percepito che essa era piena di sangue e misteri. Si era ampiamente diffusa la notizia che Meng Hao aveva consumato il qi, le basi di coltivazione e le anime dei coltivatori nemici. Ipoteticamente tutti i coltivatori del Dominio Meridionale ne erano a conoscenza e, in effetti, molti di loro lo avevano visto con i propri occhi.


Nei loro cuori, la venerazione che provavano nei confronti di Meng Hao era ora accompagnata da terrore.


Il Dominio Meridionale si era finalmente riposato e le loro formazioni dell'incanto erano pronte. Passarono cinque giorni….


Vicino ai confini del Dominio Meridionale, dove essi toccavano il Mare della Via Lattea, l'acqua del mare ruggì. Gigantesche onde si innalzarono sulla superficie delle acque. Sembrava come se volessero affogare il Dominio Meridionale. In alto, inaspettate luci brillanti apparvero sul ponte del Giglio della Resurrezione: era evidente l'uso continuo dei portali di teletrasporto.


Lentamente, cominciarono ad apparire delle persone. Riempirono presto il ponte, e sembravano infinite.


Il ponte del Giglio della Resurrezione tremò quando due giganti grandi come montagne apparvero. Questi giganti erano diversi da quello della seconda ondata. Erano molto più potenti e indossavano vesti di armatura dorata. La pressione che emettevano era stupefacente.


Questi giganti non erano comparabili con il livello della Recisione dello Spirito ma piuttosto con la Ricerca del Dao!


Erano soltanto all'inizio della Ricerca del Dao ma, considerando la loro enorme stazza, potevano chiaramente distruggere qualsiasi coltivatore allo stesso livello. Inoltre indossavano armature e avevano degli spadoni fissati alla loro schiena, cosa che li faceva sembrare più terribili.


Dietro ai due giganti c'era una mostruosa, sinistra aura di morte con la forma di una nebbia color smeraldo. Nelle vicinanze della nebbia, numerose creature marine morte fluttuavano sulla superficie dell'acqua.


Dentro la nebbia c'erano spettri vecchi di diecimila anni!


Gli spettri emanavano un'aura simile alla Ricerca del Dao, mentre volavano in circolo dentro la nebbia, urlando e ululando.


In aggiunta a tutto ciò, c'erano anche centinaia di migliaia di coltivatori delle Distese del Nord a comporre la forza militare principale. Erano uniti in formazioni strette in cima al ponte del Giglio della Resurrezione e chiunque li avesse visti avrebbe annaspato di terrore.


Tuttavia, ciò che più attirava l'attenzione era nelle retroguardie dell'armata.


Era una gigantesca gabbia in ferro, alta trecento metri. Veniva tirata con numerose catene in ferro e al suo interno sedeva una scimmia con intensi occhi rossi. Era ricoperta da numerosi simboli magici e sedeva immobile nella gabbia, respirando pesantemente.


Nell'avanguardia dell'armata c'erano tre persone che emanavano auree scioccanti. Erano sollevate a mezz'aria e guardavano freddamente verso il Dominio Meridionale.


Nella posizione centrale tra i tre c'era un vecchio con i capelli rossi e il viso rubicondo. Indossava un abito bianco ed emanava una misteriosa pressione. Era circondato da numerosi fulmini che si univano per formare quelli che sembravano essere... veri draghi!


Continuando a osservare, si sarebbe potuto vedere che i draghi ruotavano insieme per formare qualcosa di completamente diverso... un calderone in miniatura!


Se Meng Hao fosse stato lì... avrebbe potuto dire immediatamente che quel calderone assomigliava molto al suo stesso Calderone dei Fulmini. Tuttavia questo calderone aveva un'incisione... un drago con dei fulmini che gli giravano intorno!


Il vecchio uomo volteggiava a mezz'aria, chiaramente emanando un potere al massimo della Ricerca del Dao. E ancora, la sensazione della sua aura era qualcosa di simile alla Marionetta falso Immortale.


Ancora una volta, un'osservazione più attenta avrebbe rivelato che la sua aura era ancora più antica e arcaica.


Sembrava possedere un'aura a metà tra il vero e il falso Immortale.


Questo vecchio era la persona più potente nelle intere Distese del Nord, il Capo Clan del clan della Linea di Sangue Imperiale.


Da entrambi i suoi lati stavano un uomo e una donna. L'uomo era gentile ed effeminato, con occhi da fenice e una fisicità leggera come il vento.
Tuttavia, nei suoi occhi si poteva vedere ciò che sembrava essere l'immagine di due Divinità Immortali mentre recitavano scritture. Una semplice occhiata all'uomo sarebbe stata sufficiente a capire che era fuori dall'ordinario.


Anche lui era al picco della Ricerca del Dao, con una strana aria simile ma differente a quella di un falso Immortale.


La donna, d'altra parte, non era affatto bella. Aveva una voglia nera sulla faccia contorta e rozza. Inoltre, il suo corpo non era né elegante né attraente ed era estremamente obesa.


Attorno al suo collo c'era un serpente cremisi che occasionalmente faceva saettare la lingua biforcuta. Gli occhi del serpente erano malevoli e a guardarlo da vicino si poteva vedere che non aveva un corpo fisico, ma che inaspettatamente era composto da numerose anime disincarnate.


Questa era la terza ondata di armate dei coltivatori delle Distese del Nord, l'onda finale e anche la più potente!


Nel momento in cui arrivarono ai confini del Dominio Meridionale, tre raggi di luce emananti un potere al picco della Ricerca del Dao scattarono verso di loro. Si trattava dei tre Patriarchi delle Distese del Nord che erano stati spaventati da Meng Hao.


Quando unirono le loro forze, questo fece aumentare il numero di esperti al picco della Ricerca del Dao da tre a sei!


In aggiunta, c'erano i due giganti e i tre spettri. Questa armata dei coltivatori delle Distese del Nord era incredibilmente potente.


I tre nuovi arrivati non dissero nulla. Recuperarono dei contenitori di giada che lanciarono al Capo Clan della Linea di Sangue Imperiale e agli altri, i quali li esaminarono da vicino per alcuni istanti. Anche se le loro espressioni non mutarono, sguardi seri apparvero nei loro occhi.


I sei coltivatori si scambiarono delle occhiate e iniziarono a trasmettere una conversazione.


“Meng Hao….”


“Ho già ricevuto il tuo rapporto precedente su di lui. Sembra che questo Meng Hao… sia il più grande ostacolo per l'invasione del Dominio Meridionale da parte delle Distese del Nord!”


“Ha un clone al picco della Ricerca del Dao, e il suo vero sé può assorbire forza vitale, qi, sangue, basi di coltivazione e anime….”


“Dobbiamo eliminarlo. Senza di lui, il Dominio Meridionale sarà pronto per essere preso!”


Dopo un momento, i loro sguardi saettanti andarono a posarsi sul Capo Clan della Linea di Sangue Imperiale.


I lampi danzavano intorno a lui e i suoi occhi serrati si spalancarono improvvisamente. Parlò per la prima volta, e la sua voce roca era piena di uno strano potere.


“Per trattare con lui, approvo l'uso dell'antica statua!”


Gli altri cinque annuirono in risposta. Non ci furono ulteriori discussioni. Pochi momenti dopo, la terza armata era in marcia oltre il ponte del Giglio della Resurrezione e dentro il Dominio Meridionale!


In quell'istante, l'intento omicida dei coltivatori delle Distese del Nord esplose. Il cielo si oscurò mentre si lanciavano nell'aria come una nuvola nera.


Il Capo Clan della Linea di Sangue Imperiale guardava lontano. I lampi danzarono intorno a lui mentre grugnì freddamente, quindi estese la sua mano e puntò verso l'alto. Immediatamente un fulmine si levò nel cielo.


L'aria si distorse, quindi un bulbo oculare traslucido della dimensione di un pugno apparve. Il fulmine si schiantò contro di esso, frantumandolo all'istante.


“Il Dominio Meridionale sa che siamo arrivati,” disse il vecchio uomo. “Andate avanti alla massima velocità. Finiremo questa guerra con un colpo rapido!” In risposta, i coltivatori delle Distese del Nord ruggirono e scattarono in avanti a velocità incredibile.


Colori lampeggiarono nel cielo e il vento urlò. Più in basso, la terra tremò sotto il loro intento omicida!


All'esterno della Setta del Demone di Sangue, il volto di Patriarca Song cambiò espressione mentre apriva i suoi occhi.


“Sono arrivati!” disse. “C'è un vecchio uomo con i lampi che lo circondano, probabilmente la persona più potente delle Distese del Nord, il Capo Clan della Linea di Sangue Imperiale. La sua base di coltivazione è stupefacente. Ha notato il mio Occhio della Divinazione Antica.


"Saranno qui in tre giorni al massimo!”


Demone degli Elisi e Patriarca Gelo Dorato si scambiarono delle occhiate. Vedendo il profondo bagliore ciascuno negli occhi dell'altro, nascosero le loro preoccupazioni e si alzarono in piedi.


“Diffondente la notizia. La battaglia finale sta per iniziare!”


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter


                                


                                



