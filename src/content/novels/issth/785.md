---
title: Capitolo 785 - La Battaglia Inizia!
pubDate: 2025-03-17T11:17:34.988Z
tags:
    - issth
---


Dieci successive formazioni dell'incanto protessero la Setta del Demone di Sangue. Quando i 200.000 coltivatori del Dominio Meridionale sentirono la proclamazione di Demone degli Elisir, aprirono gli occhi  ancora iniettati di sangue emergendo dalla meditazione: l'ardore dei giusti non era ancora evaporato.


Anche se erano stati in grado di riposare per alcuni giorni, le loro menti erano come corde tese che non si erano rilassate minimamente. Tutti aspettavano… L'inizio della battaglia finale.


Ora il momento era praticamente giunto.


Nessuno parlò. Il suono dei loro respiri formò un tuonante e riverberante eco. Ognuno, nessuno escluso, emanava un'aura micidiale. Tutti insieme si fusero in un'aura sconvolgente che fece tremare ogni cosa.


In questa battaglia, non ci sarebbe stato luogo dove ritirarsi!


In questa battaglia, si scatenerà la frenesia suprema del Dominio Meridionale!


In questa battaglia, la sconfitta significa morte e la vittoria significa una possibilità di vittoria!


Nessuno pensava che sarebbero sopravvissuti fino alla fine della battaglia. Nemmeno Patriarca Song e tutti gli altri potenti esperti erano così fiduciosi. Tuttavia, in una battaglia di queste dimensioni, tra due grandi territori e centinaia di migliaia di coltivatori, era possibile qualsiasi cosa.


Sedevano in silenzio. Molti presero i loro contenitori di giada dalle vesti e li iscrissero con le loro abilità più usate o più potenti, quindi applicarono maledizioni del sangue per assicurasi che, chiunque in futuro avesse studiato queste arti, avrebbe visto i coltivatori delle Distese del Nord come i loro ultimi arci-nemici.


Molte persone recuperarono tesori magici o altri cimeli arcani che rappresentavano ricordi importanti. Li tenevano in mano e stavano lì a guardarli, mormorando.


Sembrava che stessero dando… il loro addio….


Meng Hao sedeva immobile nella Gola del Principe di Sangue. Durante questi giorni di riposo non praticò la coltivazione. Per quanto riguarda la Grande Magia del Demone di Sangue, non era ancora pienamente completata. Gli mancavano ancora alcune anime da raccogliere in battaglia.


Sedeva nello stesso punto in cui aveva tenuto Xu Qing, con la mente vuota. Sembrava che anche la sua aura fosse svanita.


Il tempo passò. Alla sera del secondo giorno dalla proclamazione di Demone degli Elisir, il respiro dei coltivatori del Dominio Meridionale divenne ancora più roco e forte. Sembrava un tuono ovattato che echeggiava. Come prima, nessuno parlava.


Finalmente... una striscia nera apparve lontana all'orizzonte!


Divenne presto visibile che la scocciante striscia nera era l'insieme degli innumerevoli coltivatori delle Distese del Nord!


Scattarono attraverso l'aria, centinaia di migliaia di loro, bruciando di energia. Le nuvole si agitarono a causa del loro passaggio e il rombo echeggiò per le terre.


La terra tremo sotto la corsa dei due giganti in armatura, scavalcando intere montagne ad ogni falcata. La loro semplice vista era terrorizzante. I tre spettri volarono nell'aria circondati da refoli di nebbia smeraldo. Ovunque passassero, le cose viventi in basso morivano e i picchi di montagna sembravano fondersi.


Davanti c'erano i sei esperti al picco della ricerca del Dao, guidati dal Capo Clan della Linea di Sangue Imperiale. Si stagliarono nel cielo, assomigliando quasi a un gigantesco artiglio, pronto a squarciare il cielo.


I coltivatori del Dominio Meridionale guardarono in alto. Misero via i contenitori di giada e i loro preziosi cimeli e smisero di pensare ai loro amati. Da quel momento, ripulirono le menti e permisero al desiderio di battaglia di bruciare caldo e brillante.


“Battaglia!”


È difficile dire chi lo pronunciò per primo, ma l'urlo si diffuse rapidamente. Si erano contenuti per giorni e ora potevano finalmente sfogarsi.


“Battaglia!!”


“BATTAGLIA!!!!” Uno alla volta, i coltivatori del Dominio Meridionale si alzarono in piedi. Il loro ruggito fece oscurare il cielo mentre un'aria assassina insorgeva, oltrepassando le formazione dell'incanto per vedersela con l'energia dei coltivatori delle Distese del Nord.


I rombi riempirono l'aria mentre le energie di centinaia di migliaia di coltivatori combattevano tra di loro. Il conflitto non era visibile, ma vennero inflitte alcune ferite. I coltivatori delle Distese del Nord si fermarono sul posto e alcuni di loro perdevano sangue dalla bocca. Lo stesso successe alle forze del Dominio Meridionale.


Improvvisamente, una voce fredda echeggiò dalle forze delle Distese del Nord.


“Reggimento centrale, avanzate!! Reggimento fiancheggiante, formate una lama! Evocate il Cancello Immortale per schiacciare l'intero luogo!” La voce proveniva da una donna velata che fluttuava a gambe incrociate attraverso la nebbia verde.


In risposta alle sue parole, tre reggimenti si separarono dall'armata di centinaia di migliaia di coltivatori delle Distese del Nord. Il reggimento centrale contava 100.000 membri e avanzò direttamente in avanti. I due reggimenti ai fianchi avevano 50.000 coltivatori ciascuno e si unirono a formare qualcosa che assomigliava ad una spada affilata che scattò in avanti.


Simultaneamente, una spaccatura si aprì in alto nel cielo. Ne emerse un'enorme porta d'oro, che si schiantò a terra.


I due giganti grandi quanto montagne con le armature dorate si avvicinarono, ululando mentre distendevano le braccia per afferrare l'enorme porta dorata e caricarla sulle loro spalle!


La porta si aprì lentamente per mostrare un vuoto di caos primordiale, dentro il quale stava un gigantesco albero verde.


L'albero iniziò lentamente ad uscire dalla porta e un'antica e arcaica aura si diffuse per la terra. Era sconvolgente fino all'estremo.


“Attivate le formazioni!” disse Patriarca Song. I rombi si iniziarono a sentire mentre le formazioni dell'incanto iniziavano a ruotare. Innumerevoli spiriti di spade illusorie volarono, coprendo il cielo mentre si dirigevano verso le Distese del Nord.


“Spezzate la formazione,” disse con aria indifferente la donna nella nebbia verde.


Subito, i due giganti con la porta sulle spalle iniziarono a correre verso le formazioni dell'incanto del Dominio Meridionale. Molti altri enormi alberi emersero dalla porta, alti almeno trecento metri.


I due giganti erano in possesso di una forza straordinaria, e non era possibile ostacolarli. In un battito di ciglia, aveva già raggiunto la decima formazione dell'Incanto del Dominio del Sud, che colpirono con l'albero gigantesco.


Uno scoppio echeggiò, seguito da suoni crepitanti. La decima formazione dell'incanto non era in grado di reggere la forza dell'attacco e si frantumò in pezzi.


All'interno del perimetro della formazione dell'incanto, la bocca di Patriarca Song e Patriarca Gelo Dorato si spalancò.


“E quello cos'è!?”


“È un Albero Spezza Formazioni! ” disse Demone degli Elisir, il volto arcigno. “Le Distese del Nord hanno accesso a risorse potenti. Non riesco a credere che abbiano ancora uno di questi ultimi alberi rimasti!” Persino quando stava parlando, i due giganti avevano ripreso ad avanzare verso la nona formazione dell'incanto, seguiti da una massiccia onda costituita dall'armata delle Distese del Nord. Centinaia di migliaia di coltivatori si preparavano ad inondare il Dominio Meridionale.


Nello stesso momento, cinque dei sei esperti al picco della Ricerca del Dao che fluttuavano in aria avanzarono alla massima velocità verso la nona formazione dell'incanto. La raggiunsero in un battito di ciglia e impiegarono le loro abilità divine mentre univano le forze all'attacco dei giganti.


Un momento dopo, la terra tremò e il cielo si riempì di tuoni mentre la nona formazione dell'incanto venne distrutta, seguita dall'ottava. Quando la settima venne distrutta, un potere devastante nascosto al suo interno venne rilasciato e divenne un'esplosiva onda d'urto che ruggì verso l'esterno.


I giganti che reggevano la porta d'oro furono incapaci di difendersi dall'attacco. Tremando, vennero spinti indietro di almeno trecento metri. Molti dei coltivatori delle Distese del Nord furono incapaci di sopportare l'attacco e vennero distrutti nel corpo e nello spirito.


Mentre il potere dell'attacco si diffondeva, i cinque esperti al picco della Ricerca del Dao si lanciarono in azione. Impiegarono colorate abilità divine che fecero tremare il suolo e dissipare il potere offensivo….


“Carica!” ruggì Patriarca Song. Lui, insieme a Demone degli Elisir e a Patriarca Gelo Dorato, volarono fuori, seguiti dai cinque esperti della Recisione dello Spirito e da 200,000 coltivatori del Dominio Meridionale. Questa fu la salva iniziale della battaglia finale!


Demone degli Elisir e gli altri si diressero verso i cinque esperti al picco della Ricerca del Dao. Patriarca Song e Patriarca Gelo Dorato potevano combattere solo un nemico alla volta, ma Demone degli Elisir aveva due vite dedicate alla coltivazione che lo sostenevano. Sebbene i simboli magici che bloccavano non fossero stati completamente rimossi, il suo potere al picco della Ricerca del Dao superava di gran lunga quello degli altri due.


Quando attaccò, la canzone di un grande Dao ruotò intorno a lui. Si materializzò una fornace per elisir che sembrava capace di rifinire il Cielo e la Terra, che venne subito mandata contro l'effeminato coltivatore delle Distese del Nord. Allo stesso momento, agitò la sua manica, avvolgendo l'uomo in abiti bianchi che assomigliava ad uno Jiang Shi.


Suoni rombanti risuonarono nell'aria mentre i tre coltivatori al picco della Ricerca del Dao prendevano posto in battaglia.


Sfortunatamente, le Distese del Nord avevano mandato cinque esperti al Picco della Ricerca del Dao. Ce n'era ancora uno rimasto che non poteva essere ostacolato. Si trattava della donna obesa, la quale ghignò mentre si scagliava contro Patriarca Song con un attacco letale.


Tuttavia, mentre si lanciava avanti in attacco, la sua nuca formicolò e la sua espressione cambiò. Si fermò sul posto e si ritirò mentre una spada di legno improvvisamente comparsa sferzò l'aria dove era stata un istante prima. La spada scintillò del potere del Tempo, il quale fece oltrepassare decine di migliaia di anni all'aria intorno.


“Chi sei?!” pensò.


Il secondo vero sé di Meng Hao camminò nell'aria sottile. Agitò la sua mano, facendo comparire centinaia di simboli magici, e una formazione a forma di parasole scattò verso la donna.


La donna aprì la bocca e sputò una nebbia contorta che prese la forma di una bestia selvatica. Questa caricò verso il secondo vero sé di Meng Hao, e i rombi riempirono l'aria. Il volto della donna tremolò. Non era un coltivatore ordinario della Ricerca del Dao, lo superava. Normalmente, poteva facilmente eliminare altri esperti al picco della Ricerca del Dao. Non avrebbe mai immaginato di incontrare qualcuno qui che non fosse meno debole di lei.


“Così sei tu Meng Hao?” domandò. Non era l'unica che aveva questi pensieri. L'uomo effeminato che stava combattendo contro Demone degli Elisir si voltò a guardare. Anche il capo delle Distese del Nord, il quale stava osservando la battaglia invece di prenderne parte, lanciò un'occhiata.


“Quello è il clone di Meng Hao!” disse il vecchio uomo che sembrava uno Jiang Shi.


Gli scoppi risuonarono mentre i due massimi esperti sostenevano la loro battaglia a mezz'aria.


Nello stesso momento, i cinque esperti della Recisione dello Spirito fischiarono attraverso l'aria più in basso. Sfortunatamente, le Distese del Nord avevano mandato sette esperti della Recisione dello Spirito a fermarli.


Cinque battaglie iniziarono rapidamente mentre i due rimanenti esperti della Recisione dello Spirito si dirigevano verso i coltivatori ordinari del Dominio Meridionale con un bagliore malvagio negli occhi.


Sul campo di battaglia, nessuno era discriminato a causa della base di coltivazione, non quando erano venuti per uccidere. Le battaglie venivano vinte o perse in base a quanti nemici si potevano uccidere.


Fu a questo punto che la donna a gambe incrociate nella nebbia parlò freddamente ancora una volta.


“Tre Anziani del Cielo del Nord, per favore fate la vostra mossa.”


Immediatamente i tre spettri nella nebbia iniziarono a schiamazzare. Circondati da nebbia ondeggiante, si lanciarono verso i coltivatori del Dominio Meridionale. I loro occhi risplendevano di una luce misteriosa e sete di sangue, come se progettassero di consumare le forze vitali di quanti più coltivatori possibile.


La situazione non prometteva bene per il Dominio Meridionale. Tuttavia, c'erano ancora formazioni dell'incanto che reggevano. in questo modo, era sempre possibile rimanere al sicuro.


Eppure, sembrava esserci ancora poca speranza per la vittoria. Il più potente esperto delle Distese del Nord non si era ancora mosso.


Mentre i tre spettri scendevano come la morte verso l'armata principale del Dominio Meridionale, Meng Hao sedeva nella Gola del Principe di Sangue. Vide quello che stava succedendo e il vuoto lasciò i suoi occhi. Un bagliore rosso come sangue comparve, quindi Meng Hao svanì.


Quando ricomparve, era nel bel mezzo del campo di battaglia!


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter


                                


                                



