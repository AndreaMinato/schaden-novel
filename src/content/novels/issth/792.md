---
title: Capitolo 792 - Il Dao Si Trasforma in Nebbia; la Nebbia Si Trasforma in una Lama!
pubDate: 2025-03-17T11:17:34.989Z
tags:
    - issth
---


“È Meng Hao!!”


“È l’eminente Meng Hao! Com’è possibile che quell’insignificante statua ancestrale abbia soppresso sua eccellenza Meng Hao!?”


“Sua eccellenza Meng Hao non è alla Ricerca del Dao…? Com'è possibile che ci sia un grande Dao della Recisione dello Spirito?!


I Coltivatori del Dominio Meridionale stavano facendo un gran baccano, e molti di loro erano completamente stupefatti. Viste le sensazioni della maggior parte delle persone, non era possibile che Meng Hao fosse allo stadio della Recisione dello Spirito. La maggior parte delle persone aveva dimenticato da tempo che la sua base di Coltivazione in realtà era al livello della Seconda Recisione!


Nella storia delle terre del Paradiso Meridionale non era mai esistito un esperto alla Recisione dello Spirito che possedesse un clone al culmine della Ricerca del Dao. E non c’era nemmeno mai stata una battaglia in cui un Coltivatore alla Recisione dello Spirito avesse davvero combattuto contro e ucciso qualcuno al culmine della Ricerca del Dao.


Ciò a cui stavano assistendo questi Coltivatori era del tutto senza precedenti. Pertanto, non erano poche le persone che credevano davvero che Meng Hao… fosse al culmine della Ricerca del Dao!


Certo, lo shock e lo stupore dei Coltivatori delle Distese del Nord erano ancora più intensi.


“La statua ancestrale non riesce a sopprimerlo! Ma… da dove viene questo tizio?!”


“In realtà è allo stadio della Recisione dello Spirito? Non è possibile!!”


“Oh, cielo! Come… com’è possibile che sia un semplice Coltivatore alla Recisione dello Spirito!? Se adesso riesce a combattere contro il culmine della Ricerca del Dao, allora quando entrerà lui stesso nella Ricerca del Dao riuscirà a combattere contro i falsi Immortali!?!?”


I Coltivatori delle Distese delle Nord erano completamente stupefatti. Uno dopo l’altro, guardarono in direzione di Meng Hao con delle espressioni scioccate e incredule.


Queste persone non conoscevano molto bene Meng Hao. Ora che si erano resi conto della realtà dei fatti che lo riguardavano, per loro era quasi impossibile accettarla.


Riguardo ai Coltivatori del Deserto Occidentale, questi iniziarono subito a fare delle esclamazioni ad alta voce, il cui rumore si trasformò in un’onda sonora che fece tremare ogni cosa.


“Il non-Immortale numero uno di tutte le terre del Paradiso Meridionale!”


“L’eminente Meng Hao sta per liberarsi!”


“La Recisione dello Spirito nella Ricerca del Dao!”


Riguardo a Demone degli Elisir e Patriarca Song, loro erano imperturbati. Sebbene sapessero quale fosse la vera base di Coltivazione di Meng Hao e fossero abituati al suo potere incredibile, avevano smesso di prestare attenzione al fatto che fosse ancora allo stadio della Recisione dello Spirito.


Ad ogni modo, i Coltivatori delle Distese del Nord non lo sapevano e fissavano con le bocche spalancate. La donna obesa era particolarmente stupita, e d’un tratto lanciò un’occhiata al volto privo di espressioni del secondo vero io di Meng Hao.


Poi iniziò a tremare e la sua mente si intorpidì. All’improvviso ebbe la sensazione che le Distese del Nord avessero fatto un errore madornale con l’invasione del Dominio Meridionale.


C’era qualcuno che era ancora più scosso di lei, una persona il cui cuore fu pervaso da delle ondate massicce di stupore. Si trattava dell’esperto più potente in assoluto delle Distese del Nord, il Capo del Clan della Linea di Sangue Imperiale!


Lui era confuso e poteva credere a stento a ciò che stava accadendo. Infatti non era disposto a crederci. Lo scontro incredibile che aveva appena vissuto con Meng Hao lo aveva lasciato ferito e lo aveva costretto ad usare la statua ancestrale. E quello… era uno scontro con un esperto alla Recisione dello Spirito!?


“Impossibile!” sussultò. I suoi occhi erano pervasi non soltanto dallo shock, ma anche dalla paura. Non avrebbe mai potuto immaginare che esistesse davvero un Prescelto senza eguali che avrebbe compiuto ciò che aveva fatto Meng Hao, solo allo stadio della Recisione dello Spirito.


Nella sua incredulità, sentì la mente diventare del tutto torbida.


“Non importa quanto tu ti impegni, devi ammettere che la Terza Recisione è quella più critica”, pensò. “Il minimo errore, e morirai immediatamente. Anche se non avrai fatto le cose in modo del tutto corretto o sbagliato, la tua base di Coltivazione sarà bloccata per sempre.


“È ovvio che Meng Hao non si sia preparato in modo adeguato alla Terza Recisione, questo è evidente. Pertanto, ora sta facendo questa Recisione dello Spirito perché è stato messo con le spalle al muro. È una Recisione forzata!


“In questo caso… se fallirà, allora morirà proprio in questo giorno!


“Meng Hao… non c’è alcuna possibilità che tu possa riuscirci!”. Il Capo del Clan della Linea di Sangue Imperiale era davvero spaventato e non poteva proprio credere a quanto Meng Hao sarebbe potuto diventare forte se fosse riuscito ad entrare nella Ricerca del Dao…


Il grande Dao stava diventano ancora più forte. Tutto il cielo sopra al Paradiso Meridionale adesso era stato completamente oscurato.


Nelle terre del Paradiso Meridionale, in quella torre di Tang, l’uomo e la donna stavano in piedi insieme e tremavano. La donna era entusiasta, e sembrava che l’uomo stesse cercando di stare calmo, senza riuscirci.


Aspettavano questo giorno da molto, molto tempo.


“Non possiamo ancora andare”, mormorò l’uomo. “Aspetta ancora un po’. Solo un altro po’… questo è lo sforzo finale!


“Se ci riuscirà, allora finalmente potremo riunirci. Se non ci riuscirà…”.


La moglie strinse con forza la sua mano. Entrambi i loro palmi erano scivolosi a causa del sudore.


In tutte le loro vite, quest’uomo e questa donna non erano mai stati così tesi e non avevano nemmeno mai vissuto un evento così tanto importante. Anche se qualcuno con una forza impressionante avesse cercato di interferire con ciò che stava accadendo, avrebbero fatto qualsiasi cosa per impedire a quella persona di provocare il minimo problema!


“Abbiamo aspettato per tre vite. Per centinaia di anni… Proprio questo momento!”


“Hao’er, tu… devi… farcela e raggiungere la Ricerca del Dao!”


Nella gabbia, Meng Hao sedeva a gambe incrociate tremando appena, con i capelli che ondeggiavano. Il mondo attorno a lui si era rimpicciolito fino a raggiungere solo tremila metri circa. Attorno a lui non c’era praticamente più nulla a parte l’aria. Tutte le montagne e le altre cose erano state ridotte in polvere dalla pressione scioccante.


Si poterono udire dei crepitii provenire dal suo corpo, come se il suo scheletro venisse macinato.


Tuttavia, Meng Hao non lo notò. Tutta la sua attenzione era concentrata sull’evocazione della lama della Terza Recisione. Più l’evocazione diventava intensa, più Cielo e Terra diventavano scuri nel mondo esterno.


Il grande Dao divenne più forte, fino al punto in cui comparve una nebbia… la nebbia fu vista prima di tutto sul campo di battaglia e poi si diffuse fino a ricoprire tutte le terre del Dominio Meridionale.


Gli esperti alla Ricerca del Dao dei tre territori riconobbero immediatamente ciò che stava accadendo. Iniziarono a parlare con tono sommesso, che fu sentito per caso dagli altri Coltivatori, i cui cuori iniziarono a tremare.


“Quello è…”


“Il Dao trasformato in nebbia!!”


“L’unico caso in cui un Dao assume le sembianze di una nebbia è quando un esperto incredibilmente forte ottiene l’illuminazione del grande Dao! Solo allora avviene una tale trasformazione di Cielo e Terra!!”


“È una cosa che si sente soltanto nelle leggende! È praticamente senza precedenti nelle Terre del Paradiso Meridionale!!”


Negli occhi di Demone degli Elisir comparve un bagliore di entusiasmo e quasi non riuscì a trattenere la risata che scoppiò nel suo cuore.


Patriarca Song parve essere altrettanto entusiasta.


Al contrario, il secondo vero io di Meng Hao all’improvviso chiuse gli occhi e si sedette a gambe incrociate a mezz’aria!


La discesa del grande Dao aveva fatto cessare tutti i conflitti. Anche gli esperti alla Ricerca del Dao non furono in grado di sferrare degli attacchi durante la discesa del grande Dao. Gli esperti delle Distese del Nord non poterono fare altro che fissare il secondo vero io di Meng Hao increduli con gli occhi spalancati mentre questo sedeva lì a gambe incrociate.


“Maledizione! Farai meglio a non riuscirci, Meng Hao!” pensò il Capo del Clan della Linea di Sangue Imperiale. Il suo cuore stava battendo all’impazzata.


Al momento, tutti gli esperti potenti delle Distese del Nord, del Deserto Occidentale e del Dominio Meridionale stavano osservando attentamente la scena. Nelle Terre Orientali, il Clan Ji era completamente silenzioso. Riguardo al giovane Patriarca senza arti, questi stava fissando ciò che stava accadendo.


In questo momento c’erano altri esperti potenti provenienti da diverse Sette e diversi Clan nelle Terre Orientali che avevano percepito cosa stesse accadendo. Scioccati, fecero partire il loro senso divino per osservare. Tuttavia, nessuno osò fare nulla. Dopo tutto, se il Clan Ji non stava intervenendo, come avrebbero osato interferire loro?


Fu a questo punto che, nella gabbia, Meng Hao sollevò la testa bruscamente. I suoi occhi si aprirono e lui gridò: “Terza Recisione!”.


La sua voce riecheggiò avanti e indietro nel mondo, il quale adesso si era ridotto fino a 1500 metri. All’inizio non parve che il suono potesse essere sentito nel mondo esterno ma, in realtà, era come se ci fossero degli innumerevoli Meng Hao che emettevano un grido che risuonava e che poteva essere appena percepito da chi stava all’esterno.


Era quasi come se il suono provenisse dalla nebbia stessa, come se la risposta che riecheggiava provenisse dall’interno del grande Dao che stava scendendo dal cielo.


La voce fu sentita da innumerevoli orecchie e tutti coloro che la sentirono ne furono completamente scossi.


Quando la voce riecheggiò, la nebbia che ricopriva tutto il Paradiso Meridionale all’improvviso si ritirò quando si condensò sopra al campo di battaglia nel Dominio Meridionale. Lì, a mezz’aria, assunse le sembianze di…


Una Lama di Nebbia!!


Lama di Nebbia!


Illuminazione del Dao! [1]


Non appena comparve la Lama di Nebbia, gli occhi di tutti gli esperti al culmine della Ricerca del Dao sul campo di battaglia si spalancarono. Le loro menti furono pervase da un boato. Anche Demone degli Elisir aveva un’espressione incredula.


Il fatto che ci fosse un Dao che era diventato così forte da trasformarsi in una nebbia era già abbastanza scioccante. Si poteva accettare una cosa leggendaria come quella. Tuttavia… vedere la nebbia trasformarsi in una lama era una cosa che li riempì di uno stupore incontrollabile.


“Lama… di Nebbia!!” pensò il Capo del Clan della Linea di Sangue Imperiale scioccato. “Quella… è una cosa che bisognerebbe vivere sulla Montagna Immortale, appena prima di aprire la Porta dell’Immortalità, quando si raggiunge l’Ascensione Immortale!!


“Coloro che raggiungono la vera Ascensione Immortale devono affrontare la Tribolazione Immortale. Dopo aver superato la tribolazione, si troveranno da soli su di una Montagna Immortale. Quando faranno quel passo avanti, cadrà una Lama di Nebbia. Poi, saranno recisi dalla Sfera dello Spirito e avranno il potere di aprire la Porta dell’Immortalità e diventare veri Immortali!


“Ma lui… sta usando una Lama di Nebbia per eseguire la sua Terza Recisione!! Quando quella Lama di Nebbia lo squarcerà, reciderà il suo Nucleo dello Spirito e renderà stabile il cammino verso la vera Immortalità!!”


Gli girava la testa e il suo corpo tremava. Ad un tratto si rese conto che mandare le truppe nel Dominio Meridionale era stato un errore madornale!!


Tutti gli esperti al culmine della Ricerca del Dao in alto erano scioccati. Certo, non lo erano solo loro. Nelle Terre Orientali, i Patriarchi delle diverse Sette erano altrettanto stupiti. Potevano credere a stento a ciò che stavano vedendo, ed erano pervasi da stupore e incredulità.


“Chi è quel giovane!?”


“Sta usando una Lama di Nebbia per la sua Terza Recisione! Se non ci riuscirà non ci saranno problemi, ma se ci riuscirà, non si tratterà di un atto che sfida i Cieli?!”


“Se ci riuscirà, allora entrerà nella Ricerca del Dao o nell’Immortalità?”


Il giovane senza arti nel Clan Ji all’improvviso si alzò in piedi, con gli occhi spalancati e pervasi dall’incredulità.


“Si dice che Fang Xiufeng, il Prescelto numero uno del Clan Fang, abbia usato una lama composta per il venti percento da nebbia nella sua Terza Recisione. Questo ha provocato un grande subbuglio tra gli antichi clan della Nona Montagna. Anche il patriarca aveva osservato il tutto con fare assorto. [2]


“Questo Meng Hao… lui… rispetto a Fang Xiufeng, lui sfida ancora di più i Cieli con la sua Recisione dello Spirito. Lui sta proprio… usando una Lama di Nebbia completa!”.


Nella torre di Tang, la donna sussultò.


“Il Dao si trasforma in nebbia e la nebbia si trasforma in una lama!”. Gli occhi della donna brillarono per l’entusiasmo e lei tremò con forza. “Marito… riesci a credere che Hao’er stia facendo questo!?!? Lui addirittura… lui… non ha soltanto messo insieme PARTE della nebbia, in realtà l’ha usata tutta per creare una Lama di Nebbia! È di gran lunga più impressionante di te!!”


“Tribolazione del Settimo Anno”, mormorò l’uomo. “Quattro vite. Tre incarnazioni predestinate… solo impendendo che il suo Karma venisse contaminato dal nostro abbiamo potuto dargli una minima possibilità nella vita!


“Il Dao si trasforma in nebbia, la nebbia si trasforma in una lama. Quella lama colmerà il divario tra Immortale e Demone!”. Gli occhi dell’uomo brillarono con una luce intensa e lui non poté fare altro che sollevare la testa e scoppiare a ridere. “È naturale che un figlio di Fang sia ancora più sorprendente del padre!”.




NOTE:


1. Nota di Deathblade: qui troviamo un gioco di parole molto importante. In cinese, “Lama di Nebbia” si pronuncia “wù dāo”, quasi la stessa pronuncia di “Illuminazione del Dao”, che è “wù dào”.


2. Il nome di Fang Xiufeng è 方秀峰 fāng xiù fēng. Fang è un cognome che significa anche “quadrato” o “direzione”. Xiu significa “elegante” o “bello”. Feng significa “culmine” o “vertice”.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
                


                                



