---
title: Capitolo 795 – A un Passo dall'Immortalità!
pubDate: 2025-03-17T11:17:34.990Z
tags:
    - issth
---


L'uomo vestito di viola che sembrava un Diavolo Demoniaco aveva la pelle coperta di scaglie. Persino il suo volto era trasformato, gli occhi profondamente incavati; invece la mascella sporgente rivelava una serie di perfide zanne. Possedeva un lungo corno con una punta affilata come un rasoio, oltre a una coda sferzante.


Meng Hao l'aveva già scosso, ma ora non aveva altra scelta che attaccare. Ruggì quando il suo corpo sprigionò fiamme, facendo superare istantaneamente alla sua base di Coltivazione quella delle tre vicine Divinità Nascenti, diventando un ciclone che si avventò dritto su di lui.


Mentre si avvicinava, allungò entrambe le mani di fronte a sé ed eseguì un movimento come per lacerare qualcosa.


“Sfondare i Cieli!” ruggì, facendo tremare ogni cosa attorno. Una fessura enorme si aprì nell'aria, come una bocca gigantesca che voleva inghiottire Meng Hao per intero. Tuttavia, quando la fenditura fu quasi su di lui, quest'ultimo inviò un'occhiata gelida nella direzione dell'uomo.


Una singola occhiata, un semplice sguardo.


La fenditura collassò e la forma malefica dell'uomo emise un grido miserabile. Lo sguardo di Meng Hao era come quello di un dio; una pressione indescrivibile schiacciò l'uomo, facendo sì che prima le sue mani e poi entrambe le braccia esplodessero in una nebbiolina di sangue.


I suoi occhi era rossi e inclinò la testa nel tentativo di usare il corno per penetrare attraverso la pressione che si irradiava dagli occhi di Meng Hao. Forse non poteva ucciderlo, ma almeno sarebbe stato in grado di ferirlo in qualche modo.


Tuttavia, proprio quando il corno sembrava in procinto di pugnalare Meng Hao, lui si allungò e l'afferrò. La sua espressione era calma, ma sembrava richiamare alla mente la brutale immagine del vecchio  dei Coltivatori del Dominio Meridionale che prima aveva ucciso. Meng Hao piegò la mano e si udì il suono di qualcosa che si rompeva quando il corno si spezzò.


Urlando, il vecchio cercò di attaccare con la coda, ma prima di riuscire ad avvicinarsi, un rombo colmò il suo intero corpo, che cominciò ad andare in pezzi. Il terrore inondò la sua mente, sommergendolo completamente. La sua Divinità Nascente uscì terrorizzata e cercò di fuggire; mentre lo faceva, una parola risuonò nella sua mente.


“Invincibile...”


Sul terreno in basso, i Coltivatori annasparono. Stavano osservando tutti con occhi sbarrati dall'incredulità.


Quattro dei cinque esperti al picco della Ricerca del Dao delle Distese del Nord ora non erano altro che Divinità Nascenti. Non era chiaro perché Meng Hao non le avesse distrutte; se avesse voluto, però, tutti e quattro i suoi avversari sarebbero già morti.


Per quanto riguardava Meng Hao, lui era calmo e impassibile. E invincibile!!


L'ultima persona rimasta era l'esperto numero uno delle Distese del Nord, il Capo del Clan della Linea di Sangue Imperiale, che era ancora nella forma di Drago del Fulmine Primordiale. Ruggì a pieni polmoni, era un ruggito colmo di indignazione, disperazione e persino... del desiderio di morire.


“MUUORIII!” ululò. I fulmini crepitavano mentre sfrecciava attraverso l'aria, circondato da un lago di saette. Erano fulmini evocati dal più alto dei Cieli; apparentemente desiderava morire insieme a Meng Hao.


A questo punto, l'aria dietro Meng Hao si increspò, il cielo in alto tuonò e il terreno in basso tremò. Il mondo intero sembrava in movimento e metteva in risalto lo stesso Meng Hao.


Il Qi Immortale nel suo corpo divenne più forte quando finalmente riuscì ad alzarsi in piedi. Mentre scrutava, il Capo del Clan della Linea di Sangue Imperiale era circondato da un'inesauribile luce accecante e all'improvviso, dietro di lui, tutto il movimento vorticò per formare... un gigante!


Questo appariva esattamente uguale a Meng Hao in ogni aspetto, ma era inimmaginabilmente più alto. La testa toccava il cielo e i piedi erano piantati a terra. Il corpo emanava una pressione scioccante che faceva tremare il terreno. Gli innumerevoli Coltivatori in basso furono completamente sconvolti nello scoprire che le loro basi di Coltivazione erano totalmente soppresse.


Gradualmente, tutta la legge naturale nell'area cominciò a vorticare attorno all'enorme figura alla spalle di Meng Hao. La luce delle stelle proveniente dal cielo stellato all'esterno del vortice in alto brillava su di esso, inondandolo nel chiarore, dandogli un'energia completamente ultraterrena.


Sembrava un Eccelso!


L'enorme immagine dietro di lui appariva molto simile al tipo di immagini che i Coltivatori alla Ricerca del Dao evocavano normalmente. Eppure, era completamente diversa. Le immagini evocate dai Coltivatori erano illusorie, potenti esseri dei tempi antichi che venivano evocati tramite tecniche magiche. In contrasto, l'immagine dietro Meng Hao era come la proiezione di se stesso!


Dei due tipi di immagine, una era illusoria e l'altra una proiezione. Sebbene entrambe non fossero reali, la differenza di calibro tra le due era come la differenza tra Cielo e Terra.


Infatti, un giorno, se Meng Hao fosse mai diventato abbastanza forte, allora chiunque avesse ricevuto la sua approvazione avrebbe potuto evocare la stessa immagine chiamando il suo nome.


Questa era un'altra area in cui la sua immagine era completamente diversa.


A questa immagine ci si riferiva con un unico nome...


Idolo del Dharma!


“È un Idolo del Dharma!!”


“Ha... ha evocato davvero un Idolo del Dharma!!”


“Solo gli Immortali possono evocare gli Idoli del Dharma! Ma guardate, lui ne ha uno!!”


Non appena l'Idolo del Dharma era apparso dietro Meng Hao, ogni cosa aveva iniziato a brontolare. Tutte le terre del Paradiso Meridionale stavano tremando.


Tutti gli esperti alla Ricerca del Dao delle Distese del Nord, del Deserto Occidentale e del Dominio Meridionale sussultarono. Nelle Terre Orientali, ansimi di incredulità si udirono in tutte le antiche sette.


“Ha appena messo piede nella Ricerca del Dao, ma non riesco a vedere la sua base di Coltivazione! Questo può accadere solo nella leggendaria condizione quando sia il corpo fisico che la base di Coltivazione sono nello stadio della Ricerca del Dao!! Quest'uomo... quest'uomo non può avere un corpo fisico alla Ricerca del Dao, vero?! Impossibile!!”


“Qi Immortale. Possiede davvero del Qi Immortale! E non è il Qi di un falso Immortale, ma quello di uno vero! Qi di un vero Immortale!! Non ha neppure messo piede nella sconfinata Sfera Immortale, eppure possiede già quell'aura!”


“Il cammino verso l'Immortalità si apre ogni 10.000 anni. Non ditemi che il solo vero Immortale di questa generazione per il Paradiso Meridionale è quell'uomo!?!?”


“Ha davvero prodotto un Idolo del Dharma. Questa è... questa è un'abilità divina che, secondo le leggende, appartiene solo agli Immortali. Quel ragazzo... quel ragazzo è a metà strada dalla vera Immortalità!! A parte il Clan Ji e pochi altri esseri misteriosi, questo ragazzo può pararsi di fronte a chiunque!!”


Le grandi sette delle Terre Orientali erano scosse. Meng Hao levitava nell'aria sopra il campo di battaglia, il suo viso era calmo e la sua aura priva di qualsiasi traccia di timore. Ora, appariva come uno studioso del mondo mortale. Indossava una tunica verde e i suoi capelli non erano più bianchi, ma neri come la pece.


I suoi occhi splendevano luminosi e l'enorme Idolo del Dharma alle sue spalle irradiava una pressione sconvolgente che soffocava il respiro di tutti nell'area.


Al suo fianco c'era il suo secondo vero sé, il quale irradiava delle mostruose fiamme Diaboliche. Era estremamente sinistro, colmo di viltà carica di desiderio di uccidere. Guardava il mondo attorno con occhi gelidi.


“MUORI!!” il Capo del Clan della Linea di Sangue Imperiale ruggì mentre gettava al vento ogni cautela, avventandosi su Meng Hao nella sua forma di Drago del Fulmine Primordiale.


Meng Hao guardò l'uomo e poi agitò il dito.


Al che, anche l'Idolo del Dharma dietro di lui agitò il dito, il quale sembrò nascondere i Cieli, trasformandosi in una gigantesca massa che discese a scontrarsi con il Drago del Fulmine Primordiale.


Un boato enorme risuonò e il Drago del Fulmine Primordiale andò in pezzi. Il Capo del Clan della Linea di Sangue Imperiale tossì sangue e barcollò all'indietro con il volto colmo di stupore e incredulità. Si fermò parecchie centinaia di metri più indietro, dove continuò a tossire sette od otto boccate di sangue. Il suo corpo era debole e senza forze.


“Tu...” disse, mortalmente pallido in volto. Meng Hao ora era così potente che il semplice agitare un dito aveva lasciato l'uomo gravemente ferito. Poi, lo sguardo di Meng Hao cadde su di lui, sentì la propria mente girare mentre una pressione indescrivibilmente intensa premeva su di lui. Si sentì come se innumerevoli saette si stessero schiantando dentro di lui.


“Quel tuo piccolo calderone è connesso con me dal destino” disse Meng Hao e un'espressione timida gli comparve in volto. Agitò la mano facendo volare nel proprio palmo il Calderone dei Fulmini del Capo del Clan della Linea di Sangue Imperiale.


Il volto di quest'ultimo divenne ancora più pallido e tossì altro sangue. Sembrava essere invecchiato rapidamente nei pochi attimi trascorsi e i suoi occhi brillavano di disperazione. Dietro di lui c'erano gli altri esperti al picco della Ricerca del Dao delle Distese del Nord, tutti loro tremavano di paura mentre osservavano Meng Hao.


Il suo sguardo spazzò su di loro, che tremarono con tale violenza che pareva come se le loro Divinità Nascenti dovessero esplodere a momenti.


Finalmente il suo sguardo si spostò sulle forze del Deserto Occidentale e sulle Sentinelle della Divisione Meridionale. “Compagni Daoisti dal Deserto Occidentale, molti ringraziamenti per la vostra assistenza. Questa gentilezza... sarà ricordata dal Dominio Meridionale generazione dopo generazione. Non sarà mai dimenticata!”


Detto quello, congiunse le mani e si inchinò profondamente.


Immediatamente, le Sentinelle della Divisione Meridionale si inchinarono di rimando con profondo rispetto, così come tutti i Coltivatori del Deserto Occidentale. L'incredibile potere e coraggio di Meng Hao, uniti agli eventi di anni passati, avevano fatto sì che i Coltivatori del Deserto Occidentale lo vedessero come uno di loro.


“Questa guerra è finita” disse Meng Hao, guardando i Coltivatori delle Distese del Nord.


“Altre uccisioni sarebbero prive di significato. Non c'è via di ritorno per la vostra casa, perciò starete nel Dominio Meridionale. Il prezzo che pagherete per questa invasione sarà che le vostre basi di Coltivazione saranno sigillate. Da questa generazione in avanti, le vostre stirpi non produrranno basi di Coltivazione dell'Anima Nascente. Il vostro sentiero per l'Immortalità è spezzato. D'ora in poi... voi siete rei cittadini.” La voce di Meng Hao era calma, ma le sue parole colpivano come tuoni, rendendo chiaro che le sue parole sarebbero state messe in atto severamente. Quando disse ʻrei cittadiniʼ, quelle parole vennero incise profondamente nei cuori e nelle menti dei Coltivatori delle Distese del Nord, che sapevano sarebbe stata la loro identità per generazioni a venire.


Per di più, tra i più di 100.000 Coltivatori del Nord, tutti quelli allo stadio citato tremarono quando le loro Anime Nascenti si infransero forzatamente. Le loro basi di Coltivazione precipitarono e in un battito di ciglia, non si poteva trovare un solo Coltivatore all'Anima Nascente tra le forze delle Distese del Nord.


Poi spostò la sua attenzione sugli esperti alla Ricerca del Dao.


“Per quanto riguarda voi... La vostra guerra ha sbriciolato il Dominio Meridionale. Innumerevoli Coltivatori sono morti e l'energia spirituale della terra è diventata scarsa. Voi cinque verrete sottomessi e trasformati nella consistenza dei Coltivatori del Dominio Meridionale del futuro. Per generazioni a venire, il potere delle vostre Divinità Nascenti verrà estratto per rimpinguare l'energia spirituale del Dominio!” Mentre ancora parlava, agitò la mano, facendo sì che la Nona Montagna, la quale aveva tremato per tutto il tempo, si sollevasse improvvisamente in aria. Rivelando una donna al di sotto, dalla cui bocca sgorgava del sangue e a cui rimaneva solo un briciolo di forza vitale.


La montagna poi sfrecciò verso i cinque esperti.


“D'ora in poi, questa montagna sarà chiamata il Peccato del Nord!”


Nel frattempo, nel Clan Ji, in un luogo nascosto, lo stesso giovane Patriarca senza braccia prese un respiro profondo. Uno sguardo di rimpianto apparve nei suoi occhi e scosse la testa.


“Clan Fang...” mormorò. “Figlio di un Prescelto, con il cinquanta percento della forza di un vero Immortale. A un passo dalla vera Immortalità... Quel marchio sulla sua mano... deve essere... QUEL marchio.” Una strana luce apparve nei suoi occhi e sorrise. Sembrava aver appena ricordato qualcosa.


“Interessante. Mi sono appena ricordato che nel ramo principale del Clan Fang sul Pianeta Vittoria Orientale c'è un Prescelto senza paragoni di nome Fang Wei. Se i due dovessero incontrarsi, mi domando cosa accadrebbe.”


Nello stesso momento, la coppia nella Torre di Tang aveva delle espressioni eccitate. Si scambiarono uno sguardo, poi si presero per mano e avanzarono.


“È tempo di riunirsi...”


“Abbiamo aspettato questo giorno per così tanto...”


“Tribolazione del Settimo Anno. Ah, la Tribolazione del Settimo Anno. Mio figlio ha trasceso la tribolazione. Ora il pesce compierà il suo balzo per trasformarsi in un drago tra gli uomini!”




Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter





