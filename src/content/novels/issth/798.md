---
title: Capitolo 798 - Papà si fa beffe del Paradiso Meridionale
pubDate: 2025-03-17T11:17:34.990Z
tags:
    - issth
---


“Trecento grandi Dao,” disse piano l'uomo. “Ognuno di essi ha il suo potere e i suoi aspetti straordinari. In effetti, è impossibile dire quale sia il più potente….


“Il Dao esiste nel cuore, e il cuore nasce dalla volontà. Se la tua volontà è forte, allora anche il tuo Dao sarà forte e la tua spada... sarà invincibile!


“Fai attenzione ai miei movimenti. Ce ne sono nove in totale, e ciascuno di essi può rimestare il potere delle stelle.” La spada di ferro discese.


Il cielo e la terra vennero scossi, e tutte le luci nel mondo sembrarono svanire. Tutto ciò che rimaneva era il raggio della spada. Tutto divenne sfocato e trasparente: l'unica cosa rimasta era la spada di ferro!


Il raggio della spada insorse e la spada di ferro discese. Apparve sopra ai Laghi del Dao Primordiale, direttamente davanti alla bestia volante che ne era appena emersa. La bestia fissò sconvolta il raggio della spada e la sua espressione mutò completamente: lanciò un urlo miserevole, e sembrava essere completamente in preda allo sconcerto e allo stupore. Si affrettò a tornare indietro nei Laghi del Dao Primordiale.


“Questo… Questi….” Mentre la bestia si ritirava, la spada si avvicinò. Nello stesso istante, i Laghi del Dao Primordiale eruttarono, e una voce arcaica ne echeggiò.


“Vostra Eccellenza, per favore calmate la vostra ira. Vi prego di mostrare pietà a questo membro del mio clan….”


“Richiesta Negata!” ringhiò una voce che fece riempire l'aria sopra ai Laghi del Dao Primordiale di un'esplosiva pressione. Il raggio della spada sfrecciò nell'aria e la bestia lanciò un urlo raccapricciante. Il suo corpo esplose in frammenti infuocati mentre veniva distrutta sia nel corpo che nello spirito.


Una sola spada l'aveva scagliata fuori dall'esistenza. Tutto rombò mentre una delle nove auree che erano apparse venne cancellata. Le restanti otto auree si fermarono a mezz'aria come congelate, i volti pieni di stupore. Dopo solo un istante, si affrettarono a ritirarsi.


Sfortunatamente per loro, era troppo tardi!


“Hao’er,” disse il padre di Meng Hao. “Guarda attentamente la seconda forma della spada. Ricordati sempre che quando attacchi con una spada, la tua mente deve essere vuota, priva di distrazioni. Tu sei il Dao, e il Dao è la spada!” Inaspettatamente, quello che gli stava mostrando era il più potente Dao che avesse mai padroneggiato nella sua vita.


Un Dao non poteva essere tramesso alla leggera. Tuttavia, questo era suo figlio. Considerando che aveva accordato di rimanere di guardia al Paradiso Meridionale per diecimila anni per Meng Hao, non c'era bisogno di chiedersi se avrebbe dovuto trasmettergli il Dao.


Mentre parlava, fece un passo avanti con il  piede destro. Il movimento era stato fatto così velocemente da sollevare un vento fiero. Il secondo raggio della spada esplose. Il cielo vibrò sotto il suo terrificante potere: sembrava che qualunque uomo avrebbe dovuto esercitare un pensiero, e che i Cieli si sarebbero strappati!


Si potevano sentire dei rombi mentre il raggio della spada apparve sopra all'Antico Tempio del Destino del Dominio Meridionale. L'immagine della statua era spaventata e stava già fuggendo alla massima velocità. Tuttavia, prima che potesse rientrare nel tempio, il raggio della spada sferzò attraverso l'aria. Un urlo raccapricciante echeggiò mentre una volontà onnipotente veniva rilasciata. Il suo corpo arse con il fuoco mentre veniva completamente distrutta..


L'unica cosa rimasta era l'eco del suo urlo di morte.


“Sopra al Reame dello Spirito c'è il Reame Immortale,” disse il padre di Meng Hao. “Proprio ora, tu sei mezzo passo dentro la vera Immortalità, il che significa che ti trovi nello spazio tra il Reame dello Spirito e il Reame Immortale. Quando completerai questo passo... entrerai nel Reame Immortale!


“Adesso, fai attenzione alla terza forma della spada.” Respirando fermamente, accarezzò la spada con la sua mano sinistra, come se volesse risvegliarne lo spirito. Nella sua terza forma, la spada venne piantata a fondo nel terreno facendo tremare l'intera terra. Il raggio della spada apparve nel Mare della Via Lattea, dietro alla figura avvizzita che stava fuggendo alla massima velocità.


“Chi sei!?!? Non uccidermi! Mi arrendo! Posso essere il Protettore del Dao di tuo figlio!!”


Nel Dominio Meridionale, il padre di Meng Hao si voltò indietro per guardarlo. “Hao’er, lo vuoi?”


Meng Hao rimase scioccato, quindi scosse inconsciamente la testa.


Suo padre rise.


“Protettore del Dao? Non sei degno di interpretare questo ruolo per mio figlio..” Mentre la sua voce rimbombava, la spada discese. I rombi riempirono la figura avvizzita mentre il suo corpo collassava in pezzi e bruciava trasformandosi in nulla.


Tre forme della spada avevano già massacrato tre volontà onnipotenti.


Quando i Patriarchi delle antiche sette delle Terre Orientali videro cosa stava accadendo, si alzarono in piedi e iniziarono a tremare dal terrore. Mentre osservavano, potevano presupporre cosa stava accadendo.


Nel Clan Ji, l'inerme giovane Patriarca sospirò.


“Se voi non aveste mostrato le vostre facce, niente di questo sarebbe successo. Non sarebbe stato di alcun problema per voi. In qualsiasi altro momento, non avrebbe avuto importanza. Considerando il suo temperamento, non vi avrebbe prestato alcuna attenzione. Ma ora... dovete andare a vedervela con suo figlio.


“Avere a che fare con lui è come pettinare un gatto contropelo! Chi oserebbe fare una cosa simile?”


Le sei rimanenti auree tremarono violentemente. Come potevano immaginare che l'Immortale dell'Alba avesse effettivamente provocato qualcuno di così terrificante? Di queste sei auree, due smisero di ritirarsi, lanciandosi invece verso il cielo in alto, come se a fuggire fosse il pianeta stesso.


Uno era il teschio, l'altro la divinità della montagna del Mare Viola del Deserto dell'Ovest.


“Sul sentiero della coltivazione, non puoi affidarti alla protezione degli altri. Non hai ancora lasciato il Pianeta del Paradiso Meridionale nella tua vita. Lascia che te lo dica, ho visto troppi Prescelti che utilizzano l'aiuto dei Protettori del Dao. Fino ad ora... tutti, nessuno escluso, sono stati inutili come una gallina selvatica o un cane randagio.” Il Padre di Meng Hao si voltò a guardarlo ridacchiando, quindi fece il gesto di un incantesimo con la sua mano sinistra, distendendo il dito indice e medio insieme. Era come se stesse gettando l'energia dei Cieli e della Terra, provocando un bizzarro bagliore che circondò il suo intero corpo mentre fece due altri passi in avanti. Per ogni passo, il raggio del qi della spada si scagliò nel cielo.


Un momento dopo, la divinità della montagna lanciò un urlo pietoso. Il suo enorme corpo stava per sfuggire dal Pianeta del Paradiso Meridionale. Ciononostante, collassò in pezzi, quando bruciò in nulla.


Per quanto riguarda il teschio, si era lanciato nel cielo stellato e stava fuggendo velocemente. Per sua sfortuna, persino con una tale velocità non riuscì a sorpassare il qi della spada.


“NO!!” urlò il teschio. Quindi venne completamente distrutto, inclusa la sua Divinità Nascente.


Gli occhi di Meng Hao si spalancarono mentre fissava suo padre. Aveva fatto cinque passi e rilasciato una spada dopo l'altra. Una ad una avevano massacrato cinque terrificanti esseri così facilmente, come se stesse uccidendo pulcini. Queste invincibili auree delle creature erano tali che una singola di loro avrebbe lasciato Meng Hao stordito; qualsiasi di loro lo avrebbe massacrato facilmente. Eppure era stato sufficiente un singolo raggio del qi della spada per essere completamente eradicate.


“In che... in che Sfera sono?” mormorò Meng Hao.


La prima a rispondere fu sua madre. “Hanno aperto i loro meridiani Immortali, solidificato il loro Frutto del Dao e avanzato nel picco della Sfera Immortale. Si fanno chiamare Signori del Dao, ma non sono in grado di aprire la porta della Sfera Antico. Non sono nemmeno veri immortali, e un giorno torneranno alla polvere.”


“Nella Sfera dello Spirito, la Ricerca del Dao è il picco assoluto,” disse il padre di Meng Hao. “Nella Sfera Immortale, ci sono due strade. La prima richiede di adorare un antenato, acquisendo il Frutto del Dao di quell'antenato e usandolo per tracciare la strada fino all'Immortalità. Su questo sentiero, non avrai mai un Idolo del Dharma di tua proprietà. Immortali come questi sono detti falsi Immortali. Questo perché nel caso in cui l'antenato muoia, chiunque gli sia fedele sperimenterà una perdita nella sua base di coltivazione!


“Questa è la strada più semplice per l'Immortalità, quella che la maggior parte delle persone sceglie di seguire. Tuttavia c'è un'altra strada…. Su quella via, adorerai te stesso. L'Idolo del Dharma sarà tuo. Sperimenterai la Tribolazione Immortale e traccerai il tuo stesso sentiero. Gli altri potranno adorarti e seguire il tuo sentiero di coltivazione come falsi Immortali. Questa seconda via... è il vero Immortale!”


Il padre di Meng Hao si mosse come vento di altri due passi in avanti. Ogni passo fece tremare il suolo. I suoi capelli sventolarono intorno a lui nell'aria, e nubi di nebbia fiorirono dalla sua nuca. Agitò la sua mano destra, facendo volare fuori altri due raggi di qi della spada, uno verso le Terre Orientali, l'altro verso il Deserto Occidentale.


Nel Paradiso Antico delle Terre Orientali, i rami dell'albero si agitavano e la sua aura si sollevò. La sua mente era concentrata come non mai su tutto il potere che riusciva a tenere. L'intero Antico Paradiso iniziò a vibrare. Il terreno si spezzò e le radici dell'albero avvizzirono mentre si preparava a combattere l'imminente qi.


Echeggiò uno scoppio e l'albero ondeggiò. Tutto il potere che riusciva a controllare non fu abbastanza per fermare il qi imminente. L'albero si divise completamente a metà, quindi iniziò a bruciare. Urla di dolore riempirono l'aria mentre l'albero si trasformò in cenere.


Sotto la superficie del Mare Viola nel Deserto Occidentale, il coccodrillo stava tremando. Fuggiva alla sua massima velocità, ma il qi della spada scese comunque su di lui. In un battito di ciglia, era sopra la sua testa.


Il coccodrillo aveva uno sguardo senza speranza.


“Io... io posso essere una cavalcatura!” urlò il coccodrillo. “Io non mi qualifico per essere un Protettore del Dao ma... desidero essere una cavalcatura!”


Mentre urlava, il qi della spada si fermò a mezz'aria. Si contorse, trasformandosi in un marchio che si fuse con il corpo del coccodrillo.


“Possiedi un po' della discendenza di sangue di un Drago Squamoso. Quindi, sei qualificato per essere una cavalcatura per il mio Hao’er.”


Il coccodrillo tremò, la mente occupata da terrore e paura. Dopo essere stato sigillato, il suo corpo si ridusse fino ad essere solo tre metri di lunghezza. Quindi venne compresso rapidamente fino a comparire di fronte a Meng Hao.


Il coccodrillo sapeva che stava avendo a che fare con un Piccolo Patriarca, quindi si mise un'espressione gradevole e agitò la coda avanti e indietro.


Meng Hao guardò il coccodrillo con una stramba espressione sul volto.


“Sfortunatamente,” disse il padre di Meng Hao scuotendo la testa, “hai aperto soltanto 53 meridiani. Se tu ne avessi aperti almeno 60 o più, saresti stato in grado di evocare il potere della discendenza di Sangue del Drago Squamoso.


“Hao’er, nella Sfera Immortale, non ci sono fasi. Ci sono soltanto i cento meridiani dell'Immortalità del Dao.


“Tutte le creature viventi hanno 100 meridiani, ed è una costante. Nessuna cosa vivente ne ha di più, né di meno. Una volta che entri nella Sfera Immortale, devi coltivare questi 100 meridiani. L'anima è raggruppata in tre aspetti spirituali e in sette aspetti fisici: un totale di 10 vele; un totale di dieci recipienti. I meridiani sono organizzati in gruppi di dieci, ciascuno dei quali forma un contenitore. Se tutti i 100 meridiani sono aperti, hai acquisito l'Anima Immortale, e ti daranno il tuo unico Frutto del Dao, quindi potrai aprire la porta per la Sfera Antica! [1]


“Sfortunatamente, il successo nella Sfera Immortale non è così semplice. Dai tempi antichi ad oggi, qualcuno con 50 meridiani aperti sarebbe considerato al picco della Sfera Immortale e potrebbe tentare di aprire la Porta Antica. Secondo la leggenda, trovare qualcuno con 80 meridiani aperti è come trovare una piuma di fenice o un corno di un Qilin. (si tratta dell'unicorno della mitologia cinese). Solo i Prescelti che sono i diretti discendenti delle grandi sette e clan hanno una possibilità di riuscirci.


“90 meridiani aperti sono qualcosa di ancora più raro, ed esistono solo nelle leggende. Per quanto riguarda i 100 meridiani... dai tempi antichi ad oggi, nessuno ci è mai riuscito.”


“Ma tu puoi, Hao'er!” disse sua madre immediatamente.


Suo padre rise, quindi improvvisamente si raggomitolò leggermente su se stesso, poi si allungò, la posa di un gigante che stava tenendo il peso del mondo. Fece due passi avanti e agitò le sue braccia, provocando il lancio di due raggi del qi della spada, uno verso le Terre Orientali e uno verso le Distese del Nord.


Considerando il livello della sua base di coltivazione, non aveva bisogno di fare movimenti così accurati; normalmente si sarebbe mosso fluido come le nuvole o l'acqua che scorre. Tuttavia, per il bene di Meng Hao, stava mostrando tutti i movimenti in dettaglio.


Nella valle ghiacciata delle Distese del Nord, l'uomo che aveva camminato fuori dal ghiaccio stava ora ridendo amaramente. Non tentò di spostarsi anzi, si sedette a gambe incrociate ridacchiando, gli occhi scintillanti della luce della follia.


Improvvisamente la sua pelle divenne viola, e il potere di un maleficio iniziò a circolare intorno a lui mentre il qi della spada incombeva.


“Chiunque mi uccida avrà una maledizione sulla sua discendenza di sangue!” urlò, e le ali sulla sua schiena si spalancarono al massimo.


Echeggiò un freddo grugnito. “Qualcuno appartenente ad un meschina specie che usa malefici? La tua discendenza di sangue non è pura e osi maledire la casa dei Fang?”


Il qi della spada discese, tagliando direttamente dentro la testa dell'uomo alato.


Le fiammo divamparono, dissolvendo il potere del maleficio. Non ebbe nemmeno l'opportunità di rilasciarlo prima di venire completamente dissipato.




NOTE:


1. Considerando la spiegazione del padre di Meng Hao sugli aspetti fisici e spirituali delle anime, è ora più chiaro perché il Patriarca del Clan Wang diceva di essere incapace di ricercare l'Ascensione Immortale come descritto nel capitolo 682 e specialmente nel 683.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter

