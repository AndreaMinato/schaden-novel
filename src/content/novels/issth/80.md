---
title: Capitolo 80 - Il Piano di Meng Hao
pubDate: 2025-03-17T11:17:34.771Z
tags:
    - issth
---


“Compagno Daoista, non c’è bisogno di perdere la pazienza,” sorrise Lord Rivelazione. “Riguardo a questi problemi nella nuova generazione, perché non ci limitiamo a dare un’occhiata?”


Mentre parlavano, Liu Daoyun emise un altro gemito di dolore. Meng Hao si spinse in avanti, e con un colpo di spada fece volar via il braccio dal suo corpo. Il sangue schizzò in ogni direzione. Nello spazio di un istante, dodici spade lo trafissero.


“Se dico che dovrai morire, allora morirai.” disse piano Meng Hao chinandosi su di lui.


Gli occhi sbarrati di Liu Daoyun si riempirono di disperazione. Il sangue sgorgò dalla sua bocca. I quattro Coltivatori guardarono atterriti mentre tutto questo aveva luogo. Erano intimoriti soprattutto dall'espressione crudele di Meng Hao.


“Adesso basta!” disse uno degli Eccentrici della Setta del Vento Gelido, il volto imperscrutabile. Scosse il dito e improvvisamente l’energia spirituale di quel luogo parve mettersi in movimento e dirigersi verso Meng Hao. Si avviluppò attorno al suo corpo, trascinandolo via da Liu Daoyun.


Mentre Meng Hao volava via da lui, la speranza tornò a brillare nei suoi occhi nonostante le ferite.


“Boom!” disse Meng Hao freddamente, l’intento omicida che brillava nei suoi occhi.


Non appena le parole uscirono dalla sua bocca, le dodici spade volanti impalate nel corpo di Liu Daoyun esplosero. Un urlo agghiacciante rimbombò in ogni direzione. Il corpo di Liu Daoyun andò in pezzi. Nemmeno la sua testa rimase intatta, mentre pezzi di carne volavano in tutte le direzioni.


Le pupille dei quattro Coltivatori della Stabilità della Consistenza si ridussero a puntini. Fissarono prima i pezzi umani, poi Meng Hao, il cui viso era privo di espressione. Non avrebbero mai dimenticato quel momento in tutte le loro vite.


Soprattutto era memorabile la velocità con cui Meng Hao aveva attaccato e il tono di decisione nella sua voce. Il suo modo di pensare era tutto fuorché ordinario. Aveva trasformato tutti quelli che non erano membri della Setta del Vento Gelido in suoi assistenti. L’orrido risultato rivelava quanto egli fosse testardo.


Qualcun altro avrebbe potuto pensare a un piano simile, ma in pochi avrebbero avuto il coraggio di attuarlo. Avevano assistito al primo vero assassinio di Meng Hao!


“È morto, potete lasciarmi andare,” disse Meng Hao, la voce indifferente.


Gli Eccentrici della Formazione del Nucleo fluttuarono in aria, fissandolo dall'altro. La sua risolutezza nell'uccidere aveva lasciato una grande impressione nei loro cuori.


Anche Lord Rivelazione gli dedicò una lunga occhiata. Tutto quello che era appena avvenuto gli aveva dato un’idea della crudeltà di cui Meng Hao era capace.


Il Patriarca della Formazione del Nucleo della Setta del Vento Gelido che teneva immobilizzato Meng Hao aveva uno sguardo freddo in volto. Aveva ucciso Liu Daoyun di fronte a lui, anche dopo il suo intervento. Aveva perso la faccia. Con un solo pensiero avrebbe potuto fare a pezzi Meng Hao e ucciderlo come aveva fatto lui. Ma le espressioni dei Coltivatori nei paraggi davano da pensare che non fosse un’opzione considerabile.


Scosse la manica, grugnendo, e i legami attorno a Meng Hao svanirono. Ma lo colpì lo stesso con un attacco invisibile, facendogli sputare una boccata di sangue. Meng Hao lo guardò, pallido in viso, cupo negli occhi.


“Liu Daoyun mi derideva costantemente e ha giurato di uccidermi,” disse Meng Hao, guardando l’uomo che l’aveva ferito. “Io della nuova generazione, non avevo altra scelta se non attaccare per primo. Richiedo che voi della vecchia generazione presidiate sulla questione in modo imparziale. Al momento sono preoccupato che la Setta del Vento Gelido si rifiuti di darmi il suo elisir antidoto. Potreste fornirlo, cosicché io possa riposare in pace quando aprirò la Grotta dell’Immortale di Patriarca Affidabilità?”


Gli occhi dei Coltivatori della Stabilità della Consistenza si accesero, come se avessero solo allora capito quanto crudele e subdolo quel giovane fosse. Erano in giro da molto tempo, e i loro occhi si accesero all'udire le parole di Meng Hao. Capirono subito cosa stesse pensando e si accigliarono guardando verso i due esperti della Formazione del Nucleo della Setta del Vento Gelido.


I loro volti erano freddi come il ghiaccio.


“Con un cuore astuto come il tuo, sarà difficile per te restare indietro nello Stato di Zhao,” disse Lord Rivelazione. “Ho un’offerta aperta come servitore, Meng Hao. Dovresti considerarla.” I suoi occhi brillarono mentre lo guardava. Il suo sorriso sembrava inquietante e misterioso quanto le decorazioni sulla sua lunga tunica, un occhio solitario nel mezzo di un riquadro mistico.


Il vecchio dal viso rosso si schiarì fragorosamente la voce. Le tre grandi Sette non andavano spesso d’accordo, e in quel momento era consapevole degli occhi incandescenti con cui veniva guardato dai Coltivatori presenti. Non voleva causare altre complicazioni, ma nel suo cuore desiderava la morte di Meng Hao. Scosse la mano destra, e un elisir bianco apparve proiettandosi verso il giovane.


Emetteva un aroma fragrante. Dai suoi studi dell’antico contenitore di giada, Meng Hao poteva capire che si trattasse dell’antidoto all'Elisir del Cadavere Gelido.


Lo prese. Non lo mangiò, ma lo mise nella borsa da trasporto. Poi prese un respiro e si diresse verso la cima della Montagna Orientale.


Gli Esperti lo guardarono da vicino, pronti a intervenire se avesse fatto qualcosa di insolito. Lord Rivelazione fluttuava attorno a loro, gli occhi luccicanti mentre guardava la Montagna.


Meng Hao non fluttuò direttamente verso la montagna. Gli Eccentrici sarebbero dovuti essere pazienti. Meng Hao avanzò a piedi, superando la Grotta dell’Immortale di Wang Tengfei. Intravide anche quelle di Fratello Anziano Chen e Sorella Anziana Xu. Le immagini del passato si ammucchiarono nella sua mente, emise un sospiro.


Finalmente si fermò, di fronte alla Grotta dell’Immortale che gli era appartenuta. La guardò in silenzio, e avanzò, dirigendosi al picco della Montagna Orientale e al tempio principale della Setta dell’Affidabilità.


Il sole sorgente brillava nella sala, dandole un aspetto molto dignitoso. Meng Hao avanzò a larghi passi. Il suo sguardo percorse le statue, posandosi sulla statua di Patriarca Affidabilità.


Il giorno in cui Patriarca Affidabilità spaventò i Coltivatori delle altre Sette, aveva detto a Meng Hao del modo segreto per aprire la via verso la sua Grotta dell’Immortale. Ora, dopo un anno, Meng Hao era finalmente tornato.


Si avvicinò alla statua di Patriarca Affidabilità, gli Esperti che lo guardavano da dietro.


Prese un profondo respiro, poi sollevò la mano destra e spinse le dita su un punto sulla statua. A intervalli di pochi secondi rimetteva le dita nello stesso punto. Ancora e ancora, fino a centosettantanove volte. Improvvisamente il tempio prese a tremare. Le statue si scossero violentemente, frantumandosi, facendo precipitare il soffitto in mille pezzi. Poi una luce fortissima si accese dalla statua del Patriarca, spazzando via i sassi e il pietrisco, lasciando solo la statua.


Sotto la statua c’era una piattaforma di pietra. Quando i Coltivatori se ne accorsero i loro occhi si accesero di aspettativa.


La statua irradiava un potere incredibile, e i suoi occhi brillavano come se fossero vivi. Bastò quell'immagine a rendere i Coltivatori ancora più eccitati, anche se nessuno di loro osava avvicinarsi alla statua.


Meng Hao fece alcuni passi all'indietro, e si inchinò profondamente con le mani a coppa.


“Il discepolo Meng Hao desidera disturbare il riposo del Patriarca. Patriarca, potreste aprire per favore la porta della vostra Grotta dell’Immortale?” Alzò la testa, e i suoi occhi luccicarono. La schiena rivolta agli Esperti, mosse le labbra come per mormorare dei suoni complicati.


“Convergete!”


Nel momento in cui le parole uscirono dalla sua bocca, la statua prese a vibrare, e una luce ancora più luminosa brillò nei suoi occhi. Si fece sempre più forte, e un forte vento esplose. Sguardi attoniti coprirono i volti degli Esperti.


Sulla superficie della statua apparvero delle crepe, una dopo l’altra. Esplose nello spazio di pochi respiri, pezzi di roccia che volavano in ogni direzione. La piattaforma emetteva una luce accecante.


Gli Esperti presero a respirare pesantemente. Chiunque fosse familiare con incantesimi come quelli, poteva capire che si trattasse di un incantesimo del sigillo che veniva sciolto.


Un ruggito risuonò e un ampio raggio di luce si proiettò nel cielo. Poi prese a piegarsi su sé stesso, fino a formare un enorme anello nel cielo.


Lo spazio al suo interno si fece sfocato, e si trasformò in un vortice, un passaggio per un altro luogo.


Appena l’anello si formò, Meng Hao si sollevò in aria e si lanciò in avanti. Svanì attraverso l’anello. Gli Esperti esitavano, i volti contorti.


“Discepoli della Stabilità della Consistenza, dopo di voi,” disse Lord Rivelazione e gli Eccentrici della Formazione del Nucleo si scambiarono degli sguardi. Un membro di ciascuna delle grandi Sette sarebbe dovuto farsi avanti. Dopo essere entrati, gli Eccentrici restanti li seguirono assieme a Lord Rivelazione.


Non appena entrarono nel Vortice le loro teste cominciarono a girare, e presero a respirare affannosamente. Guardandosi in giro, la prima cosa che videro fu una gigantesca stele di pietra. Ideogrammi d’oro erano inscritti su di essa. I caratteri sulla cima fecero brillare i loro occhi:


“Sacre Scritture dello Spirito Sublime!”
                                


                                



