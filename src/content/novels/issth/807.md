---
title: Capitolo 807 - Il Tempio dell’Antico Rito Daoista Immortale!
pubDate: 2025-03-17T11:17:34.992Z
tags:
    - issth
---


Pianeta Paradiso Meridionale. Le vaste Terre Orientali.


Al centro di una catena montuosa all’apparenza infinita c’era un’area che veniva considerata una zona proibita dai Coltivatori delle Terre Orientali. Nemmeno i Coltivatori alla Ricerca del Dao che ci entravano sarebbero mai riusciti a tornare indietro. Secondo le dicerie, all’interno c’erano delle entità spaventose che avevano fermato innumerevoli esploratori e avevano fatto in modo che nessuno osasse più entrarci.


Anche un Patriarca del Clan Ji ebbe l’occasione di guidare un gruppo al suo interno alla ricerca del Karma. Tuttavia, l’intera forza venne spazzata via completamente ad eccezione del Patriarca, che fuggì per avvisare il Clan Ji delle Terre Orientali di non mettere mai più piede all’interno della zona.


A dire il vero, il Patriarca si trovava ancora nel Clan Ji. Era il giovane al culmine della Sfera Immortale che di recente aveva perso gli arti!


Nemmeno lui era in grado di penetrare nelle profondità della catena montuosa. Durante il viaggio la sua forza era stata scossa completamente dagli incantesimi restrittivi. Questo luogo era un mistero legato alle terre del Paradiso Meridionale e, come tale, il Patriarca del Clan Ji non riportò la questione ai suoi superiori. Sapeva che… questo luogo aveva fin troppi aspetti spaventosi.


Non provò più ad entrare in quel luogo. Per quanto gli riguardava, l’unico modo per farlo era usare dei tesori del clan incredibilmente potenti. Senza questi tesori, era semplicemente impossibile.


Ad ogni modo, quei tesori del clan incredibilmente potenti erano pochi e rari. Inoltre, considerato il suo status nel Clan, non aveva importanza che fosse a capo delle forze sul Pianeta Paradiso Meridionale. Non aveva comunque accesso a questi oggetti. La Pedana della Concessione dell’Immortalità era uno di questi tesori, ma aveva una sua coscienza e non era una cosa che lui avrebbe potuto maneggiare con la forza. Gli altri tesori… venivano dati soltanto ai Prescelti del Clan.


Nessuno capiva davvero perché il Pianeta Paradiso Meridionale fosse così unico. In effetti non c’era un solo potere che dominava. Anche la posizione predominante del Clan Ji era mantenuta solo dalla minaccia del potere militare del loro Clan. Questo era un contrasto netto con il Pianeta Vittoria Orientale, dove il Clan Fang occupava metà del pianeta, eppure avrebbe potuto prendere il controllo completo con facilità, se solo lo avesse voluto.


Nelle terre del Paradiso Meridionale c’erano quattro aree principali, ciascuna con i propri precetti e dottrine Daoisti essenziali. Se si indagava sulla questione, diventava ovvio che… la maggior parte delle Sette del Paradiso Meridionale non era effettivamente nata lì, ma arrivava dalle divisioni ausiliari di Sette che esistevano al di fuori delle terre del Paradiso Meridionale.


Era come se la maggior parte delle forze principali volesse lasciare qui alcuni dei propri precetti e dottrine Daoisti essenziali.


Inoltre era in queste terre che il Padre di Meng Hao era diventato il Guardiano della Prigione della Nona Montagna. All’inizio, la parola “Prigione” sembrava dare molte spiegazioni…


Eppure, quando Meng Hao lo aveva chiesto, il padre gli aveva detto che la parola “Prigione” in realtà non aveva il significato solito della parola!


Riguardo ai particolari, non aveva fornito altre spiegazioni. La sua espressione era vaga, come se lui stesso sentisse che la verità era così tanto incredibile che lo aveva portato a perdere le parole.


Ad ogni modo, le terre del Paradiso Meridionale… erano uniche!


Meng Hao qui aveva superato la Tribolazione del Settimo Anno, e anche la Lega dei Sigillatori del Demone aveva tramandato qui la sua eredità. Patriarca Demone di Sangue si era nascosto qui quando l’antica Setta del Demone di Sangue era stata distrutta. Ma, cosa ancora più incredibile per Meng Hao… c’era un potente impero mortale, il Grande Tang!


Meng Hao fu ancora più sorpreso quando ripensò all’imperatore Tang.


Una cosa per cui era molto perplesso era l’area al di sotto dei Laghi del Dao Primordiale, dove aveva preso parte alla prova del fuoco e aveva sentito il Guardiano parlare di un antico trattato. E c’era stata… l’esperienza terribile del livello finale.


L’Essenza della Fiamma Divina!


Tutto ciò aveva lasciato Meng Hao piuttosto perplesso. Adesso era qui, dopo aver seguito le indicazioni del Medaglione dell’Antico Dao Immortale fino a questo luogo, nelle profondità delle montagne. Quando vide quel tempio antico, il suo cuore tremò.


Questo successe perché, all’improvviso, la sua vista si annebbiò e vide un luogo completamente diverso e incredibile.


Si trattava di un maestoso tempio del rito Daoista che si estendeva apparentemente senza fine. Le vette delle montagne, la vegetazione, ogni cosa attorno a lui scomparve. Ora si trovava sulla piazza principale di un tempio enorme ricoperta di pietra calcarea verde.


Attorno a lui sedevano innumerevoli figure a gambe incrociate, e ognuna era così potente che Meng Hao non poté trattenersi dal sussultare. Sembravano delle innumerevoli Divinità immortali sedute a meditare. La musica del grande Dao fluttuava attorno a loro in tutte le direzioni, e sole e luna tremavano nel cielo come se qui, in questo luogo, non riuscissero ad emettere alcuna luce.


Al centro del tempio del rito Daoista c’era un altare su cui stava seduto un uomo a gambe incrociate. Emanava l’aria di un essere trascendentale e sulle sue labbra fu visibile un sorriso accennato quando tenne un sermone sul Dao. La sua voce era attutita e indefinita, e sembrava essere in armonia con Cielo e Terra. Meng Hao non riuscì a comprendere a pieno ciò che stava dicendo, ma poté vedere che le persone che stavano ascoltando il sermone sembravano ottenere l’illuminazione.


Fu a questo punto che l’anziano sollevò la mano destra in aria, la agitò e… fece comparire un enorme carattere “Immortale 仙”!


Era un carattere “Immortale 仙” azzurro!


Era un semplice carattere, eppure fece svanire tutti i colori in Cielo e in Terra. Il sole e la luna divennero scuri, e Cielo e Terra parvero prostrarsi in adorazione a questo, quasi nello stesso modo in cui avrebbero fatto le persone.


Meng Hao tremò quando guardò quel mondo spaventoso attorno a sé. Ogni lastra di pietra calcarea sotto ai suoi piedi sembrava emanare un’energia indescrivibile pervasa di Qi dell’Immortale. L’intensità di quel Qi dell’Immortale era addirittura difficile da comprendere.


Nel tempio del rito Daoista erano visibili anche nove calderoni enormi sparsi in posti diversi. Da questi si diffondevano delle nuvole di fumo verde, e all’interno del fumo erano possibile vedere numerosi mondi mentre questo vorticava nell’aria.


In alto nel cielo… c’erano i corpi divini. Scorreva un fiume di stelle; il sole e la luna si levavano e calavano. Ancora più incredibile, si potevano vedere le figure onnipotenti volare in alto nel cielo. Di tanto in tanto, allungavano una mano e prendevano una stella dal fiume di stelle! Questa veniva poi raffinata da una mano illusoria. Quando questa tornava al suo proprietario, la stella diventava un tesoro brillante


C’erano altro persone che sbattevano i piedi a terra, provocando la comparsa di un’enorme spaccatura. Si sollevava poi un fuoco sotterrano e si trasformava in creature viventi che somigliavano a spiriti della Terra. I Coltivatori li prendevano e li usavano per trascinare i carri da guerra che stridevano nel cielo, carri a cui erano imbrigliati migliaia di spiriti della Terra.


Nel cielo c’era un uomo che scoppiò in una risata fragorosa e poi disse qualche parola. Si poterono udire degli scoppiettii mentre il suo corpo cresceva rapidamente. In un batter d’occhio, era così grande che non era nemmeno possibile vedere tutto il corpo. L’unica cosa che si riusciva a vedere… era un dito del piede che sembrava pervadere tutto il mondo a perdita d’occhio!


Riguardo alla grandezza del suo corpo, era impossibile addirittura immaginarla.


Volava e afferrava le stelle!


Raffinava gli spiriti dalle profondità della Terra!


Si alzava per farsi carico dell’universo!


Tutte queste immagini vorticarono negli occhi di Meng Hao, per poi infine fondersi in una sola… in un tempio fatiscente.


La porta d’ingresso del tempio era chiusa e le fondamenta erano in uno stato di rovina totale. Parte del muro esterno era crollato, così da non rendere necessario passare dall’ingresso principale poiché c’erano “ingressi” ovunque. Attraverso queste aperture era possibile vedere la sala interna del tempio, in cui dovevano esserci delle statue gloriose di divinità. Al momento, però, tutte le statue erano a diversi stadi di disgregazione. La gloria passata ora era presente solo nelle lodi pronunciate dalle ultime generazioni e le loro leggende eterne si erano da tempo disintegrate in un vuoto di nullità.


C’era una lampada ad olio di bronzo, ricoperta da strati di ruggine che raccontavano la storia della sua antichità. Nella lampada bruciava l’olio, che emetteva dei deboli scoppiettii. La luce della lampada splendeva in ogni direzione, e al suo interno era possibile vedere le proiezioni di numerose figure indistinte.


A parte questa, ogni altra cosa era del tutto inerte e in silenzio.


Nel cortile si poteva vedere un pozzo, il cui fondo era di un nero intenso. Forse lì si nascondevano degli spiriti maligni, ma era impossibile dirlo con certezza. Tuttavia, un solo sguardo al pozzo avrebbe lasciato chiunque terrorizzato. Accanto, c’era un pergolato di bambù ricoperto da rampicanti essiccati. A quanto sembrava, molti, molti anni prima era cresciuta una vite che aveva ricoperto il pergolato di bambù, creando così un luogo fresco e ombreggiato su cui poggiare la testa.


Sotto il pergolato di bambù c’erano dei fiori bianchi essiccati, i quali avevano un aspetto del tutto insignificante.


Meng Hao stava lì in silenzio. Ogni cosa che aveva visto, all’improvviso fece intorpidire la sua mente. Se non fosse stato per il fatto che suo padre gli aveva dato delle indicazioni per venire qui, si sarebbe voltato immediatamente e sarebbe andato il più lontano possibile da questo posto.


Il suo cuore tremò e, sebbene non sentisse alcuna pressione gravare su di lui, fece fatica a respirare. Non c’era un pericolo visibile, eppure nel suo cuore provò una sensazione di crisi mai provata prima.


Ogni cosa riguardo a questo posto era strana!


Perché c’era un tempio su queste montagne? Era evidente che il tempio non fosse in armonia con ciò che lo circondava; era come se fosse volato qui da un luogo lontano da molto tempo prima.


Meng Hao fece un respiro, preparandosi, e poi avanzò. Dopo aver camminato solo per qualche passo, all’improvviso sentì il rumore del pianto. Era una donna, che stava soffocando per i singhiozzi, il cui rumore fece rizzare i peli a Meng Hao quando si librò oltre questa. La sua base di Coltivazione aumentò di potere e lui girò la testa per guardare dietro di sé. Tuttavia, non vide nulla di strano.


Non soffiava nemmeno il vento…


Dopo un momento di silenzio, i suoi occhi balenarono e lui colpì la sua borsa da trasporto. All’istante, nella sua mano comparve il Medaglione dell’Antico Dao Immortale. Meng Hao non sapeva con certezza se fosse a causa del medaglione, ma adesso il posto non sembrava più freddo e sinistro come prima.


Avanzò con attenzione fino a quando non si trovò di fronte all’ingresso principale. La singolarità di questo posto gli diede la sensazione che fosse meglio non saltare oltre il muro o cercare delle strade alternative per entrare. Il modo migliore… sarebbe stato quello diretto e onesto.


Agitò la manica, spingendo la porta del tempio per aprirla.


Aveva immaginato che la porta sarebbe stata difficile da aprire, ma non lo era. Si aprì cigolando, rivelando il cortile, la sala principale del tempio e il pozzo.


Soffiava un vento freddo, che diede la sensazione che qualcosa lo stesse superando. Il volto di Meng Hao tremolò quando la sensazione divenne più intensa. Fece circolare il Qi dell’Immortale nel suo corpo, concentrandosi sull’occhio destro. Dopo aver sbattuto le ciglia diverse volte, si guardò attorno.


Non c’era nulla oltre le rovine.


Meng Hao ridacchiò amaramente.


“Papà, ma in che diavolo di posto mi hai mandato…?”


Fece un respiro profondo e poi entrò all’interno. In generale, il tempio non era molto grande, e non lo era nemmeno il cortile. Meng Hao diede un’occhiata al pozzo, e non poté liberarsi della sensazione che c’era qualcosa di molto strano a riguardo. Analizzò per un momento il pergolato di bambù e fu sul punto di continuare a camminare nel cortile quando, all’improvviso, la sua mente vibrò. Si fermò e piegò la testa per guardare ancora il pergolato di bambù. Ansimando, camminò fino a lì e guardò con attenzione i fiorellini essiccati sotto di questo. Non poté impedire che sul suo volto comparisse uno sguardo stupito.


“Questi… Questi sono… Gigli della Resurrezione!”Meng Hao conosceva più che bene i Gigli della Resurrezione e rimase stupito nel vedere che… tutti i fiorellini erano Gigli della Resurrezione!


Tuttavia, questi Gigli della Resurrezione… erano all’apparenza fiori molto comuni in questo luogo. La scena lo portò a respirare con affanno; questo posto era davvero… coperto da mistero.


Al momento, il cielo stava diventando scuro perché stava calando la sera. Meng Hao esitò per un istante mentre guardava le statue delle divinità fatiscenti e la polvere che copriva ogni cosa. Anche i tappeti da preghiera che si riuscivano a vedere erano vecchi e consumati ma, dopo un momento di riflessione, si inginocchiò a uno di questi e iniziò a venerare una delle statue frantumate.


“Benedicimi e proteggimi, Immortale Divino. Benedicimi e proteggimi, Immortale Divino…” Dopo aver sussurrato la sua venerazione, Meng Hao ebbe la sensazione che l’aria sinistra attorno a lui fosse svanita ancora un po’. Le sue preghiere erano apparentemente efficaci. Quando si alzò in piedi, soffiò un vento e la luce della lampada tremolò. La polvere fu sollevata dal terreno, facendo così socchiudere gli occhi di Meng Hao. Ora che parte della polvere era stata rimossa, poté vedere che nel suolo… era inciso un carattere enorme!


Immortale 仙!


Era lo stesso carattere che aveva visto nella visione che aveva avuto qualche istante prima, quando l’anziano aveva agitato la mano.


Sembrava del tutto identico!


Quando vide il carattere, un’aura primitiva e antica esplose sul suo volto, quasi come se qualcuno gli stesse sussurrando qualcosa. Sembrava quasi che qualcuno stesse tenendo un sermone sul Dao, una voce arcaica che riecheggiava da tempi antichi.


Ad ogni modo, il cuore di Meng Hao divenne più leggero al pensiero della sua buona fortuna. Si sedette a gambe incrociate e recuperò il Medaglione dell’Antico Dao Immortale, poi concentrò tutta la sua attenzione sul carattere.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
                


                                



