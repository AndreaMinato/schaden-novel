---
title: Capitolo 808 - Proiezioni che Tramandano i Dao!
pubDate: 2025-03-17T11:17:34.992Z
tags:
    - issth
---


Era difficile dire quanto tempo fosse passato. Sembrava sia lungo che breve. All’esterno, il cielo era diventato scuro gradualmente e nell’oscurità si era fatta largo la debole luce della luna.


Sotto l’oscurità della notte, le fiamme nella lampada ad olio di bronzo danzavano avanti e indietro, parve quasi che nel lucignolo vi fosse l’ombra di una persona che guardava la luna…


All’interno del tempio iniziarono a comparire delle ombre, rivelate dalla luce della lampada. Mentre la fiamma danzava, sembrava che le ombre ondeggiassero avanti e indietro con grazia.


Meng Hao non se ne rese conto, ma il colore dei suoi abiti stava sbiadendo verso un tono di grigio e, in realtà, stava diventando lacero. Era come se i suoi abiti stessero attraversando il tempo, diventando antichi proprio mentre lui stava lì seduto a gambe conserte.


Tutta la sua figura emanava questa sensazione, come se la sua anima venisse trasportata indietro nel tempo all’antico tempio del rito Daoista per ascoltare la musica del Dao. Allo stesso tempo, gli effetti si espansero dalla sua anima al suo corpo, facendolo così diventare antico.


Notte fonda…


All’improvviso, il suono del pianto fluttuò all’esterno. Si spostò nell’aria, chiaro e vivido. Mentre riecheggiava, si trasformò a poco a poco in un sospiro debole.


“Gli Immortali esistono ancora in questo mondo …?” chiese una voce. Poi ci fu il silenzio, spezzato solo dal fruscio delle foglie sugli alberi.


Al contempo, dal pozzo iniziarono a levarsi dei fili di fumo. Se ci fosse stato qualcuno accanto al pozzo, sarebbe di sicuro rimasto sorpreso nello scoprire che era pieno di innumerevoli lunghe ciocche di capelli!


I capelli neri vorticarono all’esterno del pozzo e poi sprofondarono nel terreno, dove si diffusero velocemente fino a riempire l’intero cortile. Fu a questo punto che dal pergolato di bambù si poterono sentire dei crepitii.


Un rampicante essiccato si afflosciò, creando una forma simile ad un arco che sembrava quasi un’altalena. Questa iniziò a dondolare avanti e indietro, quasi come… se ci fosse una persona seduta sul rampicante e lo usasse come altalena!


Il suono del pianto veniva trasportato dal pozzo e dall’altalena si potevano sentire delle risate. Questi si unirono per pervadere il cortile con una sensazione inquietante di stranezza. Riguardo a Meng Hao, lui stava seduto nel cortile con gli occhi chiusi, completamente immobile.


Era circondato dalla luce tremolante della lampada e dalle proiezioni delle ombre che questa rivelava. Le proiezioni si distorsero e si incresparono, poi iniziarono a muoversi, camminando avanti e indietro nel cortile. Alcune si sedettero a gambe incrociate, altre si prostrarono in adorazione. Alcune producevano elisir medicinali, altre stringevano tra le mani delle scope che usavano per pulire il pavimento. Alcune di loro si avvicinarono addirittura alla zona in cui stava seduto Meng Hao e lo fissarono con curiosità.


Riguardo alla statua fatiscente della divinità, questa adesso era alta e dritta come in passato. L’ombra della statua, che si estendeva al di sotto di questa, all’improvviso si separò dalla statua stessa e si trasformò in un anziano.


I suoi abiti sembravano molto simili al lungo abito logoro di Meng Hao. Il volto dell’uomo era livido e da occhi, orecchie, naso e bocca colava del sangue; sulla sua testa erano visibili diverse ferite. Sembrava uno spirito maligno mentre si avvicinava a Meng Hao. Era impossibile capire che cosa stesse pensando mentre fluttuava verso un punto alle sue spalle, dove si mise in piedi e guardò in basso verso l’estremità superiore della testa di Meng Hao.


Un istante dopo, tutte le proiezioni all’interno del cortile si voltarono e guardarono Meng Hao. Si avvicinarono, affollandosi per fissarlo da vicino.


Nel cielo, delle nuvole nere coprivano metà della luna e un vento dolce soffiava lungo le terre, insieme ad un pianto intermittente che ricordava un singhiozzo soffocato e addolorato.


Fu a questo punto che la terra tremò e dalle profondità del tempio si poterono udire dei lamenti smorzati.


“Casa… questo posto non è casa mia… voglio andare a casa…”.


“Portami a casa… Maestro, portami a casa… portami a casa…”.


Quando la voce arrivò all’esterno, le proiezioni nel tempio tremarono. Nel cortile del tempio, i capelli neri che si diffondevano dal pozzo all’improvviso volarono in aria. Il rampicante che dondolava, di colpo si fermò.


Al contempo, dal pozzo emerse una testa. Era pallida e illusoria, e l’espressione sul suo volto era incredibilmente spaventosa e feroce. All’apparenza, questa era… una testa che era rimasta immersa nelle acque del pozzo per milioni di anni, eppure non si era decomposta. Era la testa di una donna, i cui occhi indifferenti e senza pupille fissavano il terreno.


Sull’altalena non era visibile alcuna figura, eppure sul terreno sotto di questa cadevano delle gocce di sangue nero.


Fu a questo punto che il corpo di Meng Hao fu attraversato da un fremito. Fu pervaso da una sensazione di paura che gli fece rizzare i peli e aprì gli occhi. Quando alzò lo sguardo, la sua testa s'intorpidì poiché si rese conto che la figura color nero intenso si trovava proprio davanti a lui.


Era, infatti, circondato completamente dalle proiezioni delle ombre, che sembravano essere tutte sul punto di toccarlo. Questo gli fece girare la testa.


Le ombre parvero sapere che Meng Hao si era svegliato, fluttuarono all’indietro e poi si sedettero a gambe incrociate distanti da lui. Meng Hao poteva vedere chiaramente tutte le proiezioni, così come i capelli neri nel cortile. Vide il rampicante che dondolava e la testa che fluttuava. Sentendo più che mai i brividi, si alzò lentamente in piedi per lasciare il tempio.


Era pervaso dalla sensazione… che questo non fosse un luogo in cui avrebbe dovuto continuare a indugiare.


Mentre stava lì, sentì all’improvviso una sensazione di freddo alle sue spalle. Senza pensarci, voltò la testa e vide un volto antico ad un paio di centimetri dal suo, con il sangue che scorreva dagli occhi, le orecchie, il naso e la bocca. Sorpreso, Meng Hao indietreggiò di qualche passo, con gli occhi spalancati.


“Chi sei!?” gridò, facendo roteare velocemente la sua base di Coltivazione. L’Idolo del Dharma comparve alle sue spalle e il suo cuore iniziò a battere all’impazzata. La stranezza di questo posto lo fece sentire completamente in pericolo.


Gli occhi inermi dell’anziano ignorarono Meng Hao. Questi si voltò e tornò verso la statua della divinità. Mentre si avvicinava, il suo corpo svanì gradualmente e poi scomparve del tutto.


Le altre proiezioni nella zona erano ancora lì, alcune sedute a meditare, altre che camminavano, altre che praticavano la Coltivazione.


Meng Hao ansimava quando iniziò ad andarsene. Tuttavia, quando raggiunse la soglia del tempio si fermò e alzò lo sguardo fino a vedere una proiezione delle ombre seduta a gambe incrociate di lato. Tra le mani aveva un calderone per gli elisir e, all’apparenza, stava preparando degli elisir.


Per di più… Meng Hao non aveva mai visto questa tecnica di produzione degli elisir; era come se, attraverso l’assorbimento del potere di Cielo e Terra, non fosse necessaria alcuna pianta medicinale o qualsiasi altro ingrediente reale!


Meng Hao restò a bocca aperta, scioccato. Dopo aver guardato per un momento con più attenzione, nei suoi occhi cominciò a brillare una strana luce. Lui era gran maestro del Dao dell’alchimia e le sue abilità nella produzione di elisir potevano essere considerate come quelle più alte nelle terre del Paradiso Meridionale, ad esclusione di Demone degli Elisir.


“Creare qualcosa dal nulla…” mormorò Meng Hao con gli occhi che splendevano intensamente. Nella Setta del Demone Immortale aveva creato un elisir dal nulla, e questo si trovava ancora nella sua borsa da trasporto. Non lo aveva mai ingerito.


Meng Hao aveva la sensazione che fosse stato un miracolo il fatto che fosse riuscito a creare quell’elisir e una volta aveva addirittura provato a duplicarlo con lo specchio di rame, ma non ci era riuscito.


Adesso aveva visto una proiezione scura che produceva elisir in questo posto. Le sue mani si muovevano con un’abilità esperta, calme e senza fretta.


Meng Hao sbatté le palpebre e poi decise che non sarebbe andato via. Guardò le proiezioni attorno a sé. Alcune stavano praticando la Coltivazione, altre stavano camminando avanti e indietro, alcune stavano usando dei gesti di incantesimi per eseguire diverse magie Daoiste.


La scena fece tremare la mente di Meng Hao.


“Si tramandano i Dao!!” sussurrò. “Si tramandano i Dao!!” Il suo cuore stava tremando ancora più di prima. Il Dao non era una cosa da tramandare con leggerezza, ma questo era proprio ciò che stavano facendo le proiezioni. Era come se tutto quello che dovesse fare fosse osservarle e contemplarle, e avrebbe avuto la possibilità di ottenerli.


Meng Hao fece un respiro profondo, poi tornò a guardare la proiezione scura che stava creando elisir. Andò verso di questa e vi si sedette di fronte a gambe incrociate, poi la osservò mentre lavorava. La luce nei suoi occhi divenne più intensa e più brillante. Dopo un po’, tirò fuori il suo calderone per gli elisir e iniziò ad imitare la tecnica di preparazione degli elisir della sagoma scura.


Trascorse una notte. Non era un tempo lungo, ma a Meng Hao sembrò molto, molto lungo. Sembrò tanto lungo che non riuscì a capacitarsene. Alla fine, quando il cielo iniziò a diventare più chiaro, la figura dell’ombra finì di preparare un singolo elisir, che lanciò con noncuranza nella catena montuosa fuori dal tempio. Ad un certo punto, Meng Hao si rese conto che anche lui era riuscito a creare il suo elisir.


Ora il cielo era luminoso.


Le proiezioni nel tempio svanirono. Le ciocche di capelli nel cortile svanirono e i rampicanti tornarono al loro stato originale, come se nulla fosse mai successo. Ansimando, Meng Hao guardò l’elisir medicinale nella sua mano, il quale era circondato da un’oscurità che vorticava.


A dire il vero, non era proprio un elisir. Si trattava solo di una massa di nebbia nera che vorticava. Tuttavia, quando la luce del sole la toccò, attorno a questa si formò una crosta nera e poi si trasformò in un elisir medicinale con la crosta nera.


Non aveva alcun aroma medicinale ma aveva, invece, un potere esplosivo.


Meng Hao si accigliò quando guardo l’elisir con la crosta nera. Dopo un momento di riflessione, lo schiacciò, al che rimase basito. Senza esitare, lo lanciò in lontananza. A mezz’aria, questo cominciò a sprigionare una nebbia nera e poi, all’improvviso, esplose.


Un’onda d’urto si diffuse in tutte le direzioni.


“Una creazione incompleta… e questo è il prodotto malriuscito”, pensò. “Ma comunque è stato creato qualcosa dal nulla”. Era davvero scioccato. Il potere esplosivo causato dall’esplosione dell’elisir medicinale era stato come un attacco.


“È un peccato che sia così instabile. Il solo toccarlo lo fa esplodere. Anche se, ora che ci penso, c’è qualcosa che mi sembra familiare”. Con gli occhi che tremolavano, ripensò al cammino che aveva percorso fino a questo tempio antico. Aveva trovato molte zone in cui la terra esplodeva. Ad un tratto, ripensò a come le figure avevano appena lanciato l’elisir medicinale, e tutto divenne chiaro…


“Questa cosa… ha un altro metodo d’uso”. Con gli occhi che brillavano, rifletté per un istante, poi produsse il calderone per elisir e iniziò a usare la stessa tecnica che aveva imparato la notte prima per assorbire l’energia spirituale di Cielo e Terra e usarla per creare altri elisir.


Dopo diversi fallimenti, alla fine riuscì a produrre due di quelle stesse masse vorticanti di nebbia nera. Quando furono toccate dal sole, si ricoprirono di una crosta nera. Tenendo gli elisir in mano, volò fuori dal tempio. Dopo qualche esperimento, scoprì che l’effetto esplosivo si attivava semplicemente lanciandoli. Potevano essere usati come asso nella manica.


“Sotterrarli sembra uno spreco. Non riesco a controllarli davvero. Lanciarli direttamente è il modo migliore per usarli. Con una cosa simile, ho a mia disposizione un’altra tecnica che può salvarmi la vita. Però è un peccato. Sembra piuttosto esplosiva, ma sembra anche che sia connessa all’aura unica di questo luogo. Dubito che riuscirò a produrli all’esterno”. Dopo qualche altra riflessione, tornò nel tempio e continuò a creare elisir.


Trascorsero diversi giorni. Di notte, Meng Hao cercava l’illuminazione riguardo ai Dao che venivano tramandati dalle proiezioni. Di giorno, produceva elisir medicinali. Ben presto, ne ebbe a disposizione diverse decine. Cercò di pervaderli di senso divino ma non ci riuscì e alla fine ci rinunciò.


Ad un certo punto aveva addirittura lasciato le montagne per cercare di produrre gli elisir all’esterno, ma non aveva funzionato. Questo confermava la sua teoria. Questo tipo di elisir… poteva essere prodotto solo usando l’energia spirituale che era presente all’interno del tempio.


Dopo essere tornato al tempio, continuò a produrre questi insoliti elisir medicinali esplosivi con la crosta nera.


“Immagino che i Prescelti degli altri mondi arriveranno presto…” Nei suoi occhi splendette la trepidazione per gli scontri che sarebbero scaturiti quando questi sarebbero arrivati. Desiderava intensamente vedere quanto riusciva a competere con loro e… quanto fosse davvero forte o debole.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter


                                


                                



