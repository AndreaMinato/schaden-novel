---
title: Capitolo 813 – Inky e Lily
pubDate: 2025-03-17T11:17:34.993Z
tags:
    - issth
---


Con l'eccezione di Zhixiang, tutti i Prescelti che erano giunti al Tempio dell'Antico Rito Daoista Immortale erano sconvolti. Ora... stavano cominciando a convincersi riguardo a Meng Hao.


Alcuni erano stati scettici prima, ma poi era accaduta una cosa bizzarra dopo l'altra: le strane visioni, il vento gelido, l'aura scioccante... avevano fatto sì che non avessero altra scelta che crederci.


Questo fu specialmente vero quando i folli pianti e le risate di Meng Hao avevano, in apparenza, risonato con i dintorni. Questo aveva lasciato gli spettatori coi capelli ritti. Gli strani fenomeni di questo luogo, i capelli neri come l'inchiostro, il rampicante che oscillava, le voci che salivano dal terreno, tutto ciò per loro sembrava come se fosse stato provocato da Meng Hao.


Persino Zhixiang fissava a occhi spalancati per l'incredulità. Non l'avesse già conosciuto, sarebbe stata completamente stupita.


Se ogni cosa andava come pianificato, poteva far guadagnare a Meng Hao un po' di tempo, ma non molto. Le persone presenti erano tutte straordinarie e il più piccolo passo falso poteva sollevare dei sospetti. Tutto quello che serviva era che una persona lo attaccasse e la farsa sarebbe andata a monte.


Infatti, fu in questo momento che un anziano membro del Clan Ji avanzò all'improvviso, con gli occhi luccicanti e con la chiara intenzione di metterlo alla prova.


Meng Hao sospirò quando realizzò che queste persone non erano davvero facile da fregare. Tuttavia, fu a questo punto che il vecchio del Clan Ji si fermò improvvisamente e il suo viso si riempì di stupore. Anche le espressioni di tutti gli altri fremettero e non in pochi sussultarono.


Meng Hao venne preso alla sprovvista e si domandò cosa fosse successo per provocare una simile reazione.


Fu allora che un alito di vento gelido gli colpì la schiena. Provava quasi la sensazione di avere del ghiaccio sul collo. Di riflesso si voltò e vide...


Una testa fluttuare fuori dal pozzo dietro di lui. Era una testa che sembrava essersi putrefatta nelle acque del pozzo per milioni di anni!


Quando Meng Hao si girò, la testa fluttuò sopra di lui e proprio quando sembrava che l'avrebbe toccato, lui sbatté le palpebre. Poi si voltò di nuovo verso la folla e, con voce placida, disse: “Questa è Inky. Non c'è bisogno di aver paura di lei.”


Si schiarì la gola e poi indicò verso il rampicante oscillante che gocciolava di sangue nero. “Da quella parte c'è Lily. Vieni, Lily, dì ciao a tutti.”


Non appena parlò, il rampicante smise di muoversi. Poi il gocciolio di sangue cominciò a spostarsi, come se una figura invisibile stesse avanzando fino a fermarsi vicino a Meng Hao.


Persino lui era sconvolto. Guardò il sangue nero che gocciolava a terra al suo fianco e riuscì a malapena a intravedere l'immagine di una piccola ragazza lì in piedi, ma non era chiaro se lei stesse fissando la folla o lui.


Non era sicuro di quanto oltre potesse portare questa cosa. Lanciando uno sguardo duro alla folla di quasi mille persone, si sedette a gambe conserte e chiuse gli occhi per meditare.


Cominciava a provare la sensazione di aver spinto la cosa un po' troppo in là...


Negli occhi di tutti gli spettatori, Meng Hao, con i suoi abiti laceri, la sua espressione placida e la sua aria antica, sembrava essere tutt'uno con il tempio. Mentre sedeva lì a gambe incrociate, la pallida testa fluttuava dietro di lui, circondata da fili fluttuanti di nera oscurità.


Vicino a Meng Hao c'era un essere invisibile da cui gocciolava del sangue nero sul terreno. Ogni goccia che schizzava a terra echeggiava con uno strano potere che riempiva i loro cuori di sconcerto.


Nessuno osava muovere un muscolo, neppure Zhao Yifan della Grotta della Spada del Flusso Sublime, il quale stava lì in piedi esitante. Più lontano, Fan Dong'er fissava Meng Hao, con una luce brillante che guizzava nei suoi occhi.


Ji Yin sedeva a gambe incrociate a una certa distanza, il Karma gli vorticava attorno in tal modo che era impossibile persino vederlo chiaramente.


I tre Prescelti del Clan Fang si sedettero. Occasionalmente, Fang Yunyi guardava verso Zhixiang con uno sguardo adorante. Fang Donghan fissava il tempio con occhi frementi di desiderio.


Song Luodan sedeva con il Clan Song, orgoglioso e distante. Occasionalmente guardava verso Meng Hao e si poteva vedere il desiderio di combattere agitarsi nei suoi occhi.


Riguardo Li Ling'er, era impossibile dire cosa stesse pensando. Il suo capo era chino e sembrava studiare la terra che aveva di fronte. Occasionalmente accarezzava gentilmente con la mano la superficie del terreno, in apparenza eseguendo un qualche tipo di divinazione.


Wang Mu sedeva con uno sguardo che rendeva impossibile leggere i suoi pensieri.


I prescelti delle altre sette, chiese e Sacre Terre erano persi nei loro pensieri nell'oscurità della notte. Incredibilmente, rimasero seduti di fronte al Tempio dell'Antico Rito Daoista Immortale per l'intera notte.


All'alba, la lampada tremolò. Meng Hao sapeva che una volta che terminata la notte, la lampada avrebbe cessato di bruciare. Tuttavia, solo quando fosse stata veramente estinta la prova del fuoco sarebbe cessata davvero.


Nell'istante in cui il cielo si schiarì, Meng Hao aprì gli occhi. La testa fluttuante era svanita e il sangue gocciolante era scomparso. Tutto era tornato al suo stato normale. Molte persone tra la folla aprirono gli occhi per guardarlo.


Zhao Yifan fu il primo ad alzarsi e ad avvicinarglisi. Fan Dong'er si alzò in piedi quasi allo stesso tempo e si avvicinò da una direzione diversa. Li Ling'er lo guardò freddamente e anch'essa si mosse verso di lui.


In più, Ji Yin si alzò in piedi con il Karma che gli turbinava attorno mentre iniziava a camminare in direzione di Meng Hao.


C'erano anche altri Prescelti che cominciarono ad avvicinarglisi con sguardi arrabbiati sui volti.


“Fermatevi lì!” disse Meng Hao con calma.


Gli altri non risposero nulla, invece accelerarono. Zhao Yifan era il più veloce e agitò la mano mentre chiudeva le distanze, facendo apparire un fascio di Qi della spada. Il Qi, simile a un drago, si trasformò in nove sconvolgenti Draghi di Spade. Questi ruggirono, facendo vibrare l'aria mentre roteavano insieme sfrecciando verso Meng Hao.


“Compagno Daoista” disse Zhao Yifan, “Su di te posso percepire l'aura del Paradiso Meridionale! Tu non sei un custode!”


Quando finì di parlare, i Draghi di Spade erano quasi su Meng Hao.


“Il Dao della spada esiste nel cuore e nella volontà” continuò Zhao Yifan. I nove Draghi di Spade si erano trasformati in nove spade che proseguirono di punta in direzione di Meng Hao.


I suoi occhi baluginarono mentre il desiderio di combattere esplodeva. Mentre si alzava in piedi, la sua mano destra si serrò a pugno, con cui poi colpì verso le nove spade.


Nel mentre, una montagna apparve davanti alla sua mano e rombò attraverso l'aria per schiantarsi sulle nove spade. Risuonò un enorme boato e delle increspature enormi si propagarono in tutte le direzioni.


“Il tuo Karma non è quello di qualcuno dei tempi antichi.” La fredda voce apparteneva a Ji Yin. Mentre echeggiava, il suo corpo si sfocò, poi riapparve alle spalle di Meng Hao. La sua mano destra eseguì in un lampo un gesto incantato e poi spinse verso la schiena di Meng Hao con la velocità del fulmine.


Il movimento fece tremare l'anima di Meng Hao. Tutte le memorie della sua vita sembrarono apparire, cosa che poi si trasformò in Karma che gli agitò la mente.


La sua espressione era calma e sbuffò con sprezzo. Dato che la sua recita era stata scoperta, non c'era motivo di continuare con la finzione. La sua mano sinistra lampeggiò in un gesto incantato e indicò verso Ji Yin.


L'Incantesimo del Carattere Morente eruttò e l'aria tra Meng Hao e Ji Yin sembrò collassare quando apparve un buco nero. Questo esercitò all'istante un'incredibile forza gravitazionale che tuonava sonoramente. Meng Hao balzò all'indietro quando Li Ling'er gli apparve di fronte, il suo bellissimo viso era distorto dal desiderio di uccidere.


“Le memorie di questa terra dicono che sei arrivato qui solo un mese prima di noi!” disse. Le sue graziose mani eseguirono un incantesimo e il marchio a forma di foglia di salice sulla sua fronte baluginò. All'improvviso, una foglia di salice le apparve in mano.


Da questa ne esplose una forza vitale sconfinata. Quando raggiunse il suo apice, cominciò improvvisamente a mostrare segni di morte. La foglia divenne nera, poi guizzò in aria verso Meng Hao.


“Sigilla!” disse gelida Li Ling'er. La foglia di salice emise un rombo quando esplose. Si trasformò in un intrico di vene nere simile a una rete, che poi discese verso Meng Hao.


Vedendo che stava per essere sigillato, lui sbuffò freddamente, poi allungò entrambe le braccia. Sollevò la testa e gridò, invocando una qualche magia Daoista che aveva imparato e che gli permetteva di farsi spuntare delle piume e crescere una pelliccia. Incredibilmente, si trasformò in un enorme roc nero, di aspetto crudele e selvaggio, che sfuggì dall'accerchiamento delle vene nere.


Non appena sfrecciò in aria, sentì una voce melodiosa parlare nel suo orecchio.


“Fratello Daoista, sei davvero eccezionale. Hai quasi ingannato Fan Dong'er qui.” Mentre la voce gli veniva trasmessa, Meng Hao sentì improvvisamente rizzarsi i capelli e un profondo senso di pericolo lo colmò. Senza esitazione estrasse il Calderone dei Fulmini. I fulmini ricoprirono il suo corpo e lui cambiò posto con Li Ling'er.


Non appena scambiò le posizioni, guardò verso Fan Dong'er e vide che aveva un Loto Blu in mano. Un attimo prima si poteva vedere un giovane ragazzo starvi in piedi, che lo attirava come se volesse trasformarlo in semi di loto da ficcarsi in bocca.


C'era anche un ago nero arrugginito che emanava un'aura di decadenza, gli era stato lanciato contro da uno dei vecchi che stavano in piedi di fianco a Song Luodan del Clan Song. Se l'ago l'avesse trafitto, si sarebbe trasformato in una pozza di sangue.


Tutte queste cose hanno preso tempo per essere descritte, ma in realtà accaddero nel tempo necessario a creare una scintilla con una pietra focaia. Meng Hao aveva appena scambiato dei colpi con Zhao Yifan della Grotta della Spada del Flusso Sublime, una delle Tre Grandi Società Daoiste, Ji Yin del Clan Ji, Li Ling'er del Clan Li e Fan Dong'er del Mondo del Dio dei Nove Mari.


Era sembrato come un semplice scontro, ma in realtà, traboccava di intento omicida. Il più piccolo passo falso e il sangue di Meng Hao sarebbe ricaduto come pioggia. Mentre il desiderio di lottare bruciava nei suoi occhi, l'espressione di Li Ling'er si incrinò. Il marchio a foglia di salice sulla sua fronte luccicò rapidamente, e Fan Dong'er fece un grugnito sorpreso e trattenne l'attacco. A causa di ciò, Li Ling'er fu in grado di schivare la mortale Magia del Loto Blu.


Tutti quelli che stavano guardando lo scontro erano assolutamente sconvolti. Strani luccichii apparvero negli occhi di alcuni Prescelti mentre volavano in aria verso Meng Hao.


“Chi è questo tipo? Zhao Yifan e quegli altri hanno attaccato tutti allo stesso tempo e comunque lui non sembrava essere in una brutta posizione!”


“Non può essere una persona qualunque! Mi domando quanto a lungo abbia praticato la Coltivazione. Se è meno di un migliaio di anni, allora è sicuramente straordinario!”


“Ha appena evitato la Magia del Loto Blu della Dea Fan Dong'er del Mondo del Dio dei Nove Mari! Quel Calderone dei Fulmini ha il potere Trasposizione dello Spostamento della Forma!”


“Ti stai perdendo la parte più importante, ovvero... lui è arrivato qui prima di noi! Deve essere in possesso della fortuna del Tempio dell'Antico Rito Daoista Immortale!”


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter

