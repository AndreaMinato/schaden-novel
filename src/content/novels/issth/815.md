---
title: Capitolo 815 - Fan Dong’er
pubDate: 2025-03-17T11:17:34.994Z
tags:
    - issth
---


Tutti i coltivatori delle terre del Paradiso Meridionale conoscevano il nome di Meng Hao. E se i Prescelti delle sette e dei clan della Nona Montagna e del Nono Mare avessero passato più tempo là, anche loro avrebbero riconosciuto il nome.


Era la prima volta che lo sentivano, ma sarebbe rimasto impresso nella loro memoria per l'eternità.


Meng Hao!


Zhixiang guardò vacuo verso Meng Hao ritto davanti all'ingresso principale del tempio. Sembrava stesse ricordando quel giovane coltivatore con cui aveva fatto la prepotente tanti anni prima, quindi tutto quello che era successo nella Setta del Demone Immortale.


Richiamando tutte quelle memorie, non poté fare altro che prendere un respiro profondo. Al momento, lei era l'unica che sapeva che Meng Hao non aveva praticato la coltivazione che per cinquecento anni.


“Nemmeno cinquecento anni, e ha già il qi Immortale…. Inoltre lui è… mezzo passo dentro la vera Immortalità!


“Il suo Idolo del Dharma raffigura lui stesso. La sua Immortalità… non è falsa. Lui cammina lungo il sentiero della vera Immortalità!


“Ha grandi aspirazioni. Come tutti noi, non desidera diventare un  falso Immortale. Lui desidera trascendere la vera tribolazione Immortale e diventare un vero Immortale!


“Mi chiedo quale setta lui rappresenti qui. I Rampicanti dell’Illuminazione di Immortalità sono abbastanza rari nella Nona Montagna e Nono Mare. Senza uno di questi, la sua unica opzione è tentare il tutto per tutto per il destino Immortale, quindi aspettare la sua unica occasione in 10,000 anni per ottenere l'Ascensione Immortale.”


Tra i rombi che riempivano l'aria, Wang Mu del Clan Wang del Pianeta Giunco Settentrionale disse improvvisamente, “Da quanto tempo sei qui?”


Meng Hao lo guardò ma non rispose. Rimase in piedi di fronte all'ingresso del tempio, il suo desiderio di battersi più caldo che mai.


“È ovvio che si trovi qui da molti giorni,” disse Song Luodan, sospeso a mezz'aria, “ed ora vuole impedirci di entrare nel tempio del rito Daoista!” Immediatamente, molti Prescelti volarono fuori dalla folla, incluso Taiyang Zi. Lampeggiarono luci multicolori, e l'energia aumentò mentre si trasformarono in otto raggi di luce che si lanciarono verso Meng Hao.


“Togliti di torno!” Le voci di queste otto persone erano come un tuono scoppiettante.


Dietro di loro volavano i Protettori del Dao delle rispettive sette e clan, i quali osservavano gli svolgimento con occhi guizzanti. In totale, circa una dozzina di persone si stava avvicinando a Meng Hao.


Sebbene Meng Hao fosse più potente, sarebbe stato impossibile per lui fare qualcosa contro così tanti massimi esperti. Persino il padre di Meng Hao non avrebbe mai immaginato che andare al Tempio dell'Antico Rito Daoista Immortale lo avrebbe condotto in una simile prova del fuoco.


Il padre di Meng Hao pensava che avrebbe finito per combattere al fianco di tutti. Aveva anche ipotizzato che arrivare presto avrebbe fornito a Meng Hao alcuni vantaggi, ma non avrebbe mai immaginato che la fortuna principale dell'intero posto potesse essere acquisita in meno di un mese.


Eppure... Meng Hao aveva fatto esattamente questo.


In questo momento, non poteva arretrare. Non poteva permettere alle persone di entrare nel tempio stesso. Mentre le dozzine di persone incombevano sopra di lui, Meng Hao improvvisamente colpì a palmo aperto la sua borsa da trasporto per ricavarne svariate dozzine di elisir neri, che lanciò immediatamente di fronte a lui. Mentre sbattevano l'uno contro l'altro, esplosero violentemente.


Ognuno di quegli elisir medicinali poteva produrre uno stupefacente livello di potere, ma dozzine che esplodevano tutte insieme fecero tremare il suolo e le montagne. Uno scoppio assordante riempì l'aria mentre il sangue spruzzava dalle bocche di chiunque era vicino all'esplosione. C'erano addirittura due persone i cui corpi vennero fatti a pezzi.


Urla raccapriccianti riempirono l'aria.


“È stato lui! È stato lui!” strillò Taiyang Zi, con voce stridula. “È stato lui quello che ha nascosto quegli elisir medicinali neri che abbiamo scontrato!” Il braccio di Taiyang Zi era stato completamente polverizzato nello scontro.


Le persone che erano state ferite sul sentiero per il tempio guardarono verso Meng Hao con l'intento omicida che guizzava nei loro occhi. Avevano già avuto i loro sospetti quanto il Protettore del Dao di Song Luodan era morto, ma tutto era accaduto così velocemente che non c'era stato modo di osservare i dettagli.


Ora, tuttavia, avevano immediatamente riconosciuto gli elisir medicinali neri, i quali erano gli stessi seppelliti la fuori. Nuovo odio si aggiunse al precedente.


Immediatamente, molte più persone volarono in aria per attaccare Meng Hao.


Erano aumentate di numero, ed includevano Fang Yunyi, che volò verso il muro del tempio in un tentativo di entrare da quella parte. Proprio prima di entrare, Fang Yunyi fu sopraffatta da una sensazione terrificante e si fermò sul posto. Gli altri, tuttavia, più di dieci di loro attraversarono senza esitazione le fessure delle pareti.


Non appena entrarono nel cortile fatiscente, cominciarono a tremare, quindi urlarono miseramente. I loro corpi iniziarono immediatamente a decomporsi e, in un battito di ciglia, a trasformarsi in pozze di liquido nero.


Gli astanti che assistettero alla scena si ritrovarono con la mente in subbuglio e sbiancarono. Alcune delle persone che erano appena morte erano Protettori del Dao e, sebbene non avessero avuto la forza di contrattaccare, erano state uccisi immediatamente.


“Si può entrare soltanto dall'ingresso principale! Non ci sono altre vie di accesso permesse!”


“Il cancello principale è l'unica via!”


“Meng Hao sta bloccando il cancello principale, e tutte le cose incredibili sono ovviamente dall'altra parte! Uccidetelo, così possiamo entrare!”


Ora che si sapeva che c'era solo una via di accesso, la pressione su Meng Hao era ancora maggiore. Gli scoppi risuonavano costantemente. Persino con i potenti elisir medicinali neri, Meng Hao non sarebbe stato in grado di resistere per molto tempo. Alla fine non gli erano rimasti molti elisir.


L'intento omicida premeva su di lui da tutti i lati, ma non si ritirò, rimase il più vicino possibile al cancello Principale. Il qi della spada di Zhao Yifan si levò potente, quindi si trasformò nella forma di una spada circondata da un lago di spade più piccole. Quindi scattò verso Meng Hao alla massima velocità, facendo spostare chiunque altro ai lati per fargli strada. Per quanto riguarda Meng Hao, sentì immediatamente un'intensa percezione di crisi mortale.


“Questo tipo è forte!” pensò. Il sangue colò dalla sua bocca ed era ferito in svariati punti. Capendo che non era il momento per fare una resistenza finale, Meng Hao scoccò un'occhiata a Zhao Yifan in arrivo, quindi i suoi occhi lampeggiarono mentre si ritirava attraverso il cancello.


Non appena Meng Hao si fu ritirato nel tempio, la spada di Zhao Yifan arrivò come un sole splendente, il qi della spada era scintillante di magnificenza. Tutti coloro dietro di lui guardavano con occhi brillanti poiché il cancello del tempio era stato aperto. Immediatamente, tutti accorsero per entrare nel tempio.


Tuttavia, nell'istante in cui Meng Hao era rientrato nel tempio, una mostruosa aura omicida esplose accanto a lui. Apparvero l'intento e un freddo glaciale, insieme a una volontà Diabolica. Un contorto fumo nero comparve sotto al cielo serale.


Improvvisamente, una figura che era esattamente identica a Meng Hao avanzò da dietro di lui.


Il secondo vero sé di Meng Hao!


Camminò fuori dal cancello del tempio e agitò la sua mano, facendo comparire la Spada di Legno del Tempo. Il potere del tempo si increspò in tutte le direzioni mentre la Spada del Tempo incontrava quella di Zhao Yifan.


Echeggiò un boato, Zhao Yifan cambiò espressione mentre si ritirava. Il secondo vero sé fece uno sbuffo soffocato mentre avanzava. Il potere del tempo si diffuse, provocando sguardi sconvolti sui volti degli astanti. Tutti loro potevano chiaramente sentire la loro longevità avvizzire.


“Un coltivatore del Tempo!!”


“Dannazione, ce ne sono due di loro, non soltanto uno!”


Mentre il suo secondo vero sé stava fuori dal tempio, Meng Hao recuperò alcuni elisir medicinali. Dopo averli consumati, sedette a gambe incrociate in meditazione per il tempo di dieci respiri. Quindi aprì gli occhi e camminò fuori dall'ingresso principale del tempio per mettersi accanto al suo secondo vero sé. I boati echeggiarono mentre entrambi cominciavano a combattere. Un potere stupefacente venne rilasciato mentre si svolgeva una massiccia battaglia.


La prima persona ad attaccare il suo secondo vero sé fu Fan Dong’er. Nello stesso momento, gli altri tentarono di caricare dentro al cancello principale.


Meng Hao ringhiò, un vortice color sangue apparve: la Grande Magia del Demone di sangue era stata infine completamente rilasciata. Immediatamente, tutti sbiancarono mentre arretravano in ritirata.


Meng Hao era veramente come un mal di testa fastidioso per tutti i presenti. Il suo secondo vero sé aveva un intento di uccidere mostruoso e una sinistra freddezza. I suoi attacchi erano spietati ed era circondato da una turbinante volontà Diabolica, così come dal potere del Tempo. Tutto insieme era veramente difficile da trattare.


Meng Hao combatté avanti e indietro con Fang Donghan, le esplosioni riempirono l'aria. In qualsiasi situazione in cui Meng Hao si trovò sul punto di essere spinto a forza lontano dalla sua posizione davanti al cancello, lanciava gli elisir medicinali neri, i quali mutavano sempre in maledizioni furenti.


Usò persino il Calderone dei Fulmini: ogni qual volta che un Prescelto era sul punto di entrare nel tempio, Meng Hao si scambiava rapidamente di posto.


Cambiò posizione con Zhao Yifan, Fan Dong’er, Li Ling’er, Wang Mu, Taiyang Zi, Ji Yin, Fang Xiangshan… ipoteticamente, tutti i Prescelti si ritrovarono con l'opportunità di entrare nel tempio, ma Meng Hao sembrava avere gli occhi anche dietro la schiena e, ogni qual volta qualcuno arrivava troppo vicino, i fulmini crepitavano e usava la Trasposizione dello Spostamento della Forma.


Al momento, stava diventato buio e si era levato un vento freddo. Il rampicante nel cortile ancora una volta si abbassò e cominciò a oscillare avanti e indietro. Sangue nero gocciolò sul pavimento e tentacoli di fumo verde cominciarono a levarsi da dentro il pozzo.


La lampada ad olio ancora una volta riprese a bruciare tenue dentro alla sala del tempio, e apparvero infinite immagini proiettate. Quando i nuovi arrivati videro questo, annasparono. Per quanto riguarda Meng Hao, poteva sentire il freddo pulsante provenire da dietro di lui.


Fu a questo punto che gli occhi di Fan Dong’er scintillarono. Improvvisamente, l'immagine di una porta apparve nelle sue pupille.


“Nello spazio tra lo yin e lo yang, Dio del Nono Mare!” Improvvisamente il suo intero corpo sembrò venire risucchiato nelle sue stesse pupille! Svanì e quando riapparve era dentro al cortile!


In quell'istante, Meng Hao sbiancò. Tentò di usare la Trasposizione dello Spostamento della Forma ma, per la prima volta in assoluto, fallì!


L'espressione di Fan Dong’er era di indifferenza mentre entrava nella sala del tempio. Meng Hao volò immediatamente verso di lei, estendendo la sua mano in un gesto ad artiglio. Questo lasciò scoperto il cancello principale, e il suo secondo vero sé non era in grado di tenere la posizione da solo. In quel breve lasso di tempo, uno dei Protettori del Dao riuscì a scivolare dentro al cortile.


Come questo accadde, urlo immediatamente e svanì in una pozza di liquido nero.


Questo svoltare degli eventi fece mancare il fiato a tutti quelli all'esterno, facendo cessare qualsiasi aspirazione ad entrare.


Meng Hao non ebbe nemmeno il tempo di considerare cosa era appena accaduto. Si trasformò in un enorme roc che scattò aggressivo verso Fan Dong’er.


“Dannazione!” pensò. “Mi sono dimenticato se quel vecchio pazzo uomo aveva detto di impedire alle persone di entrare nel tempio nella sua interezza, o soltanto nella sala del tempio!!” Infuriato, chiamò il suo secondo vero sé per unirsi all'attacco.


Gli occhi del suo secondo vero sé scintillarono. Tutti guardarono rapiti mentre il secondo vero sé entrava nel cancello principale senza problemi.


Vedendo il secondo vero se di Meng Hao avvicinarsi, il volto di, Fan Dong cambiò espressione.


“Come può entrare anche lui qui!?” disse. “Ah, non è un coltivatore, è il tuo clone!”


I rombi riempirono l'aria. Il volto di Fan Dong’er era indifferente come sempre mentre iniziava a combattere contro Meng Hao. In un battito di ciglia, c'erano stati più di cento scambi. Tutti quelli all'esterno guardavano con occhi scintillanti. Uno dei coltivatori provò ad usare una speciale tecnica magica per entrare nel cancello principale, ma morì urlando.


“Puoi entrare durante il giorno, ma non durante la notte!”


“Dannazione, Fan Dong’er lo aveva capito prima, così ha usato la sua abilità divina finché lo yin e lo yang si sono trasposti e la notte è stata rimpiazzata dal giorno! È stato quando è entrata!”


“Ha lasciato che Meng Hao usasse la Trasposizione dello Spostamento della Forma su di lei alcune volte per fargli credere che avrebbe funzionato!”


“La sua abilità intrigante è così profonda! Quanto odio le persone del Mondo del Dio dei Nove Mari!”


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
        


                                



