---
title: Capitolo 816 - Combattendo la Dea
pubDate: 2025-03-17T11:17:34.994Z
tags:
    - issth
---


Tutti restavano fuori dal cortile, guardando con occhi scintillanti.


All'interno, Meng Hao e il suo secondo vero sé erano impegnati in combattimento con la Dea Fan Dong'er del Mondo del Dio dei Nove Mari. Di lato, il rampicante oscillava avanti e indietro e si sentivano risate mentre il sangue nero cadeva sul pavimento.


Allo stesso tempo, fili di capelli neri danzavano attraverso l'aria. Innumerevoli Proiezioni del Dao apparvero. Alcuni sedevano in meditazione, altri preparavano elisir medicinali, altri ancora impiegavano la magia Daoista. La lampada di rame tremolò debolmente, illuminando l'area. La statua sgretolata della divinità sembrò emettere una debole aura divina.


Questa non era la prima notte che queste persone trascorrevano nelle prossimità del Tempio dell’Antico Rito Daoista Immortale.


“Trasmettono i Dao!”


“Queste proiezioni del Dao stanno trasmettendo i Dao! Se riuscissimo ad entrare, potremmo acquisire nuovi Dao!”


“Il Tempio dell’Antico Rito Daoista Immortale è pieno di buona sorte!!”


“Dannazione! Mi chiedo quanti giorni sia stato qui Meng Hao prima del nostro arrivo. Da quello che vedo, ha già ottenuto la più grande fortuna di tutte, il Medaglione dell’Antico Daoista Immortale!”


All'esterno, la conversazione ronzò. All'interno, Meng Hao e il suo secondo vero sé avevano già combattuto oltre un centinaio di volte contro Fan Dong’er. Gli scoppi rimbombavano, Fan Dong’er aggrottò le sopracciglia mentre era costantemente spinta indietro in ritirata, senza riuscire ad avvicinarsi alla sala del tempio. Non era solo quello: era stata costretta al punto in cui avrebbero potuto spingerla al di fuori del cancello.


All'inizio, Meng Hao era molto nervoso. Tuttavia, dopo aver visto che tutto nella sala del tempio era rimasto lo stesso anche dopo l'ingresso nel cortile di Fan Dong'er, aveva potuto sospirare di sollievo.


“Il vecchio pazzo avrà voluto dirmi della sala del tempio, e non del cortile!” pensò. Con gli occhi scintillanti, allungò la mano verso Fan Dong'er in un gesto ad artiglio.


Fan Dong’er si stava infuriando. Grugnì leggermente, quindi alzò il Loto Blu nella sua mano. Una luce brillante si riversò, sembrava contenesse delle benedizioni. Formò un qi immortale, che assorbì attraverso occhi, orecchie, naso e bocca. Quindi, una luce dorata prese a risplendere dai suoi occhi. Guardò verso Meng Hao e disse una sola parola.


“Soppressione!”


Questa fece restringere le pupille di Meng Hao mentre sentì un'incredibile forza formarsi intorno a lui. Cominciò immediatamente ad esserne imprigionato: persino il suo secondo vero sé ne percepiva l'interferenza.


L'espressione di Fan Dong'er era fredda mentre si preparava ad accedere nella sala del tempio.


“Emergi!” urlò Meng Hao, si sentirono dei rombi mentre il suo Idolo del Dharma appariva, scintillante di splendente radianza e circondato da un grande Dao. La luce dell'Idolo del Dharma brillò alta nel cielo, sembrò come se infinite Divinità Immortali fossero sedute a gambe incrociate intorno ad esso, meditando. Un suono schioccante risuonò quando le catene invisibili furono distrutte. Meng Hao si riscosse, quindi allungò la mano destra per usare la Magia Afferra Stelle.


Fu sufficiente soltanto un gesto per afferrarla, e Fan Dong'er, che era ancora a metà strada per avanzare nella sala del tempio, venne trascinata indietro verso di lui.


Il suo corpo era fuori controllo mentre volava attraverso l'aria. Solo quando sembrò che stesse per scontrasi contro la mano di Meng Hao, fece un freddo sbuffo e gesticolò con la sua mano sinistra per formare un incantesimo. Puntò contro il terreno e un vasto mare apparve sotto di lei, dal quale più di dieci draghi marini si levarono.


La Magia Afferra Stelle di Meng Hao fu dissipata, ma a quel punto il suo secondo vero sé si era avvicinato. Agitò la manica e si udì uno scoppio mentre l'aria attorno a Fan Dong'er andava in frantumi. Il sangue colò dalla sua bocca mentre veniva spedita indietro barcollante. Nel frattempo, Meng Hao fece il gesto di un incantesimo e puntò.


Il vortice della Grande Magia del Demone di Sangue apparve. Sia Meng Hao che il suo secondo vero sé stavano attaccando. Tutti i rapidi cambiamenti della battaglia erano confusi da vedere. Non c'era esitazione da nessuna delle parti e gli attacchi erano fatti in completa fiducia e velocità.


RUUUMMMBLE!!


Il volto di Fan Dong’er sbiancò. La Grande Magia del Demone di Sangue l'aveva riempita di terrore. Fece il gesto di un incantesimo a due mani, causando l'apparizione di una luce brillante che sembrava risplendere dal cielo soprastante. Discese nella forma di una sirena dietro a Fan Dong’er.


La sirena aveva i capelli lunghissimi: era incredibilmente bella, assomigliava a Fan Dong'er in qualche maniera, se non fosse stato che non indossava vestiti di alcun tipo. La sua parte inferiore era ricoperta di squame, ma nel complesso emanava un'aura seducente che avrebbe attratto chiunque a lei.


“Così alta e potente, e ancora evochi qualcosa senza abiti?” disse Meng Hao duramente, adocchiando l'Idolo del Dharma. “Che scandaloso!”


"Sei un poveraccio!" Rispose lei in voce monotona. "È bastato un solo sguardo per dire che sei un libertino!” Fece il gesto di un incantesimo, e gli occhi del suo Idolo del Dharma scintillarono di una luce dorata.


“Fulmine del Dio del Nono Mare!” Le parole risuonarono come un tuono, e scatenarono immediatamente quattro saette di luce dorata che crepitarono giù verso Meng Hao.


Le sue sopracciglia si aggrottarono: questi Prescelti della Nona Montagna e del Nono Mare erano tutti incredibilmente potenti. Aveva da tempo smesso di guardarlo dall'alto in basso. Sapeva che non era in grado di vederli come ordinari coltivatori al picco della Ricerca del Dao. Tutte queste persone avevano alte aspirazioni: volevano conquistare la vera Ascensione Immortale.


C'erano addirittura alcuni che avevano chiaramente praticato la coltivazione per molti anni, ma stavano intenzionalmente trattenendo le basi di coltivazione in attesta del destino Immortale.


Alcuni di loro avevano dato a Meng Hao una percezione di crisi imminente. Tra questi Zhao Yifan e anche Fan Dong’er.


“Ci sono così tanti Prescelti e potenti esperti che sono numerosi come le nuvole,” pensò. “Il mio sentiero per la coltivazione è appena iniziato; questo grande mondo si sta appena aprendo per me….” Il desiderio di combattere arse nei suoi occhi. Non vedeva l'ora di mettere piede fuori dalle terre del Paradiso Meridionale dentro al cielo stellato, per vedersela con i Prescelti della Nona Montagna e del Nono Mare.


“Oggi è solo un'anteprima,” pensò. Il suo corpo tremolò mentre si lanciava all'azione. Il suo Idolo del Dharma ruggì, quindi divenne ancora più grande di prima e spedì la sua mano destra verso Fan Dong’er.


I quattro lampi di luce dorata mandarono increspature sconvolgenti, ma erano tutti bloccati dall'Idolo del Dharma di Meng Hao.


Gli echi rimbombarono, e il volto di Fan Dong'er sbiancò. Il secondo vero sé si avvicinò con un fiume di potere del Tempo, bruciante di aura assassina. L'intenzione di uccidere si impennò mentre si lanciava in un malefico attacco che per poco non squarciò il collo di Fan Dong'er.


“Chi è questo Meng Hao…?” pensò. “Per non parlare del suo clone. Lui stesso è incredibilmente potente, in più ha un Idolo del Dharma che lo raffigura. Basandosi sul suo potere, dovrebbe essere mezzo passo dentro la vera Immortalità!


“E al momento non si è ancora fuso con il suo clone. Qualora questo dovesse accadere….” gli occhi di Fan Dong'er lampeggiarono.


“Sembra essere preoccupato che le persone non entrino nel tempio. Che si stia verificando una qualche trasmissione d'eredità e lui non vuole che interferiscano? Devo interrompere quell'eredità!


“Non posso permettere che un Seguace del Quinto Conclave appaia in questo Tempio dell’Antico Rito Daoista Immortale!” i suoi occhi lampeggiarono di freddezza.


“Volontà del Dio del Nono Mare!” disse, ripescando una grossa conchiglia dalla sua borsa da trasporto. La grossa conchiglia prese immediatamente a sfolgorare di un'intensa luce che fece tremare ogni cosa. La musica di un grande Dao si diffuse in ogni direzione.


Tutti quelli all'esterno erano molto scossi a causa dell'intensità del combattimento che si svolgeva all'interno. In aggiunta. Il timore di Meng Hao aveva preso spazio nei loro cuori.


“Se è in grado di combattere con Fan Dong'er del Mondo del Dio dei Nove Mari, significa che questo Meng Hao... è decisamente un Prescelto!”


“Quello… è un tesoro prezioso del Mondo del Dio dei Nove Mari, la Conchiglia dei Nove Dei!”


“Secondo la leggenda, quella conchiglia una volta uccise un potente esperto della Sfera del Dao….”


“Non è quella vera, è solo una copia. Tuttavia, è comunque incredibilmente potente!”


Mentre il ronzio della conversazione riempiva l'aria all'esterno, il volto di Meng Hao tremolò. Poteva percepire che la conchiglia era intensamente pericolosa. I suoi occhi tremolarono e fece un altro gesto d'incantesimo, facendo apparire il sesto livello della Grande Magia del Demone di Sangue.


Nello stesso momento, gli occhi di Fan Dong'er divennero di ghiaccio mentre alzava la grossa conchiglia e vi soffiava dentro. Non appena il suo respiro entrò nella conchiglia, cominciò ad emanare una luce dorata, attraverso la quale c'era un filo di musica del Dao.


La musica che scivolava nell'aria sembrava come una voce di donna che cantava. Si espanse amorfa, trasformandosi in tre bolle colorate, in ciascuna delle quali apparve un simbolo magico. Il cielo divenne scuro, e il vento urlò mentre una delle bolle volteggiò delicata verso Meng Hao. Iniziò a tremare, il suo secondo vero sé sembrò perdere il controllo del suo corpo e si fermò a metà dal movimento. Fu a questo punto che la bolla scoppiò.


Il sangue spruzzò dalla bocca del suo secondo verso sé mentre un rombo riempiva le sue orecchie. Mentre arretrava, una seconda bolla fluttuò in avanti e scoppiò. Meng Hao tossì sangue e improvvisamente si ritrovò coperto da innumerevoli strisce di alghe marine che partivano dalla pelle per coprire l'intero corpo. Allo stesso momento, l'alga bruciava la sua pelle facendolo sanguinare copiosamente.


Il suo secondo vero sé tremò poiché anche lui era coperto di alghe. Le alghe in espansione risucchiarono la forza vitale di Meng Hao, facendola crescere ancora e persino facendole mettere le radici nel terreno. Come conseguenza, Meng Hao e il suo secondo vero sé stavano rapidamente radicandosi sul posto.


Le persone fuori dal cortile trattennero il fiato.


“La Maledizione del Nono Mare!!!”


“Questo Meng Hao... sta per morire!”


Fan Dong'er tossì una boccata di sangue e arretrò barcollando di alcuni passi, il volto esangue: aveva pagato un prezzo incredibile per poter soffiare nella conchiglia.


Prese un respiro profondo mentre guardava verso Meng Hao e il suo secondo vero sé intrappolati nelle alghe marine. Con espressione calma, si voltò e si affrettò verso la sala del tempio.


Proprio quando stava per mettere piede al suo interno, un tremore le corse lungo il corpo. Il fango sotto di lei iniziò improvvisamente ad emanare una nebbia nera. Contemporaneamente, un suono rombante riempì l'area.


Il cortile tremò per la forza dell'esplosione e Fan Dong'er tossì una boccata di sangue. Il suo corpo era completamente fuori controllo mentre veniva spedita in aria, con altro sangue che schizzava dalle labbra.


“Meng Hao!” urlò, il cuore pieno di rabbia. Era stata incredibilmente cauta in ogni cosa, ma non poteva immaginare che Meng Hao avrebbe seppellito gli elisir medicinali neri di fronte all'ingresso della sala del tempio.


Quegli elisir erano stati segretamente messi lì da Meng Hao come sicurezza contro le persone esterne.


Nello stesso momento in cui Fan Dong'er veniva spedita in aria all'indietro, la terza bolla si era avvicinata a Meng Hao. Tremò, gli occhi pieni di un freddo bagliore. Il suo secondo vero sé venne scosso, quindi iniziò lentamente a svanire e a trasformarsi nell'ombra di Meng Hao, fondendosi con lui.


“Fusione!” Mentre si fondeva con il suo secondo vero sé, l'occhio sinistro di Meng Hao diventò di un freddo glaciale, mentre il suo occhio destro bruciò di un desiderio assassino. Il suo Idolo del Dharma dietro di lui cambiò: inaspettatamente, metà diventò completamente nera!


Per tutti quelli che osservavano, non sembrò più sacro, ma piuttosto un misto tra un Immortale e un Diavolo!


I rombi echeggiarono mentre la terza bolla scoppiò. Tuttavia, nello stesso momento, Meng Hao era riuscito a liberarsi dall'alga e si era lanciato in un contrattacco nella forma di un pugno.


Un'enorme esplosione riempì l'aria e Meng Hao tossì una boccata di sangue. Ciononostante un chiaro bagliore era visibile nei suoi occhi mentre la sua mano serpeggiava verso la bella Fan Dong’er, che sbiancò. Era stata ferita seriamente e ora che Meng Hao si era liberato, non aveva altra scelta che ritirarsi dal cortile.


Fu a quel punto che la mano di Meng Hao su richiuse si di lei.


“Cerchi di scappare?”


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
        


                                



