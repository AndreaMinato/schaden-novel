---
title: Capitolo 817 - Ecco Qui, Inky!
pubDate: 2025-03-17T11:17:34.994Z
tags:
    - issth
---


La Magia Afferra Stella improvvisamente venne attivata e Fan Dong’er venne afferrata e tirata indietro da Meng Hao prima che riuscisse a scappare dal cortile. Uno sguardo di odio feroce copriva la sua faccia e velocemente compì un incantesimo a due mani, facendo apparire di nuovo la conchiglia!


Nel momento in cui stava per soffiarci dentro, Meng Hao la lanciò forzatamente verso il pozzo all’interno del cortile.


“Perché non vai in quel pozzo e soffi la tua conchiglia per la mia Inky?” disse.


La faccia di Fan Dong’er si riempì di shock quando, prima che potesse soffiare nella conchiglia, scese nel pozzo, il suo corpo completamente fuori controllo.


Nello stesso momento, Meng Hao compì un incantesimo, che richiamò la Nona Montagna e la mandò in discesa verso il pozzo.


Un urlo miserevole si udì venire da lì mentre la Nona Montagna lo colpiva e ne sigillò l’entrata, seguita da rombanti esplosioni. Meng Hao salì sulla cima della montagna dove si sedette a gambe incrociate, la sua faccia era alquanto pallida. Il luccichio omicida nel suo occhio destro svanì e una nebbia nera sconfinata fuoriuscì, poi lui si trasformò di nuovo nel suo secondo vero sé.


Del sangue colava dai lati della bocca di Meng Hao e gli occhi del suo secondo vero sé erano più offuscati del solito.


Questo era il risultato del contraccolpo per aver forzato la separazione prima di essersi fusi completamente.


Tutti all’esterno del cortile erano completamente scioccati e fissavano Meng Hao meravigliati.


“Ha… ha veramente bloccato la Dea del Mondo del Dio dei Nove Mari in un pozzo?”


“Se ricordo correttamente… quella testa che sembra essere stata bagnata dall’acqua per milioni di anni… è uscita da quel pozzo!”


“Dannazione, dovrei ucciderlo per aver trattato la Dea in quel modo!”


Mentre il brusio delle conversazioni riempiva l’aria, gli occhi di Zhao Yifan tremarono. Fissava Meng Hao, il suo desiderio di combattere cresceva sempre più. D’altronde, lui viveva per il combattimento!


“Se sei abbastanza bravo da bloccare Fan Dong’er,” pensò, “allora… non vedo l’ora dell’arrivo del giorno per poterti combattere!”


Song Luodan non poté che rimanere a bocca aperta in risposta agli avvenimenti, come pure Wang Mu, Li Ling’er, Fang Donghan e molti altri. Quando videro Meng Hao combattere Fan Dong’er per poi bloccarla nel pozzo, un’indelebile impressione nacque immediatamente nelle loro menti.


La faccia di Taiyang Zi tremò, ma, non volendo essere eclissato, sbuffò freddamente e disse: “Sei riuscito ad arrangiarti fino a raggiungere la vittoria. Se metti piede fuori, fondo le tue ossa e il tuo sangue, brucio la tua anima e poi ti uccido!”


I Prescelti delle altre Terre Sacre e sette adesso avevano un’idea chiara di chi fosse Meng Hao, come pure i Protettori del Dao, i cui occhi brillavano luminosi.


La notte avanzò. Meng Hao sedeva in cima alla montagna, ascoltando gli echi delle urla di Fan Dong’er provenienti dal basso.


Lei si trovava all’interno del pozzo, immersa per metà nell’acqua. Aveva la testa intorpidita dal terrore mentre i capelli di Inky le giravano intorno. Nonostante la zona circostante fosse nera come la pece, grazie alla sua incredibile base di coltivazione, poteva vedere la testa immersa nell’acqua con lo sguardo fisso nella sua direzione.


Se ci pensate, chiunque in questa situazione sentirebbe il sangue scorrere freddo nelle vene e i capelli rizzarsi. Fan Dong’er non poteva trattenersi dall’urlare.


Le ciocche di capelli neri iniziarono ad arrotolarsi intorno a lei e la testa bagnata si avvicinava sempre di più…


“Meng Hao, questa non te la farò passare liscia!” urlò. Comunque, non importava che abilità divina o tecnica magica usasse, non c’era nulla che riusciva a farla uscire dal pozzo. Infatti, più magie usava, più la testa le si avvicinava, ad un certo punto tanto da venire in contatto con la sua.


Una sensazione gelida si propagò lungo la sua pelle e le urla di Fan Dong’er si fecero ancora più stridule.


Mentre Meng Hao era seduto sulla montagna sbuffò e disse, “Inky, se ti occupi di questa ragazza per me, allora potrai averla!”


Al momento, si era ripreso da quasi tutte le ferite, lanciò un’occhiata nella sala del tempio, precisamente verso la lampada di bronzo, che grazie al fallimento di Fan Dong’er nell’entrare nel tempio non si era spenta.


Una strana luce brillò nei suoi occhi e all’improvviso si riempirono di un luccichio vergognoso.


“Questi Prescelti hanno tutti dei bellissimi tesori con loro, giusto….” Si leccò le labbra e sorrise, cosa che la folla all’esterno trovò molto sorprendente.


“Perché Meng Hao sta sorridendo in quel modo?”


“Hmm. Quel sorriso sembra… vergognoso! Sta succedendo qualcosa di sospetto…?”


Meng Hao volò giù dalla montagna e mentre tutti guardavano, scavò un fosso e ci mise accuratamente dentro alcuni elisir neri. Poi, si fermò sopra con cautela, guardò avanti ed estese la sua mano. Il Calderone dei Fulmini fece la sua apparizione.


La luce elettrica scintillò, si propagò lungo il suo corpo e il sorriso vergognoso si fece ancora più marcato mentre guardava la folla con aspettativa.


“Dannazione, Meng Hao sta per compiere una truffa!”


“Ha il calderone della Trasposizione dello Spostamento della Forma ed elisir medicinali neri sotto i suoi piedi. Se li calpesti leggermente, non succede nulla. Ma quando si scambierà di posto con qualcuno, la minima pressione ne causerà l’esplosione!!”


“Cavolo! Come può qualcuno essere così malvagio!?”


“Svergognato! Non ho mai visto un bastardo tanto svergognato quanto lui!”


Tutti nella folla iniziarono ad indietreggiare, le loro facce alternarono varie espressioni. Gli occhi di Meng Hao alla fine si fermarono su Taiyang Zi, la cui faccia sbiancò istantaneamente e i cui occhi si spalancarono. Prima che potesse dire qualcosa, dei fulmini lampeggiarono dal calderone di Meng Hao, che si scambiò di posizione con Taiyang Zi.


Nell’istante in cui avvenne il cambiamento, Taiyang Zi apparve nel mezzo del cortile, urlando. Apparentemente, questo metodo d'accesso non violava gli incantesimi restrittivi del cortile, quindi non venne trasformato istantaneamente in una pozza di sangue. Comunque, non appena il suo piede fece contatto con gli elisir, quattro o cinque esplosero immediatamente e lui fu inghiottito dalla nebbia nera.


Taiyang Zi rilasciò uno strillo raccapricciante, insieme ad uno spruzzo di sangue. Il secondo vero sé di Meng Hao gli si avvicinò immediatamente.


Meng Hao invece, non appena apparve fuori dal cortile, estrasse immediatamente il suo carro da guerra. I rimbombi riempirono l’aria mentre si lanciava di nuovo all’interno del cortile.


Solo un’immagine residua rimase nel posto che aveva appena occupato, il quale venne istantaneamente inondato da varie abilità divine e tecniche magiche.


“Non siate cosi educati, Compagni Daoisti!” disse, guardando indietro verso la folla e scuotendo la mano. “Non ho bisogno dei vostri regali, davvero!” Le increspature causate dalle esplosioni non riuscirono a raggiungerlo, lasciando la gente che osservava cosi frustrata da far prudere loro le gengive.


“Svergognato!!”


“Come può avere una base di coltivazione così alta ed essere cosi spregevole!?” Numerose imprecazioni di questo genere riempirono l’aria.


Meng Hao semplicemente sorrise facendo finta di nulla e canticchiò mentre guardava il secondo vero sé afferrare Taiyang Zi per poi trattenerlo.


Quando questo vide Meng Hao avvicinarsi, iniziò a tremare e i suoi occhi luccicarono di una luce brillante.


“Io provengo dalla Terra Santa del Monte Sole! Il nostro fondatore era Patriarca Sole-“


SMACK!


Meng Hao schiaffeggiò Taiyang Zi direttamente in faccia, facendogli schizzare sangue dalla bocca, insieme ad un paio di denti. Taiyang Zi si rigirò per guardarlo, un’espressione feroce di pazzia ricopriva la sua faccia.


“Dal momento in cui ho iniziato a praticare la coltivazione,” disse Meng Hao, “Ho sentito Prescelti come te dire cose di questo genere quando erano sul punto di morire. Sai quanto è snervante!?” Pensò a quanto spesso aveva sentito parole del genere, simili a quelle proferite da Taiyang Zi, poi gli diede un calcio tagliente con il piede destro.


“Non hai appena detto che avresti bruciato le mie ossa e il mio sangue, per poi arrostire la mia anima?” Meng Hao calciò di nuovo.


La folla scioccata guardava, tremando, mentre le urla di Taiyang Zi entravano nelle loro orecchie. I Protettori del Dao e gli altri coltivatori del Monte Sole erano adirati e diversi di loro volarono in avanti.


“Fermati!!”


“Dannazione, se gli fai del male, ti richiamerai un enorme disastro addosso che affliggerà il tuo intero clan!”


“Una volta che il sole sarà sorto, sei morto! Nessuno sarà in grado di salvarti!”


I due Protettori del Dao del Monte Sole si trovavano fuori dal cortile, fissando Meng Hao e minacciandolo con parole atroci. In risposta, Meng Hao calciò Taiyang Zi ancora una volta, provocando un altro urlo miserabile, poi si girò e guardò i due Protettori del Dao.


“Io provengo dall’arcaico Antico Rito Daoista Immortale! Mio padre è-“ Meng Hao si fermò improvvisamente e si schiarì la gola. Non pochi sguardi ricolmi d’odio apparvero tra la folla, specialmente dalle persone di Monte Sole. Era alquanto ovvio che Meng Hao stesse deridendo le parole di Taiyang Zi.


Meng Hao lo afferrò e lo trascinò verso il pozzo. Sollevò la montagna e poi disse: “Perché tu e la giovane stolta non girate un po’ insieme lì sotto?!”


Gli occhi di Taiyang Zi si spalancarono e guaì completamene preso dal panico, mentre si dibatteva.


Meng Hao si schiarì la gola e poi disse, “D’accordo, Ti do un’ultima occasione. Probabilmente hai molti tesori addosso, vero?”


“Lasciami andare e puoi averli tutti!” sbottò Taiyang Zi. Era veramente spaventato; al di sotto, poteva vedere Fan Dong’er e la testa fradicia, la quale era ovviamente un misterioso spirito malvagio connesso al tempio del rito Daoista.


“Hey, io sono un gentiluomo e un uomo di parola!” rispose Meng Hao severamente. “Cosa ti fa pensare che contaminerei il mio Karma rubando i tuoi oggetti magici!?” La sua espressione divenne fredda così in fretta che Taiyang Zi rimase scioccato a bocca aperta. Comunque, ci volle solo un momento per afferrarne il significato e velocemente slegò la sua borsa da trasporto per poi tenderla in alto.


“Ecco qui, te la sto dando come regalo!”


Meng Hao la prese, l’aprì e ne guardò il contenuto. I suoi occhi si illuminarono, dopo di che si girò per guardare il medaglione di controllo appeso alla vita di Taiyang Zi.


“In verità, quello sembra molto bello…” disse.


“Puoi averlo!”


“Eee? Questa è anche molto bella.”


“Puoi… puoi averla!”


“Non ho mai visto uno di questi prima d’ora…”


“Puoi averlo…” Taiyang Zi era sul punto di piangere mentre consegnava i suoi averi uno alla volta.


La mano di Meng Hao si chiuse intorno ad un pezzo  di pietra della dimensione di un pugno color oro, che emanava un intenso calore e luce abbagliante. Dalla sensazione che emanava, sembrava quasi che qualcosa ci stesse dormendo all’interno. Quando Meng Hao la controllò con il suo senso divino, la musica di un grande Dao riempì la sua mente e sentì una pulsante aura di pericolo.


Sembrava quasi come se questa roccia… fosse un sole!


Gli occhi di Meng Hao si spalancarono mentre la osservava. Non aveva mai visto nulla di simile a questo particolare oggetto.


Lentamente tirò fuori la roccia dalla borsa da trasporto di Taiyang Zi.


Immediatamente, le persone all’esterno iniziarono a commentare sorpresi.


“Un prezioso oggetto magico! È un prezioso tesoro magico del Monte Sole!!”


“Monte Sole ha sicuramente pescato la pagliuzza più corta oggi…”


La faccia di Taiyang Zi era di un bianco pallido mentre guardava la pietra nelle mani di Meng Hao. Non aveva mai avuto la possibilità di usarla.


Meng Hao chiuse gli occhi mentre esaminava la pietra con i suoi sensi. Dopo un momento, il calore che veniva emanato dalla pietra sembrò calare e la ripose. Poi aprì gli occhi e guardò Taiyang Zi. Prese un pezzo di carta e una penna dai suoi vestiti e glieli passò.




Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
        


                                



