---
title: Capitolo 819 - Sfuggente Visione di Tempi Antichi
pubDate: 2025-03-17T11:17:34.994Z
tags:
    - issth
---


All’interno del cerchio interno del Mare della Via Lattea, l’acqua stava bollendo. Improvvisamente si innalzò una nebbia grigia, che si espanse in tutte le direzioni, ripiena di un’aura di morte.


Un’antica nave lentamente penetrò la nebbia e mentre lo faceva, sembrava far apparire le immagini vacillanti di innumerevoli mondi al suo interno.


Sembrava quasi come se la barca fosse appena arrivata dai tempi antichi e stesse facendo la sua apparizione in questo giorno di quest’era.


Sulla prua della barca c’era un vecchio uomo che indossava un’armatura dilapidata. I suoi capelli erano color argento ed era impossibile vedere le sue fattezze. Si potevano intravedere solo un paio di occhi vuoti che sembravano fissare nell’eternità, cercando la risposta a qualche domanda che non ne poteva avere.


Improvvisamente, il vecchio uomo alzò la testa e rivolse il suo sguardo verso l’antico tempio Daoista nelle Terre Orientali.


“Chi… ha scosso il mondo?”


Tutte le fluttuazioni che si stavano propagando per tutto il Pianeta Paradiso Meridionale sparirono improvvisamente.


Fuori dalla Torre del Tang, i genitori di Meng Hao stavano ascoltando la parole di Shui Dongliu e ne vennero scossi.


“Impossibile da predire. Ha cambiato il suo destino.


“Voi due non dovete interferire; troppe connessioni Karmiche sarebbero dannose per lui… Lui… è connesso al Paradiso Meridionale tramite il destino.”


“Anziano…” disse il padre di Meng Hao, la voce ansiosa mentre guardava Shui Dongliu.


“La tribolazione… è in arrivo,” mormorò Shui Dongliu. “Ho visto innumerevoli corpi e infiniti fiumi di sangue. Ho visto la calamità che lascerà solo nove montagne nel cielo stellato. Quella calamità… non è molto lontana.


“Le esistenze che erano state sottomesse non possono giungere dal tempo antico, ma quelli che sono scampati alla sottomissione toneranno pieni di vendetta…


“Quando è stata creata l’inimicizia? Qual è la radice della sua causa? Dimenticato… Hanno dimenticato ogni cosa… Nessuno ricorda ormai…


“Loro… schiavizzarono il Divino Dao e stanno arrivando.” Scosse lentamente la testa.


Nel frattempo, nelle profondità delle montagne, nel Tempio dell’Antico Rito Daoista Immortale, il terreno stava tremando. Tutti erano sorpresi mentre ascoltavano il suono stridulo delle risate mischiate ai pianti e l’incredibile ruggito proveniente dal terreno. Poi videro il tempio stesso tremare. Le spaccature si propagarono e improvvisamente, un illusorio tempio del rito Daoista apparve di nuovo.


Dentro la sala del tempio, la faccia di Meng Hao era pallida. Tutto quello che voleva era raccogliere la lampada di bronzo, quindi l’intenso scuotere e il tremare della terra gli fecero spalancare gli occhi.


Tra l’altro, adesso non riusciva a togliere le mani dalla lampada; un intenso dolore colpì la sua mano, facendogli spaccare la pelle e causando cosi la fuoriuscita di sangue, che poi veniva assorbito dalla lampada.


Le fiamme bruciarono ancor più intensamente. Emanava un bagliore rosso che sembrava capace di perforare l’aria e strappare la barriera verso i tempi antichi. Meng Hao fu improvvisamente in grado di percepire che tutto era in moto.


Le immagini intorno a lui iniziarono a roteare, girando sempre più veloci, fino a che ruggirono violentemente sotto forma di vortice.


Era difficile dire per quanto durò, ma ad un certo punto il vortice smise di muoversi. Tremando, Meng Hao si guardò intorno, vedendo… lo stesso tempio dell’antico rito Daoista che vedeva prima. Poteva sentire il suono di un sermone sul Dao e tutti sedevano a gambe incrociate sotto un fiume di stelle.


Sull’altare c’era un vecchio uomo che scosse la mano, facendo improvvisamente invertire ogni cosa nel Cielo e nella Terra; un enorme carattere “Immortale 仙” apparve…


Sorprendentemente, “l’Immortale” si sovrappose a Meng Hao. Era come se la lampada ad olio nella sua mano fosse diventata la montagna, mentre lui era la persona! Insieme, si trasformarono nel carattere… “Immortale” [1]


Innumerevoli occhi si girarono a guardarlo e la mente di Meng Hao roteò. Tutto quello che stava succedendo era decisamente incredibile, riusciva a stento a crederci.


In seguito, la lampada iniziò ad assorbire sempre più sangue. La sua faccia impallidì mentre il mondo intorno a lui roteò. I rimbombi riempirono l’aria mentre ogni cosa smise di muoversi. Sorprendentemente, Meng Hao si ritrovò a guardare ancora una volta un mondo diverso.


Una mano enorme poteva essere vista nel cielo, che poi fece direttamente collisione col terreno. C’erano diversi coltivatori impegnati in una battaglia mortale; combattevano trascinando le stelle fuori dal cielo e trasformandole in abilità divine.


Per difendersi, enormi pezzi di terra venivano strappati via dal terreno e lanciati nel cielo.


C’era un’enorme, amorfa figura con stelle brillanti sulla sua fronte. Vicino, c’erano innumerevoli creature pelose con lunghi tentacoli, larghe quanto dei pianeti, che portavano morte in ogni direzione.


Era impossibile per Meng Hao dire chi fosse amico e chi nemico. C’erano multipli poteri che combattevano l’un l’altro. Lontano, vide un’enorme fenditura aprirsi per rivelare… nove soli!


Erano nove soli che fecero tremare il cielo stellato, frantumando il vuoto in frammenti e estinguendo tutta la vita!


Inaspettatamente, i nove soli stavano trascinando un’enorme statua di pietra attraverso la voragine. Questa raffigurava un uomo con delle fattezze ordinarie che però emanava un’aura indimenticabile!


Un’ombra incredibilmente ampia iniziò ad allargarsi, sembrando avere l’intenzione di coprire l’intero cielo stellato. Era qualcosa di completamente bizzarro.


Le persone iniziarono a urlare allarmate, gridavano per il Divino Dao…


Ancora più scioccante, da una direzione diversa, nove farfalle si avvicinarono in volo. Erano incredibilmente gigantesche, più grandi di qualsiasi altra cosa. Nel momento in cui apparvero, quelli che sembravano portali che conducevano ad altri mondi si aprirono sui loro corpi, da cui emersero nubi di persone. Ancora più pazzesco era che dietro le farfalle, Meng Hao riuscì a vedere un enorme ammasso di terra che minacciava di riempire l’intero cielo mentre si avvicinava.


“Il mondo degli Immortali è l’origine di tutto il caos! Gli Immortali sono il pinnacolo della malvagità!” Era impossibile dire a chi appartenesse questa voce, che risuonò nella visione di Meng Hao. L’unica cosa che poteva vedere erano i nove soli, le nove farfalle e sotto di loro, nove scioccanti montagne.


Enormi rimbombi riempirono ogni cosa e poi la visione svanì. La mente di Meng Hao vacillò e tutto intorno a lui fu distrutto. Ancora una volta, un vortice si formò, con Meng Hao al centro di esso. Riapparve dai tempi antichi e rimise piede nella sala del tempio.


Quasi tutto il suo sangue era stato risucchiato dal corpo dalla lampada di bronzo, che… aveva fluttuato di sua iniziativa nell’aria fin sopra la testa di Meng Hao, dove al momento stava tremando leggermente.


Fu in questo istante che il cielo all’esterno… si riempì di luce!


Nel momento in cui arrivò l’alba, la lampada di bronzo tremò e si trasformò in brace. Non era estinta, ma piuttosto, trasformata in un debole fumo verde che si infilò dentro la bocca, il naso, le orecchie e gli occhi di Meng Hao. All’improvviso, sperimentò una chiarezza senza precedenti.


La mente di Meng Hao tremò e i suoi occhi luccicarono. Sapeva che ora non era il momento di esitare. Seguito dall’ombra che era il suo secondo vero sé, Meng Hao emerse dalla sala del tempio, scosse la manica per raccogliere Taiyang Zi e Song Luodan, che poi lanciò nella sua borsa da trasporto. Guardò verso il pozzo, che era ancora sigillato dalla Nona Montagna e poi lasciò senza esitazione il cortile.


Quando emerse dal cancello principale, vide che tutti all’esterno avevano espressioni vuote. Apparentemente, erano ancora nel mezzo della visione dei tempi antichi. Anche il figlio di Ji stava tremando.


Meng Hao iniziò immediatamente a volare. Tuttavia, un raggio di luce ululava nell’aria volando verso di lui. Non era altri che Zhao Yifan!


A quanto pare, era stato il primo a svegliarsi!


Altre persone iniziarono a riprendersi e quando videro Meng Hao, immediatamente rilasciarono tecniche magiche e iniziarono a inseguirlo.


“Hey, il tempio del rito Daoista è tutto vostro!” disse. Il carro da guerra apparve e immediatamente si lanciò in avanti con un’incredibile velocità. Le magie in arrivo dei suoi inseguitori lo inondarono.


Per fortuna, non si era fermato nemmeno per un istante; per di più, la sua mente era incredibilmente lucida grazie alla lampada di bronzo. Tutti gli altri, Zhao Yifan compreso, si erano appena ripresi e dato ciò, trovarono difficile usare il pieno potere delle loro basi di coltivazione.


I rimbombi riempirono l’aria e Meng Hao tossì una boccata di sangue. Comunque, era inseguito come un cane, quindi si lanciò in avanti alla massima velocità verso lo stretto sentiero circondato da entrambi i lati da alte rupi.


Sfortunatamente, lo spazio aereo era sotto restrizione e divenne subito apparente che il carro da guerra aveva difficoltà nel rimanere in aria. Iniziò a rallentare non appena imboccò lo stretto sentiero, fino a che Meng Hao fu forzato a riporlo. Non appena toccò terra, si lanciò come una freccia che era stata appena scagliata da un arco. Un sibilo poteva essere udito mentre si lanciava lontano.


C’erano centinaia di persone che lo inseguivano, nonostante nessuna di loro fosse un Prescelto. Infatti, erano i Protettori del Dao di vari clan e sette. Solo il Monte Sole e il Clan Song avevano mandato tutte le loro forze nell’inseguimento.


Gli altri Prescelti, dopo essersi svegliati, guardarono il tempio vuoto e corsero dentro.


Non appena entrarono, la montagna sopra il pozzo cadde in pezzi e si sentì il lamento desolato di una donna.


“Meng Hao! Le cose NON sono finite tra di noi!”


Fan Dong’er volò fuori dal pozzo, la faccia pallida e i capelli in disordine. Tutti gli altri Prescelti che erano infatuati di lei stavano per avvicinarsi, quando all’improvviso spalancarono la bocca. Guardavano scioccati Fan Dong’er e lentamente iniziarono ad indietreggiare.


Fan Dong’er rimase a bocca aperta e la sua faccia sbiancò. Fu in quel momento che alzò la mano destra; una luce brillante lampeggiò e uno specchio apparve. Quando guardò all'interno poté vedere che la sua faccia, nonostante fosse pallida, era ancora bella, come sempre.


Tirò un sospiro di sollievo, Eccetto che…


“Dong’er, d-dietro di te…”


“C’è qualcuno dietro di te!!”


“Perché… perché ti sei trascinata qui sopra un cadavere sulle spalle…?”


Allora, Fan Dong’er vide qualcos'altro nel riflesso dello specchio. Dietro di lei… fluttuava il corpo di una donna, lo stesso identico corpo che l’aveva tormentata nel pozzo.


Si sentì come se la testa stesse per esplodere. Immediatamente volò per aria, solo per vedere che il corpo faceva la stessa identica cosa. Era come se le loro anime fossero collegate; apparentemente, l’avrebbe seguita dovunque.


Fan Dong’er poteva solo immaginare come sarebbe stato essere seguita da un corpo che era stato a fermentare in acqua per milioni di anni… Un fatto del genere avrebbe scioccato l’intera Nona Montagna e Nono Mare, una volta che la vicenda si fosse sparsa in giro.


Fan Dong’er urlò… “Meng Hao, ti ucciderò. Ti UCCIDERÒ!!”


A questo punto, gli altri Prescelti erano già entrati nella sala del tempio. Si guardarono intorno scioccati per un momento, poi immediatamente volarono fuori dal complesso. Le spaccature si allargarono rapidamente e il terreno si frantumò formando una voragine, dentro cui cascò l’intero tempio!


Fortunatamente, tutti si mossero con una grande velocità e nessuno fu coinvolto nella distruzione. Comunque, guardarono tutti scioccati mentre le macerie del tempio venivano risucchiate dal terreno. Dopo di che, la terra ritornò nel suo stato originario, come se non ci fosse mai stato nulla li…


“Dannazione! Quella lampada di bronzo era ovviamente un tesoro prezioso del Tempio dell’Antico Rito Daoista Immortale!”


“È decisamente in possesso del Medaglione dell’Antico Dao Immortale!”


“Prendetelo! Lo spazio aereo qui è sotto restrizione, quindi non può essere andato lontano. Sigillate l’intera catena montuosa! Immobilizzate l’aria! Scavate la terra fino a che non lo troviamo!”




NOTE:


1. Da ricordare che Er Gen ha precedentemente analizzato il carattere “Immortale 仙” come composizione dei caratteri di “Persona 人”e “Montagna 山”


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
                


                                



