---
title: Capitolo 820 - Chi sta Cercando di Rubarmi gli Affari?
pubDate: 2025-03-17T11:17:34.995Z
tags:
    - issth
---


Ci volle solo un istante e ogni persona, appartenente ai vari clan e sette della Nona Montagna e del Nono Mare, scattò in movimento. Usarono una varietà di tecniche per bloccare la catena montuosa, una scioccante volontà divina, magie segrete e varie abilità divine per sparpagliarsi alla ricerca di Meng Hao.


Questo era specialmente vero per Fan Dong’er, che urlava in modo isterico mentre si affrettava nell’aria. Normalmente era circondata da un calmo e sacro portamento. Adesso non era il caso; qualsiasi bellissima donna non sarebbe in grado di sostenerlo se fosse seguita da un cadavere.


Poteva immaginare come presto le voci dell’accaduto si sarebbero propagate per tutta la Nona Montagna e il Nono Mare, cosa che fece innalzare il suo odio per Meng Hao a nuove vette.


Per quanto riguarda i Prescelti del resto delle sette e i clan, erano gente orgogliosa, i tipi che non gradivano mostrare inferiorità verso nessuno. Nonostante fossero abituati alla costante competizione, ai combattimenti con gli altri Prescelti e ai pericoli derivati, non erano abituati a finire a mani vuote le loro imprese. Invece, di solito competevano tra loro per vedere chi era riuscito ad ottenere più buona fortuna.


Ma questa volta… nelle terre di Paradiso Meridionale, dopo aver incontrato Meng Hao per la prima volta, sperimentarono un'altra cosa. Erano entrati in contatto con un’incredibile buona fortuna, ma non erano stati in grado di ottenerne nemmeno un briciolo.


E quando pensarono a Meng Hao che li aveva raggirati tutti, attuando una truffa mortale nei loro confronti, sentirono un odio tanto forte da fare prudere le gengive.


“Troppo svergognato! Quel tipo è malvagio fino al midollo!”


“Per qualcuno così estremo, NON essere famoso nel mondo esterno è semplicemente impossibile! È sicuramente un coltivatore del Pianeta Paradiso Meridionale!”


“Non importa chi sia! Gli faremo vomitare la buona fortuna che ci ha rubato!”


I sibili riempirono l’aria mentre centinaia di coltivatori usavano la loro massima velocità per spargersi tra le sconfinate montagne. Formarono una specie di rete enorme mentre cercavano Meng Hao, che procedeva cautamente. Malgrado avesse utilizzato diversi metodi, non fu in grado di riporre la lampada di bronzo nella sua borsa da trasporto. Era costretto a tenerla semplicemente lì fluttuante, tremolante sulla sua testa.


La terra intorno a lui tremava e il senso divino dilagava. Meng Hao aumentò la velocità. Queste montagne erano enormi ed erano anche piene di incantesimi restrittivi che, se fatti scattare accidentalmente, molto probabilmente lo avrebbero ucciso. A causa di questo, non era in grado di mantenere alta la sua velocità.


Mentre procedeva cautamente, i suoi occhi brillarono luminosi. Prima, si muoveva nell’area di fronte al tempio, ma adesso tutta la tentacolare catena montuosa era a sua disposizione.


“Adesso che sono costretti a venire da me uno alla volta, sono curioso di vedere chi tra questi Prescelti è attualmente il più forte!”


Il tempo passava. Presto, fu mezzogiorno. Meng Hao si trovava in una foresta, quando improvvisamente la sua espressione oscillò e si lanciò all’indietro. Una freccia nera si conficcò nel terreno precedentemente occupato da lui. Esplose, mandando polvere e vegetazione in aria. Poi si sentì un freddo sbuffo.


“Quindi, è qui che ti nascondevi!” disse qualcuno. Un giovane uomo apparve, indossando una magnifica veste viola con sopra dei draghi ricamati. Portava una corona sulla sua testa e la sua base di coltivazione era incredibile, oltre il picco della Ricerca del Dao. Non appena apparve, il suo sguardo si bloccò sulla lampada di bronzo in testa a Meng Hao.


“Se riesco a sottometterti, allora io, Sun Hai, otterrò una fama più grande di quella che ho adesso! La buona fortuna del Tempio dell’Antico Rito Daoista Immortale sarà mia!”


Vicino a Sun Hai c’era un vecchio uomo che emanava un’aura arcaica. Sembrava estremamente arcaico e nonostante fosse inizialmente poco imponente in apparenza, i suoi occhi improvvisamente cominciarono a brillare luminosi come due soli.


Sun Hai si girò verso il vecchio uomo e disse: “Sottomettilo!”


Il vecchio uomo guardò Meng Hao e sorrise. Il suo corpo poi si riempì di energia, quasi come se un Immortale fosse dentro di lui, seduto in meditazione. Mentre faceva un passo avanti, le increspature si diffusero, distorcendo l’aria intorno.


Meng Hao silenziosamente si girò per affrontare le due persone e i suoi occhi si socchiusero. Ricordava questi due; il giovane uomo era un Prescelto che aveva visto nel tempio, uno del gruppo di sette o otto che lo aveva attaccato.


“Vediamo se hai la capacità di sopprimere Meng Hao” disse con un leggero sorriso.


Mentre l’uomo faceva un passa avanti, il mondo di fronte a Meng Hao sembrò allungarsi, per poi improvvisamente restringersi tornando di nuovo normale. Quando lo scambio fu completo, il vecchio uomo si trovava direttamente di fronte Meng Hao.


“Muori!” disse freddamente, estendendo la mano destra. Una specie di sole apparve nella mano, che iniziò a emanare una luce brillante. Mentre questa lo avvolgeva, Meng Hao sbuffò con freddezza. Non solo non si ritirò, avanzò, nel mentre un’ombra apparve dietro di lui e si trasformò nel suo secondo vero sé. Emanava un’aura omicida mentre si dirigeva verso il ragazzo vestito di viola, Sun Hai.


“Uccidi prima il vecchio, poi spazza via il giovane!” disse Meng Hao freddamente. Il suo Idolo del Dharma apparve, esplodendo con l’energia della base di coltivazione a mezzo passo dalla vera Immortalità. Le mani dell’Idolo del Dharma si alzarono e spinsero all’infuori per combattere il vecchio uomo.


I rimbombi riempirono l’aria e le braccia del vecchio uomo tremarono. Una fredda luce apparve nei suoi occhi, ricolma di un’aura omicida. Il suo corpo improvvisamente sembrò diventare debole ed emaciato, ma un’incredibile energia fuoriuscì dal suo interno. Strinse il palmo in un pugno e poi colpì verso Meng Hao.


Di lato, il secondo vero sé di Meng Hao stava già combattendo Sun Hai. I boati echeggiarono e le increspature si propagarono in tutte le direzioni.


In dieci corti respiri, Meng Hao e il vecchio uomo avevano già scambiato cento mosse. Improvvisamente, un vortice color sangue apparve sotto Meng Hao e la faccia del vecchio uomo tremò in risposta. Meng Hao si lanciò all’indietro e il vortice iniziò a vorticare verso il vecchio uomo, apparentemente in grado di succhiare ogni oggetto fisico nell’area.


Gli occhi del vecchio uomo tremarono e poi compì un incantesimo. Sorprendentemente, l’immagine illusoria di un imperatore apparve dietro a lui, il quale poi scosse la mano verso Meng Hao.


Un’occhiata di disprezzo apparve sulla faccia di Meng Hao e in un battito di ciglia, si trasformò in un enorme Roc. Con una velocità scioccante, volò oltre il vecchio uomo andando verso il suo secondo vero sé e Sun Hai con la veste viola.


La faccia dell’uomo anziano sbiancò e immediatamente si lanciò all’inseguimento.


La faccia di Sun Hai tremò, poi ruggì: “Ovunque si trova l'Imperatore è territorio sovrano!” Compì un incantesimo a due mani e sputò una boccata di sangue. Un Imperatore identico a quello alle spalle dell’uomo anziano apparve dietro di lui, dopo di che l’immagine fece un passo avanti, bloccando l’intera area.


Meng Hao non disse nulla. Colpì la sua borsa da trasporto con la mano destra, facendo apparire un artiglio. Usando la conoscenza superficiale del suo funzionamento, lo lanciò in avanti.


Cielo e terra si oscurarono e lo stridio di un gatto riempì l’aria. Un illusorio gatto nero apparve, il quale poi artigliò il potere che bloccava l’area. Un rimbombo riempì l’aria mentre il potere sigillante veniva distrutto.


In quell’istante, Meng Hao in forma di roc tagliò l’aria per apparire direttamente di fronte Sun Hai, i cui occhi si restrinsero. Mentre arretrava, Meng Hao si avvicinò verso di lui con una mano a forma di artiglio e poi iniziarono a combattere.


La Nona Montagna apparve vicino Meng Hao, bloccando un attacco del vecchio uomo. Allo stesso tempo, Meng Hao sguinzagliò la Magia Afferra Stella. Apparve un’enorme mano che afferrò Sun Hai. Il sangue schizzò dalla sua bocca, mentre si dibatteva con foga, ma Meng Hao si avvicinò e spinse sul suo petto. La Grande Magia del Demone di Sangue si attivò e Sun Hai urlò mentre il corpo appassiva. Poi Meng Hao lo sigillò velocemente per poi riporlo nella borsa da trasporto.


Mentre si girava, l’uomo anziano ruggì adirato. I suoi occhi erano completamente iniettati di sangue mentre vedeva il giovane Lord Sun Hai venire catturato. Fu immediatamente colto da una violenta rabbia.


“Urlare non ti servirà a nulla,” disse Meng Hao con una fredda risata. “Non sei abbastanza forte da sopprimermi e nonostante questo mi provochi lo stesso? Hai arrecato la tua stessa morte.”


Mentre Meng Hao si lanciava velocemente all’indietro, il vecchio uomo lo inseguì, ululando furiosamente. L’immagine dell’imperatore dietro di lui emanava una scioccante pressione, facendo tremare la faccia di Meng Hao. Il vecchio uomo era un Protettore del Dao e, nonostante la sua base di coltivazione fosse sigillata, era ancora incredibilmente forte.


Meng Hao sbuffò freddamente e i suoi occhi tremarono. Fu a questo punto che, all’improvviso, Wang Mu sbucò fuori dalla foresta. Era già nell’area quando sentì le vibrazioni scaturite dal combattimento. La sua vista si offuscò e l'elettricità lo illuminò completamente. Nel respiro successivo, lui e Meng Hao si erano scambiati di posto.


“Tante grazie, fratellino Wang,” rise Meng Hao. All’istante scomparve nella foresta. Il suo secondo vero sé si trasformò in un’ombra e poi scomparve.


Wang Mu e l’adirato vecchio uomo si scontrarono l’un l’altro, causando un enorme boato. Poi voltarono le teste nella direzione in cui era scappato Meng Hao e il loro intento omicida si innalzò. Senza proferire parole, si lanciarono all’inseguimento.


Meng Hao brontolò tra se e se irritato, poi strinse i denti e accelerò.


Due ore passarono in un lampo. Oltre la sua incredibile velocità, Meng Hao aveva il Calderone dei Fulmini. Mentre scappava per la foresta, emanò il suo senso divino. La zona non era piccola e nonostante fosse inseguito, fu facile per lui farsi liberamente strada tra gli alberi.


Dopo un po’, colpì la sua borsa da trasporto con la mano destra, facendo apparire Sun Hai con la corona in testa.


“Io appartengo alla Chiesa dell’Imperatore Imm-“


POW!


Meng Hao lo prese a schiaffi su una guancia.


Gli occhi di Sun Hai si fecero rossi mentre lanciava occhiate, ansimando. Però, non disse più nulla. Meng Hao lo ignorò completamente, invece frugò nella borsa da trasporto di Sun Hai, che poi accarezzò. Alla fine, i suoi occhi si spalancarono.


“Non hai proprio nulla?” disse arrabbiato. “Che ti è successo mentre venivi qui, sei stato derubato o qualcosa del genere?” Si sentiva raggirato, nel rapire qualcuno che era in verità più povero di lui.


La borsa da trasporto di Sun Hai non aveva praticamente nulla al suo interno….


Sun Hai voleva ululare per la rabbia. Come Prescelto della Chiesa dell’Imperatore Immortale, era venuto sul Paradiso Meridionale con degli oggetti magici e anche alcuni oggetti veramente rari. Infatti, alcuni erano particolarmente utili, dato il tipo della sua base di coltivazione, e potevano spingere le sue abilità divine al picco del loro potere. Tuttavia… prima di incontrare Meng Hao, era stato rapinato in un modo veramente umiliante.


Quella era una delle ragioni per cui era stato cosi facile per Meng Hao rapirlo.


“Siete tutti banditi sul Pianeta Paradiso Meridionale?” disse Sun Hai a denti stretti, il cuore gocciolava sangue.


Meng Hao lo fissò scioccato dalla domanda. Ci pensò e non riuscì a ricordare nessuno nelle terre di Paradiso Meridionale che aveva mai cercato di rubargli gli affari. Comunque, adesso che era apparso un concorrente, realizzò che doveva restare in guardia.


“Vabbé, fa niente,” disse Meng Hao con un leggero sospiro. “Penso sia semplicemente sfortuna. Adesso, scrivi una cambiale!”


“T-tu… Scordatelo! Non scrivo nessuna cambiale!”


“Non mi dai nessun oggetto magico e non mi scrivi una cambiale?! Inutile pezzo di sterco! Se non fosse che non voglio causare problemi a mio padre e mia madre, ti abbatterei!” Fissandolo, Meng Hao si allungò e lo afferrò per i capelli, poi gli sigillò la bocca e la base di coltivazione e alla fine gli scagliò addosso un incantesimo magico minore che aveva imparato nella Setta dell’Antico Demone Immortale. Poi, si lanciò in avanti iniziando a correre, facendo strisciare Sun Hai per terra dietro di lui mantenendolo per i capelli…


Sun Hai tremava. La sua base di coltivazione era sigillata, come pure la sua bocca. Qualunque tecnica magica Meng Hao avesse usato su di lui, aveva aumentato la sua sensibilità al dolore di tanto; in tal modo, l’essere trascinato per terra gli sembrò una condanna a morte.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter


                                


                                



