---
title: Capitolo 821 - Rastrellando Li Linger!
pubDate: 2025-03-17T11:17:34.995Z
tags:
    - issth
---


Mentre veniva trascinato, Sun Hai perse conoscenza per il dolore diverse volte. Tuttavia, la sofferenza lo fece risvegliare rapidamente. Era una sensazione che non aveva mai provato prima nella sua vita.


Se fosse stato in grado di urlare, avrebbe lanciato urla incredibilmente amare.


Meng Hao nemmeno lo guardava. Teneva saldi i suoi capelli mentre lo trascinava, scegliendo apposta un percorso brusco e difficile da seguire. Sun Hai non aveva altra scelta se non sobbalzare dietro di lui sul terreno, come un serpente che si contorceva.


Presto iniziò a scendere l'oscurità. Quando tutto fu nero come la pece, la lampada di bronzo sopra la testa di Meng Hao vibrò improvvisamente. Meng Hao si fermò mentre percepiva il sangue venire assorbito dalla lampada. Il suo volto sbiancò mentre la fiamma della lampada sibilava.


Era fioca, ma scagliava svariate ombre in tutte le direzioni. Qualcuno molto lontano non sarebbe stato in grado di vederla, ma chiunque nelle vicinanze l'avrebbe notata.


Meng Hao aggrottò le sopracciglia ma, dopo aver tentato senza successo qualsiasi cosa in suo potere per impedire alla fiamma di risplendere, sospirò piano e riprese ad avanzare con occhi scintillanti. Invece di abbandonare la catena montuosa, si addentrò ancora di più, procedendo il più veloce possibile.


Qui c'erano molti più incantesimi restrittivi….


Tutto era silenzioso. C'era vento, ma non faceva assolutamente rumore mentre soffiava contro il suo viso. Il dolore di Sun Hai lo teneva sospeso tra la vita e la morte mentre Meng Hao lo trascinò appresso per molte ore. In quel momento era nel bel mezzo della notte e mentre Meng Hao camminava, si fermò improvvisamente sul posto. Una percezione di crisi mortale salì, e quando si voltò avvistò una donna che si avvicinava attraverso gli alberi.


Era incredibilmente bella e mentre camminava, sembrava come se stesse discendendo da un paradiso Immortale. Indossava un lungo abito e aveva un marchio sulla fronte con la forma di una foglia di salice. Tutto sembrava sbiadire in confronto, come se lei fosse l'unica cosa importante nel mondo.


“Dammi il Medaglione dell’Antico Dao Immortale,” disse calma. Non era altri che Li Ling'er del Pianeta del Giunco Settentrionale. Quando guardò verso Meng Hao, i suoi occhi sembravano ricolmi di corpi celesti.


Mentre camminava, l'erba ondeggiava dolcemente e diventava più alta e i fiori sbocciavano, come se la sua aura soffiasse la vita in tutto ciò che la circondava.


“Quando c'era Fan Dong'er, non mi ero accorto di quanto fossi carina,” disse Meng Hao, gli occhi spalancati. Li Ling'er era un'altra delle persone che si erano riunite per attaccarlo non molto tempo prima e, nel breve scambio che aveva avuto con lei, gli era sembrata una persona normale.


C'era qualcosa di terribile in agguato nella sua aura, sebbene l'unica cosa fisica in grado di attirare l'attenzione di Meng Hao ... fosse il segno del salice sulla sua fronte.


Tuttavia, ciò che fece ridurre gli occhi di Meng Hao a due lame affilate fu il fatto che... non c'erano protettori del Dao accanto a lei.


Ricordava chiaramente che, quando era fuori dal cortile, era seguita dai Protettori del Dao. Che non ci fosse nessuno con lei ora, indicava che era estremamente sicura di sé. Apparentemente, c'erano alcuni altri Prescelti che possedevano una simile sicurezza.


Zhao Yifan era tra questi, così come Ji Yin. Fan Dong’er era un'altra, e ora anche Li Ling’er.


La sua espressione non cambiò affatto nonostante le parole di Meng Hao, come se non gliene importasse. Continuò a camminare in avanti, con un'intensa energia che si innalzava e che fece apparire un enorme e scioccante albero alle sue spalle.


L'albero era avvizzito e secco, e il rampicante che lo avvolgeva sembrava un drago delle alluvioni. L'albero stesso era nero come la pece, ma le sue foglie erano verde smeraldo.


“Hai intenzione di darmelo, oppure no?” chiese. La sua espressione sembrava calma, ma i suoi occhi erano pieni di un orgoglio arrogante mentre lo guardava.


Meng Hao sospirò, quindi disse: “Io te lo darei volentieri ma... sono già sposato.”


Le sue parole fecero involontariamente cascare la mascella di Li Ling'er. La risposta di Meng Hao non aveva assolutamente a che fare con la sua domanda.


Mentre rimaneva a bocca aperta per lo shock, gli occhi di Meng Hao iniziarono a illuminarsi radiosi. Il suo Idolo del Dharma apparve dietro di lui e scattò avanti in un lampo, chiudendo la mano a pugno e colpendo nella direzione di Li Ling'er.


Aveva già scagliato Sun Hai in un angolo. Era legato, perciò tutto ciò che poteva fare era osservare con sguardo d'aspettativa Meng Hao e Li Ling'er cominciare a combattere.


“Voi, coltivatori aborigeni del Paradiso Meridionale, siete insetti incompetenti,” disse freddamente, il rampicante sul grande albero dietro di lei iniziò a illuminarsi, e svariati rami ne scattarono fuori, schiantandosi contro l'Idolo del Dharma di Meng Hao con un boato. Nello stesso momento, il pugno di Meng Hao si scontrò con una grande foglia che gli bloccava la strada.


Tuttavia, prima che l'espressione di Li Ling'er potesse cambiare, Meng Hao sbuffò, quindi alzò la mano sinistra, in cui apparve il Calderone dei Fulmini. Mentre l'elettricità danzava, un sorriso sprezzante apparve sul volto di Li Ling'er.


“Non puoi andartene!” disse. Mentre le parole lasciavano le sue labbra, svariati rami spuntarono intorno a Sun Hai, bloccandolo completamente sul posto.


“Non progettavo di scappare!” disse Meng Hao, quasi in contemporanea. L'elettricità lampeggiò, e i due si scambiarono di posto!


Meng Hao non aveva veramente progettato di fuggire, ma piuttosto di scambiare posto con Li Ling'er invece che con Sun Hai!


Li Ling'er era sconvolta, ma prima che potesse reagire, in un battito di ciglia e con un'eco rombante, lei e Meng Hao si erano scambiati di posto sette o otto volte..


La rapida frequenza della trasposizione era qualcosa cui Li Ling'er non poteva far fronte. Una volta andava bene, due poteva farcela. Ma dopo la terza volta, essere scrollata avanti e indietro la lasciò ciò con la sensazione che sarebbe stata fatta a pezzi.


Fortunatamente Meng Hao aveva un corpo carnale molto resistente, altrimenti sarebbe stato un problema anche per lui.


La cosa che fece sbiancare più di ogni altra cosa Li Ling'er fu che Meng Hao era in grado di lanciare attacchi anche a metà degli spostamenti avanti e indietro. Era in grado di usare le sue abilità divine esattamente come al solito, mentre spesso gli attacchi di Li Ling'er venivano interrotti.


BOOOMMMM!!


In un battito di ciglia, una luce brillante prese a risplendere da Li Ling'er. Un rampicante volò fuori, trasformandosi in un Drago delle Alluvioni che scattò tra lei e Meng Hao, creando una spaccatura nell'aria stessa e spingendoli lontano.


Li Ling'er scattò indietro velocemente, il sangue che colava dalla bocca. Alzò la testa per scoccare un'occhiata a Meng Hao, sconvolta dall'incredibile potere del suo corpo carnale.


“Spregevole!” disse. Tuttavia, l'elettricità scoppiettò intorno a Meng Hao persino quando le parole stavano lasciando le sue labbra, facendola sbiancare.


Tuttavia, Meng Hao non cambiò posizione: stava semplicemente usando i fulmini danzanti per spaventarla. Scagliò di nuovo un pugno, seguito dal suo Idolo del Dharma. Nello stesso momento, apparve il suo secondo vero sé e stava per aiutarlo a uccidere Li Ling'er quando, inaspettatamente, apparve dal nulla un Clone del Dharma!


Il Clone del Dharma prese immediatamente a combattere con il secondo vero sé di Meng Hao.


Gli scoppi riempirono l'aria e Meng Hao ruggì mentre si trasformava in un roc, il quale volò veloce come il lampo. Li Ling'er era stata già ferita seriamente, e ora veniva costretta indietro un passo alla volta. Meng Hao era incredibilmente feroce, e i suoi attacchi provocavano rombi di tuono e lampi di luce. C'era un'aura di invisibilità che lo circondava e questo fece sentire Li Ling'er soppressa.


In un breve lasso di tempo, lo spazio di pochi respiri, avevano combattuto avanti e indietro con cattiveria. La Grande Magia del Demone di Sangue ricomparve. In risposta, Li Ling'er unì le mani sopra la testa, cosa che fece illuminare il suo intero corpo di una brillante luce verde smeraldo, che la trasformò nella forma di una bottiglia magica che combatté contro la Grande Magia del Demone di Sangue.


Meng Hao passò dalla forma del roc a quella della testa del Demone di Sangue e si schiantò contro la bottiglia magica, facendola esplodere. Contemporaneamente, Li Ling'er scosse la mano destra, facendo comparire l'immagine di un rampicante, il quale colpì Meng Hao.


La testa del Demone di Sangue andò in frantumi, facendo perdere sangue dalla bocca a Meng Hao. Tuttavia, non si ritirò alla fine. Al contrario, caricò in avanti, il corpo carnale bruciante di un intesto potere. Agitò la mano, creando svariate enormi montagne una dopo l'altra. Divennero una catena montuosa che costrinse Li Ling'er a ritirarsi, il cuore pieno di shock. Da quello che poteva vedere, Meng Hao era ora più potente di quanto non era stato quanto combatteva contro Fan Dong'er.


In effetti, sembrava che stesse accumulando la sua energia!


“Potrebbe effettivamente diventare invincibile,” pensò. “Non posso permettergli di terminare di accumulare energia. Altrimenti... questa battaglia si concluderà con la mia sconfitta!” Con occhi scintillanti arretrò, gesticolando in un incantesimo a due mani, l'espressione solenne come non mai.


“Albero del Mondo, esplodi. Rimprovera i Cieli con il tuo spirito. Trasformati per me! Soffoca tutta la Terra!” Mentre parlava, spinse entrambe le mani di fronte a lei. Il suono che ne seguì sembrò sia esplosivo sia soffocato, come il battito di un cuore.


Il volto di Meng Hao tremolò. Un secondo suono si levò, quindi un terzo, e un quarto. Fu a quel punto che il grande albero dietro Li Ling'er collassò, come se fossero appena passati innumerevoli anni. I pezzi si trasformarono in un ceppo lungo trecento metri, il quale passò attraverso Li Ling'er per scattare verso Meng Hao.


Lui percepì immediatamente un senso di pericolo critico mentre il ceppo si avvicinava, come se fosse esso stesso riempito di morte. In quel momento critico, colpì la sua borsa da trasporto per recuperare una roccia.


Era la roccia dorata che sembrava un piccolo sole, che spinse verso il ceppo, riempiendola con il potere della sua base di coltivazione. Persino il suo Idolo del Dharma svanì mentre richiamava tutto il potere che poteva controllare. Una luce brillante esplose, illuminando ogni cosa nell'intera area, in un modo tale che chiunque sulla catena montuosa avrebbe potuto vedere.


Qualcosa che assomigliava ad un sole bruciante si schiantò contro il ceppo, provocando un terremoto e facendo tremare anche i corpi celesti. Il ceppo si fuse, la luce della pietra svanì. Il sangue colò dalla bocca di Meng Hao, mentre Li Ling'er venne scossa da violente convulsioni. Anche dalla sua bocca spruzzò del sangue, e si ritirò con un'espressione del più completo sconcerto sul volto.


“Cerchi di scappare?” disse Meng Hao, gli occhi scintillanti d'intento omicida. “Mia mamma non ha servitù, e tu saresti perfetta!” Così dicendo, estese la mano e puntò verso Li Ling’er.


L'Ottava Maledizione del Sigillo del Demone si levò immediatamente.


In quell'istante, il volto di Li Ling'er sbiancò. All'improvviso si era sentita come se non avesse una base di coltivazione. Durò soltanto un attimo ma, nel mezzo di una battaglia magica, un momento poteva cambiare ogni cosa.


Si fermò a mezz'aria e Meng Hao apparve accanto a lei. Stava per raggiungerla e afferrarla quando un'espressione malevola le comparve sul volto. L'aria dietro di lei tremolò mentre si preparava ancora una volta ad utilizzare la stessa magia che aveva usato pochi istanti prima.


Tuttavia, non c'era modo che Meng Hao glielo permettesse. Il Calderone dei Fulmini apparve, e ancora una volta si scambiarono posto. Quindi ancora, e ancora, fino a quando non si scambiarono per una dozzina di volte!


Persino Meng Hao aveva difficoltà a sopportare e la sua pelle aveva iniziato ad aprirsi e strapparsi. Li Ling'er era messa ancora peggio: tossiva sangue mentre veniva sottoposta a serie ferite interne.


Digrignando i denti, spezzò un contenitore di giada, provocando increspature che si diffusero nell'aria. Era chiaro che era sul punto di teletrasportarsi via. Meng Hao sbuffò quindi alzò la mano destra e utilizzò la Magia Afferra Stelle... per afferrare improvvisamente e malamente la parte posteriore di Li Ling'er e trascinarla indietro verso di lui.


Li Ling'er tremò e tutto il suo corpo si intorpidì. Le venne la pelle d'oca mentre veniva trascinata verso Meng Hao. Le sigillò la base di coltivazione, poi tutto divenne nero mentre la scagliava dentro la borsa da trasporto.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter


                                


                                



