---
title: Capitolo 825 - Zhixiang Paga il Suo Debito!
pubDate: 2025-03-17T11:17:34.996Z
tags:
    - issth
---


Sfortunatamente, il tempo era un lusso che Meng Hao non aveva!


Era circondato da vari Prescelti e Protettori del Dao dei vari clan e sette della Nona Montagna e Nono Mare. Virtualmente erano tutti presenti e nonostante potesse usare la Trasposizione dello Spostamento della Forma, aveva comunque i suoi limiti.


Tra l’altro, i Prescelti e i Protettori del Dao si erano ripresi dallo stupore della fuga all’imboscata di Meng Hao e adesso avevano iniziato di nuovo a correre per raggiungerlo.


La faccia di Meng Hao era pallida mentre correva, inseguito da Wang Mu e altri Prescelti. Gradualmente, sempre più figure iniziarono a radunarsi intorno a lui mentre lo inseguivano. Nonostante Meng Hao non potesse attualmente vederli, li poteva percepire e sapeva che ce n’erano molti.


Fan Dong’er con l’ultimo braccio che le era rimasto era visibile dietro di lui mentre lo inseguiva, Zhao Yifan invece non si vedeva da nessuna parte.


Meng Hao poteva vedere anche Fang Xiangshan del Clan Fang nella folla.


Sembrava che una grande battaglia fosse sul punto di scoppiare. Tuttavia, fu in questo momento che si sentì una forte esplosione. Il terreno sotto i piedi di Meng Hao tremò e delle grandi voragini si allargarono nei dintorni, mentre un picco montuoso di fronte a lui collassò in pezzi.


Mentre esplodeva, un enorme raggio di luce maestosa si lanciò fuori dalle rovine della montagna. Sembrava la manifestazione di un tesoro prezioso e attirò l’attenzione di tutte le persone che inseguivano Meng Hao.


Allo stesso tempo, il terreno sembrava essere sul punto di collassare. Un’enorme depressione apparve mentre un’enorme cobite [1] gialla improvvisamente emerse dal terreno, lunga quasi mille metri. In verità, non era una, ma nove in totale ad esserne apparse.


In un istante, la situazione sul campo di battaglia era completamente cambiata.


“Una cobite demoniaca!”


“Come può esserci una cobite demoniaca in questo posto!?!?”


“Dannazione! Non sono native del Pianeta Giunco Settentrionale!?”


L’intera area era stata gettata in un putiferio mentre le nove Cobiti Demoniache ruggivano sulla scena. Il terreno tremò e all’improvviso, una voce urgente venne trasmessa nella mente di Meng Hao.


“Meng Hao, dirigiti verso la terza Cobite Demoniaca!”


Grazie alla voce, Meng Hao si riprese leggermente dallo stato mentale confuso in cui si trovava. Guardò verso la terza Cobite Demoniaca e immediatamente iniziò a correrci incontro. Mentre si avvicinava, l’enorme Cobite Demoniaca aprì la bocca e lo inghiottì, poi si rituffò giù nel terreno.


Le persone sulla superficie iniziarono ad attirare l’attenzione e diversi cercarono di bloccare la cobite che si tuffava nel terreno. Tuttavia, fu in questo momento che le restanti Cobiti Demoniache esplosero spontaneamente scuotendo la terra. Allo stesso tempo, la luce brillante che luccicava dalla montagna raggiunse la massima intensità, coprendo tutta la landa fino a che tutti non poterono vedere nient’altro che luce.


Alla fine, si fece così luminosa che si trasformò in oscurità!


Per quanto riguarda Meng Hao invece, tutto si fece nero dopo che venne inghiottito dalla Cobite Demoniaca. Però, poteva percepire che la creatura si stava muovendo ad alta velocità, quindi si sedette a gambe incrociate e fece roteare la sua base di coltivazione. Velocemente iniziò ad esorcizzare la volontà Demoniaca, poi consumò grandi quantità di elisir medicinali per iniziare il processo di guarigione.


Meng Hao era stato ferito abbastanza seriamente nella battaglia avvenuta poco fa. Tuttavia, in passato, era stato ferito seriamente in molte occasioni, quindi dall’inizio alla fine, era calmo.


Il tempo passò. Alcuni giorni dopo, la Cobite Demoniaca finalmente si fermò e invece sprofondò nella terra. Gli occhi di Meng Hao si aprirono e vide che c’erano tre persone insieme a lui nel corpo a forma di tunnel della Cobite.


La persona più in avanti era una donna con il volto coperto da un velo. Era impossibile vedere chiaramente le sue fattezze, ma i suoi occhi erano stupendi e da quello era possibile dire che la donna stessa fosse bellissima.


In piedi ai suoi lati c’erano due donne anziane, entrambe avevano un’aria antica, con facce coperte di rughe. Sembravano aver visto passare molti anni entrambe e i loro occhi erano offuscati. Ovviamente, all’interno di quell’offuscamento era celata una tempestosa violenza.


Meng Hao guardò la donna e disse con calma: “Non ci vediamo da anni.”


La donna non era altri che Zhixiang!


Una delle donne di fianco a lei disse con freddezza, “La gentilezza che hai dimostrato verso la Setta del Demone Immortale ti è stata ripagata da noi due in questo giorno. La nostra Cobite Demoniaca ti ha già portato via dall’imboscata mortale che aveva preparato Ji Yin.”


La donna fissò la lampada di bronzo sulla testa di Meng Hao, poi distolse lo sguardo e non disse più nulla. Lei, insieme all’altro Protettore del Dao, si sedette a gambe incrociate.


Zhixiang fece un passo avanti per mettersi di fronte Meng Hao. Dopo averlo guardato per un momento, si coprì la bocca con una mano e rise.


Nonostante la sua faccia fosse coperta da un velo, la sua risata era dolce e attraente.


“Come ho detto, la Setta del Demone Immortale era profondamente in debito con te,” disse. Allungò la mano destra verso Meng Hao, al cui interno c’era una bottiglia di giada. “Questo è un elisir, una medicina antica della setta del Demone Immortale. Dovrebbe curare rapidamente le tue ferite.”


Meng Hao non rispose, non era neanche sorpreso da tutto questo. La voce urgente che era stata trasmessa in precedenza nella sua mente era precisamente di Zhixiang.


Prese la bottiglia di giada e la aprì. C’era un elisir rosso all’interno, il quale, basandosi sulle sue conoscenze nel Dao dell’alchimia, si capiva immediatamente fosse straordinario. Dopo un momento di considerazione, afferrò l’elisir, lo esaminò da vicino e poi lo inghiottì.


“Non hai nessun dubbio riguardo la medicina?” chiese improvvisamente Zhixiang.


“Non c’è nessuno nelle terre di Paradiso Meridionale che possa farmi del male.” Disse con calma Meng Hao.


“Oh? E l’imboscata mortale di un momento fa?”


“Mi stavo temprando attraverso l’allenamento. Se c’era davvero la possibilità per me di morire, le cose sarebbero cambiate.” Con questo, chiuse gli occhi, mentre le due donne anziane aprirono i loro e lo guardarono.


L’elisir non conteneva veleno e non appena lo consumò, si trasformò in una calda corrente che fluiva attraverso il suo corpo. La ferita sulla sua schiena guarì immediatamente e nebbia nera lentamente fuoriuscì dal palmo della sua mano destra.


Passarono alcuni giorni e quando Meng Hao riaprì gli occhi, la sua mano era piena di nebbia nera che non era altro che il Costrutto Demoniaco, il quale era adesso completamente fuori dal suo corpo.


Avendo espulso il Costrutto Demoniaco, Meng Hao sentì il suo cuore palpitare in trepidazione. Il pericolo maggiore che aveva corso in questo incidente non era quello della vita in pericolo, ma l’influenza della volontà Diabolica. Nonostante il Costrutto Demoniaco potesse dargli accesso ad un incredibile potere, doveva pagare un caro prezzo per quello.


Adesso che si era occupato del Costrutto Demoniaco, le ferite di Meng Hao erano quasi completamente guarite.


“Grazie,” disse alle due donne anziane sedute e a Zhixiang.


Lei guardò il Costrutto Demoniaco, pensò per un momento e poi guardò Meng Hao.


“Ji Yin ha sigillato il tuo secondo te stesso e l’ha portato via”


Gli occhi di Meng Hao luccicarono freddamente.


“Fa niente,” disse, “Devo solo andare a riprenderlo.” Dopo aver detto questo, si rimise in piedi, giunse le mani e si inchinò profondamente verso Zhixiang e le due donne anziane. “Grazie tante a voi.”


“Non c’è nessun motivo di essere così cortese,” rispose Zhixiang. “Ti stavamo semplicemente ripagando del favore di quell’anno.” Le due donne anziane si limitarono a guardare profondamente Meng Hao.


Zhixiang sorrise. Vedendo che Meng Hao voleva ripartire, scosse la mano, facendo apparire un vortice roteante dietro di lui. All’interno del vortice poteva essere vista la catena montuosa nel mondo esterno.


“Ciononostante, mi ricorderò di quello che avete fatto per me oggi.” Disse Meng Hao. Si inchinò ancora una volta, poi diede un’occhiata finale a Zhixiang. Lei non poté impedire al suo cuore di tremolare leggermente mentre ricordava tutto quello che era successo nell’antica Setta del Demone Immortale.


Meng Hao si girò e si incamminò verso il portale.


“Ho sentito che ti sei sposato, è vero?” chiese Zhixiang.


Meng Hao si fermò.


“È vero.”


“Congratulazioni,” Zhixiang disse con lo stesso sorriso calmo di sempre. “Oh, c’è un'altra notizia che volevo darti. Tra poco qualcosa di importante accadrà nella Nona Montagna e Nono Mare. Le Tre Grandi Società Daoiste ospiteranno un evento di reclutamento per discepoli, verrà supportato dalle Cinque Grandi Terre Sante, le tre Chiese e le Sei Sette!


“Questo genere di cose non accade spesso e quando giungerà il tempo, ogni coltivatore della Nona Montagna e del Nono Mare sopra lo stadio dell’Anima Nascente e sotto il Reame Immortale potrà parteciparvi.


“Alcune persone lo fanno nella speranza di unirsi a una setta. Altri lo fanno per i preziosi tesori dati in ricompensa per la monumentale occasione!”


Gli occhi di Meng Hao si riempirono con uno sguardo concentrato. Dopo un momento di riflessione, annuì e poi entrò nel vortice, dove svanì.


Silenzio regnava nella cobite demoniaca. Gli occhi delle due donne anziane tremarono mentre si scambiavano un’occhiata esitante.


“Mi ha fatto un grande favore,” disse con calma Zhixiang.


Le due donne anziane annuirono.


“Bene, sembrava ferito, ma è ovviamente cauto come sempre. Un Prescelto come lui ha sicuramente altri assi nella manica.


“Tra l’altro, dopo che si è svegliato, sembrava essere sicuro di avere qualcuno che lo proteggesse dall’ombra. Adesso che ci penso, ha senso, specialmente considerando che è riuscito ad entrare nel Tempio dell’Antico Rito Daoista Immortale prima di chiunque altro.”


**


Meng Hao abbandonò la Cobite Demoniaca attraverso il vortice, emergendo sotto un cielo serale. Una lingua di fuoco apparve nella lampada di bronzo sula sua testa, cosa che fece prendere un sospiro di sollievo a Meng Hao.


La lampada non si era estinta e se i suoi calcoli erano corretti, erano rimasti solo quattro giorni del periodo di 49.


“Quattro giorni…” pensò, un freddo luccichio apparve nei suoi occhi.


“In quattro giorni, la buona fortuna della lampada di bronzo sarà completa. Quando accadrà, non ci sarà più nulla a trattenermi dal far pagare a tutte queste persone il prezzo per essere venute qui!” Sbuffò freddamente e poi scomparve nella distanza di scatto.


La prima cosa che fece era trovare un posto adatto a fargli da caverna Immortale nascosta. Si sedette a gambe incrociate e iniziò a meditare facendo passare del tempo.


Mentre i giorni scorrevano, la situazione nel mondo esterno raggiunse la frenesia. Nella sconfinata catena montuosa, numerosi Prescelti e Protettori del Dao si erano sparsi in tutte le direzioni alla ricerca di Meng Hao,


Avevano impostato incantesimi sigillanti su tutta la montagna per essere sicuri che lui non potesse scappare. Fecero letteralmente qualsiasi cosa in loro potere per rintracciarlo.


La battaglia risultante dall’imboscata fece in modo che nessuno dei suoi inseguitori lo sottovalutasse più. Infatti, per loro, era diventato l’apoteosi se si parlava di Prescelti.


D’altronde, qualsiasi altro Prescelto che fosse finito in un’imboscata come quella, sarebbe stato sicuramente ucciso.


In contrasto, Meng Hao aveva seriamente ferito Zhao Yifan, tagliato il braccio di Fan Dong’er e ferito gravemente un Protettore del Dao. Durante il tutto, lui stesso era stato ferito seriamente ma era lo stesso riuscito a scappare.


Nonostante molti capirono che era stato aiutato alla fine, la sua reputazione stava crescendo rapidamente!


Uno poteva immaginare come, quando tutte queste persone avrebbero lasciato Paradiso Meridionale, avrebbero sparso le voci delle malefatte di Meng Hao per tutta la Nona Montagna e il Nono Mare!


Aveva soppresso Taiyang Zi, sigillato Song Luodan, catturato Li Ling’er e schiacciato Sun Hai e Fang Yunyi.


A causa sua, Fan Dong’er era stata trasformata da Dea a donna perseguitata da un fantasma e aveva perso anche un arto. Zhao Yifan era seriamente ferito e si era ritirato dalla battaglia. Aveva ferito un Protettore del Dao ed evaso le ricerche di all’incirca mille persone per giorni. Tutto questo… era abbastanza da lasciare qualsiasi Prescelto completamente scosso.


A questo punto, il processo di tempra di Meng Hao era completo.


Ciononostante… non era soddisfatto!


“La fine è quasi giunta!”


Il periodo di quattro giorni era finito. Mentre la ricerca continuava nel mondo esterno, gli occhi di Meng Hao si aprirono ed erano pieni di anticipazione riguardo la lampada di bronzo.




NOTE:


1. Cobitis taenia (Linnaeus 1758), pesce d’acqua dolce con corpo allungato, cilindrico, compresso lateralmente soprattutto nella parte posteriore; il capo è piccolo, conico con il profilo anteriore obliquo; la bocca è infera; gli occhi sono piccoli, spostati verso il margine dorsale; accanto ad ognuno di essi si trova una piccola spina mobile alloggiata in una piccola fessura.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter


                                


                                



