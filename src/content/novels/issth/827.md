---
title: Capitolo 827 - Mai Troppo Tardi Per la Vendetta!
pubDate: 2025-03-17T11:17:34.996Z
tags:
    - issth
---


La voce di Meng Hao echeggiò attraverso la vasta distesa del cielo. Fluttuava a mezz’aria, pieno di potere che disprezzava tutti quelli sotto lo stesso cielo. Una luce brillante lo circondava e l’Idolo del Dharma dietro di lui non sembrava minimamente illusorio. Per di più, Meng Hao emanava impulsi di potenza Immortale!


Quella… era una pressione che eccedeva un falso Immortale!


Quella… era l'ottanta percento della potenza di un vero Immortale!


Fluttuava a gambe incrociate a mezz’aria, sembrava un Immortale. I suoi occhi sembravano contenere stelle e la sua voce incuteva timore mentre echeggiava attraverso la terra come un tuono.


Colori selvaggi balenavano nel cielo, e il vento urlava. I coltivatori nelle aspre montagne circostanti potevano solo guardare, le loro menti piene di ruggiti. Questo era specialmente vero per i tre che erano stati chiamati da Meng Hao. Le loro menti erano piene di panico e shock.


La faccia di Fan Dong’er era completamente sbiancata e ansimava mentre guardava Meng Hao. Il suo cuore era in tumulto e la sua faccia era una massa di incredulità.


“La potenza di un vero Immortale! Ha veramente la potenza di un vero Immortale!”


Distanziato dai tre c’era Zhao Yifan, che si trovava su una montagna lontana, la sua faccia pallida. Aveva sofferto una grave ferita e non aveva avuto scelta se non ritirarsi dalla lotta per la buona fortuna. Adesso, guardava in silenzio Meng Hao che galleggiava per aria e iniziò a respirare pesantemente. Il desiderio di combattere bruciava nei suoi occhi, ma le sue pupille si restrinsero ed era facile vedere che internamente, era tutt’altro che calmo.


L’ultima persona che Meng Hao aveva chiamato era Ji Yin. Lui sedeva a gambe incrociate sulla cima di un'altra montagna, mentre guardava Meng Hao, la faccia era inespressiva ma le mani erano strette sui fianchi.


L’intera catena montuosa era totalmente silenziosa eccetto per il suono provocato dall’eco della voce di Meng Hao. Innumerevoli Prescelti e Protettori del Dao guardavano con menti scosse.


Fu in questo momento che le restrizioni aeree…. Improvvisamente scomparvero!


Era come se le restrizioni sullo spazio aereo fossero state utilizzate solo in preparazione all’apparizione della buona fortuna su Meng Hao.


“Ti combatto io!” qualcuno urlò. Una figura arrivò volando dalle montagne, un giovane uomo con sopracciglia come spade e occhi come stelle. Non era altri che Wang Mu!


Quando si avvicinava in volo, il suo spirito di combattimento bruciava brillante e il suo cuore era pieno di rabbia. Nessuno dei tre nomi chiamati da Meng Hao era il suo, cosa che lui prese come un’umiliazione personale.


Mentre volava, compì un incantesimo a due mani, chiamando il vento e invocando la pioggia. Ogni cosa tremò mentre tutto si trasformò in draghi neri che ruggirono mentre si lanciavano contro Meng Hao.


Lui guardava freddamente Wang Mu che si avvicinava, scosse la mano e utilizzò la Magia Afferra Stella!


Facendo affidamento sull’ottanta percento della base di coltivazione di un vero Immortale posseduta da Meng Hao, la Magia Afferra Stella fece oscurare tutto mentre un enorme mano apparve e si lanciò contro Wang Mu.


I rimbombi riempirono l’aria e Wang Mu rilasciò un urlo, estese la mano e puntò in avanti con il dito indice. Poi esplose un enorme potere, che fece fermare la discendente mano illusoria.


Wang Mu ridacchiò freddamente e continuò a proseguire verso Meng Hao. Compì un incantesimo e poi puntò verso di lui. Una volontà di sterminio esplose, trasformandosi in una scioccante energia che sembrava contenere un infinito potere distruttivo.


Ancor prima che quel potere potesse avvicinarsi, Meng Hao fece un passo in avanti, apparve direttamente di fronte Wang Mu, che immediatamente schiaffeggiò con la mano ad un’incredibile velocità. La faccia di Wang Mu era ricolma di shock vedendo che Meng Hao aveva completamente ignorato il suo attacco, e infatti, si era fatto volontariamente colpire da esso. Allo stesso tempo, il suo schiaffo colpì Wang Mu.


Un boato risuonò e Wang Mu emise un grugnito soffocato. Sangue schizzò dalla sua bocca e rotolò all’indietro. Uno sguardo da maniaco apparve sulla sua faccia ed era sul punto di lanciarsi di nuovo in combattimento quando Meng Hao sbuffò e si trasformò in un roc dorato.


Il roc dorato spiegò le sue ali, causando un’esplosione di luce dorata. Poi scomparve e si trasformò in un raggio dorato che si lanciava contro Wang Mu. Numerose montagne apparvero, che poi si unirono diventando una catena montuosa che anch’essa si lanciò contro Wang Mu.


Incredibili rimbombi si innalzarono. Wang Mu ruggì rabbioso e si dibatteva con tutta la sua forza, ma Meng Hao roteò verso di lui come un tornado. Improvvisamente, un bagliore color sangue si accese e si infranse sulla spalla di Wang Mu.


Un suono incrinato si sentì mentre la spalla destra di Wang Mu si infrangeva. Un intenso dolore lo riempì e il suo corpo fu istantaneamente ricoperto da un sudore freddo. In un battito di ciglia, iniziò ad avvizzire, tuttavia, strinse i denti, chiaramente contrario ad abbandonare la lotta.


“Sparisci!” disse Meng Hao, tirando un pugno al centro dello stomaco di Wang Mu, con l’ottanta percento del potere di un vero Immortale. Una pioggia di sangue fuoriuscì dalla bocca di Wang Mu e il suo intero corpo tremò. Meng Hao afferrò la borsa da trasporto di Wang Mu, mentre lui stesso cadeva come una meteora nel terreno sottostante, dove fece collisione con la terra. Tossì altro sangue e la sua mente si riempì d’ansia. Era completamente scioccato dal livello di potere di Meng Hao.


Tutti i coltivatori circostanti che videro la scena rimasero a bocca aperta. Gli occhi dei Prescelti erano spalancati e i Protettori del Dao guardavano con espressioni serie.


“È quasi un vero Immortale!!”


“Ha ottenuto tutta la buona fortuna del Tempio dell’Antico Rito Daoista Immortale! Dannazione!”


Mentre le espressioni di chi guardava cambiavano, Meng Hao emise un freddo sbuffo e poi passò il suo sguardo sulla folla fino a che non trovò i Protettori del Dao di Monte Sole e del Clan Li. L'intento omicida tremò nei suoi occhi mentre guardava i due uomini.


Le loro facce sbiancarono mentre Meng Hao estese la mano destra, all’interno della quale c’era il Calderone dei Fulmini. L'elettricità danzò mentre Meng Hao si scambiava di posto con una persona vicina al Protettore del Dao del Clan LI. Non appena apparve, colpì pesantemente il terreno col piede destro. Un boato riecheggiò e il terreno venne distrutto. Un vortice color sangue apparve e mentre il vecchio uomo stava per scappare, Meng Hao puntò col suo dito indice.


L’Ottava Maledizione del Sigillo del Demone venne lanciata e la faccia del vecchio uomo sbiancò. Istantaneamente venne bloccato sul posto e Meng Hao si avvicinò, aveva un incredibile corpo fisico e l’ottanta percento del potere di un vero Immortale, tutto questo venne racchiuso in tre potenti pugni che andarono a colpire il vecchio uomo in una veloce successione.


Il sangue venne spruzzato dalla bocca del vecchio uomo e la sua faccia si fece pallida. Ruggendo, compì un incantesimo, facendo apparire un'abilità divina. Un’enorme bottiglia magica apparve a mezz’aria; irradiava una sconfinata energia che istantaneamente avvolse Meng Hao.


L’Idolo del Dharma ruggì, facendo tremare tutto nell’area. Le increspature si propagarono e la bottiglia magica si distorse. Mentre la faccia del vecchio uomo iniziava a distorcersi, l’Idolo del Dharma di Meng Hao lanciò un pugno.


I boati echeggiarono mentre Meng Hao e il vecchio uomo combattevano avanti e indietro nell’aria. La grande Magia del Demone di Sangue apparve, il vortice color sangue si trasformò nella testa del Demone di Sangue che diede una feroce testata al vecchio uomo.


Il sangue spruzzò fuori dalla bocca del vecchio uomo e il suo corpo si avvizzì rapidamente. Indietreggiò, la sua espressione era di sorpresa e ferocia. A questo punto, era pronto a rimuovere il sigillo alla sua base di coltivazione, solo per rimanere scioccato dal fatto… che non poteva!


“Cosa..?” La faccia del vecchio uomo tremò mentre Meng Hao ancora una volta si trasformò in un enorme roc dorato. Abbagliante luce dorata apparve mentre si lanciava contro il vecchio uomo con una indescrivibile velocità. Chi osservava sentì solo un miserabile strillo. Quando la luce dorata finalmente scomparve, poterono vedere che la testa del vecchio uomo era esplosa completamente in pezzi.


Meng Hao prese la sua borsa da trasporto e prima che l’Anima Nascente dell’uomo potesse scappare, la fece afferrare dal suo Idolo del Dharma che poi la inghiottì.


Un’aria di ferocia riempì l’area e degli ansimi si poterono sentir provenire da ogni direzione. Il corpo di Meng Hao tremò mentre in seguito si spostò verso il Protettore del Dao del Monte Sole. Era tempo di raccogliere gli interessi dei debiti contratti da quelli che gli avevano teso un’imboscata in precedenza.


La faccia del Protettore del Dao del Monte Sole tremò, mentre si lanciava all’indietro, cercando di rimuovere il sigillo alla sua base di coltivazione. Poi, la faccia sbiancò completamente quando anche lui realizzò… che non poteva rimuovere il sigillo!


La testa si intorpidì e iniziò a scappare più in fretta che poteva.


“Compagni Daoisti!” urlò miseramente. “Unite le forze con me per uccidere questo bastardo!!”


Immediatamente, quattro o cinque persone si avvicinarono volando, chiaramente intenti a bloccare il cammino a Meng Hao. Tuttavia, fu in questo istante che l'elettricità iniziò a danzare e Meng Hao usò la Trasposizione dello Spostamento della Forma per apparire direttamente di fronte al vecchio uomo del Monte Sole. La sua espressione era fredda e i suoi occhi tremarono, colmi di intento omicida mentre alzava la mano. La Grande Magia del Demone di Sangue apparve, un enorme vortice che immediatamente avvolse il vecchio Protettore del Dao.


I rimbombi riempirono l’aria, mischiati alle urla raccapriccianti del vecchio uomo. Meng Hao e il vecchio uomo rimasero all’interno del vortice solo per pochi attimi di tempo prima che i quattro o cinque aiutanti si avvicinassero e iniziassero a lanciare abilità divine. Il vortice color sangue scomparve e il corpo di Meng Hao tremò e riapparve lontano. Per quanto riguarda il vecchio uomo del Monte Sole, ormai era solo uno scheletro.


Tutta la sua carne e sangue, la sua base di coltivazione e la sua anima, erano stati assorbiti!


“Uccidetelo!”


“Uniamo le forze per spazzarlo via!”


“È sul ciglio della vera Immortalità! Raffiniamo il suo corpo e potremmo essere in grado di produrre un Elisir della Vera Immortalità!” Setto o otto persone si avvicinarono in volo, inclusi diversi Prescelti e Protettori del Dao. Dopo aver unito le forze con le persone che avevano appena attaccato, composero una forza di più di una dozzina di persone, che si trasformò in raggi di luce che si lanciarono contro Meng Hao.


Un altro gruppo di all’incirca dieci persone si avvicinò da un'altra direzione.


C’erano altri che guardavano con occhi tremanti. Dovevano ammettere che Meng Hao era davvero potente, ma era solo una persona. Nelle loro menti, non era abbastanza per batterli tutti insieme.


Dozzine di persone si avvicinarono a Meng Hao, che fluttuava nell’aria. Nel momento in cui stavano per lanciare i loro attacchi mortali, Meng Hao iniziò a ridere con freddezza. L’immagine della prima forma di spada di suo padre apparve nella sua mente mentre prendeva un profondo respiro, piegò il corpo come un arco e alzò la mano destra.


In un battito di ciglia, sembrò diventare un buco nero, succhiando al suo interno tutto il potere dei Cieli e della Terra. Il qi di spada apparve e mentre le persone si avvicinavano, la mano di Meng Hao improvvisamente tagliò verso il basso.


Un sorprendente raggio di qi di spada esplose, tagliando verso ogni direzione. Rimbombi riempirono l’aria e dozzine di attaccanti si lanciarono all’indietro, le facce piene di shock. Ce n’erano addirittura due o tre che erano stati direttamente tagliati dal qi di spada e poi vennero fatti a pezzi, lasciandosi indietro solo urla raccapriccianti.


Meng Hao sfruttò questa leggera pausa per usare di nuovo il Calderone dei Fulmini e la Trasposizione dello Spostamento della Forma per… avvicinarsi a Fan Dong’er!


“Fan Dong’er, tu volevi uccidermi, giusto? Ebbene, eccomi qui!”


La faccia di Fan Dong’er si distorse. Arrivati a questo punto, il potere di Meng Hao lo aveva reso virtualmente invincibile. Non c’era possibilità per nessuno di bloccargli la strada. Finora, Fan Dong’er aveva perso un braccio ed era stata gravemente ferita. Nonostante si fosse ripresa in qualche modo, il processo non era completo e lei sapeva che non era possibile per lei vincere contro Meng Hao. La sua faccia sbiancò mentre indietreggiava.


Non appena iniziò a indietreggiare, Meng Hao divenne un roc dorato che si lanciò contro di lei con una velocità incredibile. La luce dorata riempì l’aria, gli fu addosso in un battito di ciglia.


Dalla distanza, tutti poterono vedere la bellissima Fan Dong’er, con icapelli in disordine, che fronteggiava un gigantesco roc dorato, che estese ferocemente i suoi artigli contro di lei.


Molti dei Prescelti circostanti ammiravano enormemente Fan Dong’er, quindi quando videro cosa stava succedendo, le loro facce sbiancarono. Ce n’erano addirittura sette o otto che immediatamente iniziarono a volare verso Meng Hao.


“Meng Hao, ti stai spingendo troppo oltre!!” pianse Fan Dong’er miseramente.


“Chi se ne importa!” rispose lui freddamente. Il roc dorato si avvicinò.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter
Grazie!
-MadOtter

