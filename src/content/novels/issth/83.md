---
title: Capitolo 83 - Patriarca, Riguardo al Veleno del Discepolo...?
pubDate: 2025-03-17T11:17:34.771Z
tags:
    - issth
---


Nel fare il primo passo, sangue e Qi si rimestarono, e lui non fu più di mezza età, ma un adolescente, che si muoveva al triplo della velocità rispetto a prima.


Fece un altro passo e il suo corpo ebbe un fremito. I suoi abiti caddero al suolo, poiché si era trasformato in un bambino. Di nuovo, la sua velocità triplicò. A questo punto il suo corpo era quasi del tutto trasparente e una luce tricolore cominciò ad avvolgerlo.


Con il terzo passo, il suo corpo da bambino si ridusse ad un Nucleo rotante. Ancora una volta, la sua velocità triplicò quando si diresse a gran velocità verso l'uscita del vortice.


Queste tre persone erano tutte Eccentrici alla Formazione del Nucleo. Ovviamente, non sarebbero andati in un posto tanto pericoloso senza prendere determinate precauzioni. Per quanto riguarda chiunque altro fosse già morto, le cose erano accadute solo troppo velocemente. Riguardo a loro tre, se anche solo uno fosse scappato, avrebbe potuto far arrivare la notizia agli esperti delle grandi Sette nel Dominio Meridionale e loro sarebbero venuti ad uccidere Patriarca Affidabilità.


Ci volle un po' per descrivere tutto, ma avvenne con grande velocità. Mentre loro tre cercarono di fuggire, Lord Rivelazione scelse di restare lì, con gli occhi ardenti di lampi.  La sua mano destra si mosse velocemente in segno di incantesimo. Il grande occhio sul suo abito sembrò prendere vita improvvisamente. Da questo partì una luce in avanti, che splendeva nel puntare non a Patriarca Affidabilità, ma ai tre Coltivatori alla Formazione del Nucleo in fuga.


“Avete superato i limiti,” disse Patriarca Affidabilità con una voce imponente. Batté il suo piede sul terreno, al che delle increspature si diffusero fino a riempire l'aria. Un urlo agghiacciante pervase l'aria stessa dopo che il Coltivatore della Setta della Corrente Tortuosa, che era sul punto di fuggire, venne spinto all'indietro e poi dentro la quarta lampada ad olio.


Allo stesso tempo, la mano destra di Patriarca Affidabilità sbatté sul suolo. Questo tremò al comparire di un incantesimo restrittivo, dal quale venne fuori una sottile striscia nera di luce che si trasformò in un teschio nero. Il teschio ruotò attorno a Patriarca Affidabilità, e poi balenò verso il Coltivatore che stava cercando di fuggire con il teletrasporto del contenitore di giada.


Quando le onde del teletrasporto si espansero, il teschio fece una risatina malvagia, poi sparì.


Dopodiché, Patriarca Affidabilità sollevò la sua mano sinistra verso il Nucleo che stava scattando in direzione del vortice. Proprio quando sembrava che fosse sul punto di entrarci, un urlo da far gelare il sangue risuonò e il Nucleo esplose. Nonostante questo, il potere dell'esplosione rimase contenuto poiché volò indietro verso Patriarca Affidabilità.


Egli lo prese al volo e tra il candido bagliore si poté vedere la sagoma del corpo del Coltivatore lottare freneticamente. Patriarca Affidabilità strizzò il bagliore e questo poco a poco si rapprese sotto forma di un Nucleo tricolore. Scosse la sua manica e lo lanciò per accendere la quinta lampada ad olio.


Al contempo, agitò la sua mano sinistra, colpendo la luce proiettata in quel momento dall'occhio presente sull'abito di Lord Rivelazione.


Un boato pervase l'aria, e un gran numero di crepe comparvero sull'incantesimo restrittivo che copriva il suolo. Del sangue sgocciolava dai lati della bocca di Lord Rivelazione e il suo volto divenne più pallido, ma i suoi occhi non avevano il minimo accenno di panico. Al contrario, brillarono di una luce strana nel momento in cui batté rapidamente in ritirata.


Grandi quantità di forza vitale confluirono verso Patriarca Affidabilità, pervadendo il suo corpo. Il suo volto era quasi del tutto guarito. Rimase lì a guardare Lord Rivelazione, con le mani congiunte dietro la schiena.


“Tu sei il clone allo stadio dell'Anima Nascente di chi? Osi mischiarti a questi mocciosi alla Formazione del Nucleo che cospirano contro di me?”


“Sei davvero all'altezza della tua reputazione, Patriarca Affidabilità,” disse Lord Rivelazione con un sorriso e la voce roca. “Sei riuscito a capire con un solo sguardo che sono un clone. Tuttavia, non sono qui per cospirare contro di te. Senza di me, questi Coltivatori alla Formazione del Nucleo non avrebbero osato venire qui. In realtà, c'è una questione che riguarda la fortuna Celeste di cui vorrei discutere con te”. Le sue labbra ebbero un leggero fremito quando finì di parlare.


Patriarca Affidabilità aggrottò la fronte, con uno sguardo pensieroso negli occhi.


All'improvviso, qualcosa di nero balenò davanti a loro. Il teschio volante ricomparve. Nella sua bocca vi era un Nucleo tricolore. Volò al fianco di Patriarca Affidabilità. Lui scosse la sua manica e il Nucleo andò ad accendere la sesta lampada ad olio.


Poiché aveva assistito a tutto ciò, il cuore di Meng Hao vacillò. Guardò Lord Rivelazione. Venne fuori che in effetti era solo un clone, eppure era allo stadio dell'Anima Nascente! Ascoltando ciò che aveva detto, Meng Hao capì che le vicende qui erano molto più complicate di quello che aveva immaginato.


“Se il suo clone è allo stadio dell'Anima Nascente, allora... a che stadio è il suo vero io?”. Meng Hao fece un respiro profondo, pensando all'elisir avvelenato tricolore, il suo volto stravolto.


“Patriarca Affidabilità,” disse Lord Rivelazione con un sorriso, “il Dominio Meridionale è destinato a cadere nel caos. Cosa pensi tu di questo?”


“Intendi la cazzata dell'Immortale dell'Alba? Non potrebbe fregarmene di meno. Ma dato che sei qui con la tua Anima Nascente, potrei cogliere l'opportunità per alimentarmi ancora un po'”. I suoi occhi brillarono quando fece un passo in avanti e alzò la sua mano verso Lord Rivelazione.


“Patriarca Rivelazione, dovresti davvero riflettere meglio sulle cose. Sei solo un Coltivatore alla Recisione dello Spirito, osi davvero sfidare l'Immortale dell'Alba?”. Il volto di Lord Rivelazione impallidì al vedere Patriarca Affidabilità sollevare il dito. Un boato risuonò quando una potente nebbia si formò e iniziò a circondarlo. Patriarca Affidabilità liberò una gelida sbuffata.


La nebbia ribollì e il rumore fragoroso si unì alle urla di Lord Rivelazione fino a quando non parve che la Grotta dell'Immortale stesse per crollare. Per prima cosa, sembrò che gli incantesimi restrittivi nelle vicinanze si fossero disintegrati, ma questi iniziarono a ripristinarsi prima che ciò potesse succedere.


Meng Hao continuò a guardare sconcertato mentre gli incantesimi oscillavano tra il cedere e il ripristinarsi. La nebbia sollevò Lord Rivelazione più in alto. Egli liberò un grido agghiacciante non appena la nebbia lo strinse, facendo fuoriuscire il sangue a schizzi dal suo corpo e inzuppare i suoi abiti. I suoi occhi si riempirono d'odio.


“Arte Demoniaca, Guerra!”. La voce cupa di Patriarca Affidabilità risuonò nella nebbia. Questa sembrava divorasse Lord Rivelazione. Nel profondo, una luce splendente brillò, e si riuscì a vedere l'immagine sfocata di fiamme e fumo. Comunque, nulla poteva essere visto chiaramente. Si potevano solo sentire urla agghiaccianti.


“Patriarca Affidabilità, posso farcela senza questo clone, ma non credere che sarà così semplice distruggermi!”


Le immagini e le sensazioni sembravano colpire Meng Hao. Non si poteva più descrivere questa battaglia in termini di tecniche magiche. Non riuscì nemmeno a pensare a nessuna parola che potesse farlo. La possente voce di Patriarca Affidabilità e le urla di Lord Rivelazione fecero si che Meng Hao si rendesse conto di quanto questo scontro andasse oltre lo stadio della Formazione del Nucleo.


Fissò senza comprendere, con la testa che girava, come se fosse stata aperta una nuova porta lungo il cammino della vita. Questo rappresentava cosa significasse davvero essere un Coltivatore. Questo era il reale sentiero di ribellione contro i Cieli. Questa era la vera forza onnipotente di un Coltivatore.


Trascorse un breve lasso di tempo, durante il quale il boato continuò a risuonare. La nebbia si ritirò all'improvviso, poi tornò per circondare Patriarca Affidabilità. Quando guardò più attentamente, Meng Hao rimase scioccato nel vedere che ora i lineamenti di Patriarca Affidabilità somigliassero così tanto a quelli di Lord Rivelazione.


Era quasi come se Patriarca Affidabilità avesse occupato il corpo di Lord Rivelazione. Poi i tratti iniziarono a fondersi fino a quando Lord Rivelazione non fu completamente sparito, assorbito del tutto.


Un'incommensurabile quantità di segni neri del sigillo giravano attorno a Patriarca Affidabilità. Mentre fluttuava lì nel cielo, emanò un'aria bizzarra.


Tra le mani stringeva la piccola immagine di una persona. Il suo volto era contorto con violenza, ma i suoi occhi erano chiusi. Sembrava... Lord Rivelazione!


Questa era la sua Anima Nascente!


La nebbia si dissolse, e tutto divenne tranquillo. Non apparvero ulteriori rotture sugli incantesimi restrittivi. Sembravano essere in fase di ripristino veloce. A guardarli, non gli sarebbe servito molto tempo per ripristinarsi completamente. Patriarca Affidabilità scosse la sua manica, e l'Anima Nascente di Lord Rivelazione schizzò nella settima lampada ad olio. L'Anima nascente fungeva da olio e la forza vitale di Lord Rivelazione si tramutò in fiamme non appena la lampada si accese.


La luce delle lampade pervase la Grotta dell'Immortale, illuminando ogni cosa con un bagliore tremolante che sembrava spettrale e terrificante.


Patriarca Affidabilità si guardò intorno, e il suo sguardo si posò su Meng Hao. Fece un leggero cenno con il capo, e poi si voltò per rientrare nella larga fessura sul terreno.


Meng Hao fece qualche passo in avanti nervosamente. Serrando le mani si inchinò, e a gran voce disse “Patriarca, per portare quelle persone qui, il Discepolo ha consumato alcuni elisir avvelenati. Patriarca, puoi disperdere il veleno per favore?


“È solo un po' di veleno, posso disperderlo in maniera facile, come fare un respiro. Solo, aspetta un attimo. Devo assorbire quest'Anima Nascente, così come il vero io di quest'uomo. Solo allora disperderò il veleno per te. Non preoccuparti. Oh, sei stato abbastanza bravo. Ho una ricompensa per te. Prendi questa. Questo è il tuo premio”. Senza nemmeno guardare indietro, Patriarca Affidabilità scosse la sua manica, lanciando una Pietra dello Spirito di basso livello verso Meng Hao. Il suo corpo aveva già toccato il suolo, e stava iniziando ad entrare nella fessura.


Meng Hao fissò senza parole la comunissima Pietra dello Spirito di basso livello. Serrò la mandibola e parlò ancora.


“La ricompensa è una Pietra dello Spirito di basso livello?”


“Pietra dello Spirito di basso livello?” disse in modo poco amichevole. “È vero. È una Pietra dello Spirito di basso livello. Ma se guardi attentamente, si tratta davvero di una Pietra dello Spirito di basso livello?”. Saltò verso la fessura.


Meng Hao guardò sconcertato a bocca aperta, volgendo lo sguardo sulla Pietra nella sua mano. Mentre guarda Patriarca Affidabilità sparire nella fessura, parlò ancora. “Patriarca, tu... quanto ci vuole prima che tu possa disperdere il veleno del Discepolo?”


“Non molto. Accadrà presto. Ho solo tre, magari cinquecento anni di lavoro da svolgere. Ok, bene, ora devo proprio andare a meditare in isolamento”. Mormorò tra sé e sé riguardo alla difficoltà di disperdere il veleno e al fatto che la sua base di Coltivazione non era ancora completamente guarita. Basandosi su quello che gli sarebbe costato, non ne sarebbe valsa la pena. Inoltre, aveva il suo grande piano a cui pensare. Riguardo alla Pietra dello Spirito... era davvero soltanto una comune Pietra dello Spirito di basso livello. Non si faceva alcuno scrupolo a ingannare i membri della generazione corrente. Aveva fatto cose del genere molte volte in passato. Aveva truffato molti Coltivatori ai tempi della Setta del Sigillo del Demone. Dando un altro colpo di tosse secco per cercare di mascherare ogni cosa, chinò il capo e spari nella fessura. Non appena entrò, questa si richiuse alle sue spalle.
                                


                                



