---
title: Capitolo 848 - Anziano, Portatene un'Altra!
pubDate: 2025-03-17T11:17:35.000Z
tags:
    - issth
---


Nella Strada Antica dell’Anima Nascente, una luce brillante si innalzò. Ciccio fissava con sguardo vuoto la stele di pietra di fronte a lui; il raggio di luce che comparve era alto solo 90 metri, anche se ce n’erano altri che non erano alti quanto il suo.


“Cacchio!” pensò, i suoi occhi accesi dalla furia. “Perché il mio talento latente non è il migliore? Questo non ha senso! Molti anni fa la setta del Gelo Dorato mi aveva detto che il mio talento latente era ineguagliato in tutto il mondo!” Si rattristò maggiormente quando si girò e vide che la colonna di luce di Wang Youcai, era alta 150 metri.


Poi si voltò a guardare Chen Fan e gli occhi di Ciccio si spalancarono per l’incredulità. Il suo raggio di luce… era in verità tra le colonne di 300 metri!


La colonna di Li Shiqi non era così alta, ma arrivò comunque a 250 metri.


Nella Strada Antica della Ricerca del Dao, mentre i competitori piazzarono le loro mani sulle stele di pietra, una luce radiosa si innalzò, riempiendo l’area di luce scintillante. Solo la stele di Meng Hao era priva di qualsiasi tipo di luce. Sorrideva ironicamente.


Era impossibile per la stele rilasciare alcuna luce, poiché il potere gentile che era la fonte della luce non era più ritornato nella stele dopo essere entrato in Meng Hao. Invece, era stato inghiottito dal meridiano Immortale etereo dentro di lui.


Al momento, il pubblico all’esterno era in scompiglio. Molta importanza veniva attribuita alla parte del talento latente dell’evento. Dopotutto, il talento latente era un importante fondamento per i coltivatori e tutte le sette facevano molta attenzione ad esso. I coltivatori che dimostravano di avere un’inusuale quantità di talento latente, venivano immediatamente annotati.


C’erano non poche persone che voltarono il loro sguardo verso Meng Hao. Aveva ottenuto il primo posto nelle due prove precedenti, cosa che lo mise direttamente sotto i riflettori. Molte persone stavano aspettando di vedere se fosse riuscito ad ottenere il primo posto anche nella terza prova. Ovviamente, c’erano anche altri che guardavano con freddi sorrisi, aspettando solo l’occasione per poterlo denigrare.


A questo punto, tutte le stele di pietra erano illuminate, sia quelle della Recisione dello Spirito che quelle della Ricerca del Dao. Ora, tutta l’attenzione era concentrata su Meng Hao…


Questo era specialmente vero perché, dopo aver preso la prima posizione nelle prime due prove, era ora davanti a tutti nell’Antica Strada. Non c’erano nemmeno altri coltivatori intorno a lui, cosa che rese la sua posizione persino più cospicua.


“Che sta facendo Fang Mu?”


“Eee? Non sta uscendo nessuna luce dalla stele di pietra? Cosa c’è che non va? È impossibile che sia completamente privo di talento latente. Anche se fosse esiguo, ci sarebbe lo stesso un po’ di luce, giusto?”


“Forse non ha ancora iniziato l’analisi. Però aspetta, la sua mano è chiaramente appoggiata sulla stele di pietra!”


Presto, tutti all’esterno stavano guardando l’immagine di Meng Hao nel vortice schermo, rimanendo sorpresi.


Anche i potenti esperti delle varie sette stavano guardando, come pure tutti all’interno del palazzo nel cielo stellato. Tutti gli esperti delle Tre Chiese e Sei Sette, le Cinque Grandi Terre Sante, i Quattro Grandi Clan e persino le Tre Grandi Società Daoiste, stavano ora guardando Meng Hao e la sua stele di pietra senza luce.


“Che furbata sta cercando di realizzare quel piccolo bastardo?” pensò Patriarca Affidabilità, la sua faccia distorta dalla furia. Nonostante avesse un rapporto complesso con Meng Hao, lui era il solo discepolo della fazione interna della Setta dell’Affidabilità. Quindi, la scena che si stava svolgendo al momento fece sentire Patriarca Affidabilità come se fosse caduto in disgrazia.


Nelle vaste Terre Orientali, Fang Xiufeng e Meng Li stavano guardando scioccati. Sapevano esattamente che tipo di talento latente possedesse Meng Hao. Nonostante avesse sperimentato la Tribolazione del Settimo Anno, lui era la prima persona nell’intero Clan Fang che da molto tempo avesse sperimentato una seconda e addirittura una terza vita.


A causa di questo, sapevano che la sua linea di sangue scorreva particolarmente forte. La linea di sangue di un coltivatore era un aspetto del suo talento latente, per questo non riuscirono a capire perché la stele di pietra di fronte a Meng Hao non stesse emettendo la minima luce.


Meng Hao si schiarì la gola e poi si voltò a guardare tutte le altre persone intorno e le loro colonne di luce. Sentiva tutti gli sguardi premere sulla sua schiena, lentamente sollevò la mano per poi appoggiarla di nuovo sulla stele di pietra.


Il potere gentile apparve ancora una volta, ma come l’ultima volta, il meridiano Immortale lo inghiottì. Fu in questo momento che Meng Hao notò che dopo aver assorbito il potere, il meridiano Immortale era leggermente diverso.


Con noncuranza alzò la sua mano per poi spingerla verso il basso, facendo diffondere altro potere gentile al suo interno. Il pubblico guardava scioccato mentre Meng Hao provava continuamente ad attivare la luce.


Dopo aver provato sette o otto volte, realizzò che il meridiano Immortale aveva assorbito troppo potere gentile, lasciandone la stele completamente esausta. Tuttavia, il meridiano Immortale dentro di lui era cambiato rispetto alla precedente forma illusoria. All’incirca dieci percento di esso si era solidificato.


Questo sviluppo fece battere il cuore di Meng Hao di gioia ed eccitazione. Sapeva che nel momento in cui il meridiano Immortale fosse stato completo, avrebbe raggiunto la vera Immortalità.


Sopprimendo questa eccitazione, coprì il suo volto con un’espressione di sorpresa e poi spinse la mano in giù verso la stele di pietra un altro paio di volte per simulare un altro tentativo. Si guardò intorno, poi guardò in su, apparentemente frustrato e chiamò verso il vuoto: “Anziano Ling Yunzi, siete li!? Questa stele di pietra è rotta! Posso averne un'altra?”


“In verità, signore, sarebbe meglio cacciarne svariate, giusto in caso ce ne siano altre rotte. In questo modo sarà meno frustrante alla lunga.” Guardò all’insù verso il cielo stellato, un’espressione di ardente aspettativa copriva il suo volto.


Tutto era silenzioso. Tutti gli altri coltivatori nella Strada Antica della Ricerca del Dao guardavano in silenzio.


Nel palazzo all’interno del cielo stellato, i Patriarchi delle varie sette erano tutti accigliati. Tuttavia, sapevano che le Rovine dell’Immortalità erano avvolte nel mistero. Anche se le Tre Grandi Società Daoiste detenevano il controllo delle tre Strade Antiche, c’erano molte cose a proposito di esse che loro non capivano.


Dopo un lungo momento, il Patriarca del Mondo del Dio dei Nove Mari disse: “Compagno Daoista Ling Yunzi, dagliene un’altra.”


La voce echeggiò nell’Antica Strada della Ricerca del Dao e Ling Yunzi si materializzò dal vuoto. Guardò Meng Hao in basso con indifferenza, poi scosse la sua manica, facendo svanire la stele di pietra di fronte Meng Hao come se fosse stata teletrasportata via. Alcuni momenti dopo, venne rimpiazzata da un'altra stele di pietra.


Gli occhi di Meng Hao luccicarono e velocemente appoggiò la sua mano sulla stele di pietra.


“Illuminati!” muggì. Il potere gentile ancora una volta entrò nel suo corpo e iniziò a fluirci dentro. Allo stesso tempo, un impercettibile tremolio apparve negli occhi di Meng Hao mentre usava sia la gelatina di carne che la piuma nera per celare tutto quello che stava accadendo dentro di lui.


Il meridiano Immortale rapidamente risucchiò tutto il potere, anche se non sembrò avere un drastico cambiamento sul meridiano stesso. Meng Hao sbatté gli occhi. Poi, mentre Ling Yunzi guardava con occhi spalancati, in modo melodrammatico ispezionò la stele di pietra e provò ad appoggiarci la mano diverse volte. Presto, tutto il potere della stele di pietra venne assorbito dal meridiano Immortale.


Ling Yunzi non era l’unico che stava prestando particolare attenzione a quello che stava accadendo. Anche le persone all’interno del palazzo nel cielo stellato stavano guardando e di conseguenza si accigliarono ancora di più.


“Qualcosa non quadra!”


“La stele di pietra non è difettosa. Anche se tutto sembra normale, in verità succede qualcosa di strano all’interno del suo corpo.”


“Dovrebbe coltivare un qualche tipo di magia Daoista unica…”


Mentre le discussioni ronzavano nel palazzo, un vecchio uomo che indossava una lunga veste cremisi improvvisamente si alzò in piedi.


“Non c’è bisogno di alcun test,” disse. “Signore e signori, Monte Sole sarebbe lieto di dissolvere ogni dubbio per voi. Lo recluterò per unirsi a Monte Sole, così ogni disputa sarà risolta.” Ridendo di gusto, iniziò a camminare in avanti, ma poi il suo cammino venne improvvisamente ostruito.


“Non c’è bisogno che la Terra Santa del Monte Sole si accolli questo problema! La Società del Bastoncino di Incenso Ardente è più che lieta di correre il rischio di reclutarlo.”


In un battito di ciglia, l’atmosfera nel palazzo era diventata completamente accesa. Mentre competevano verbalmente sulla questione, Meng Hao era in piedi sul suo altare nell’Antica Strada della Ricerca del Dao. Sospirando, guardò in su verso Ling Yunzi che era scuro in volto.


“Anziano, anche… anche questo è rotto! Perché non me ne date qualche altro…?”


Ling Yunzi lo fissò silenziosamente per un momento, poi scosse la mano. Rimbombi riecheggiarono mentre quattro stele con sopra il carattere ‘talento’ apparvero.


Il cuore di Meng Hao tremò, tossicchiò di nuovo e iniziò la prova.


“Hm, questa è rotto.


“Eee? Anche questa è rotta! Dannazione!


“Per tutti i cieli! Chi avrebbe mai pensato che anche questa fosse rotta!


“Io… Io non ci credo! Anche questa è rotta!” Meng Hao guardò in su con un’espressione imbarazzata e addolorata, come se i Cieli gli stessero facendo un crudele scherzo. Ling Yunzi guardò di rimando con un’espressione estremamente sgradevole.


Ovviamente, dentro di lui, Meng Hao era estremamente eccitato. Nonostante le precedenti cinque stele di pietra non fossero state estremamente efficaci, avevano spinto il suo meridiano Immortale dal dieci al venti percento di completezza.


Ovviamente, tutte le folle che guardavano dalla Nona Montagna e Mare non sapevano se ridere o piangere. Nonostante Meng Hao non fosse più in prima posizione, era ancor di più il centro dell’attenzione rispetto a quando occupava il primo posto.


“Anziano, perché non me ne da altre dieci,” disse Meng Hao con aspettativa.


Le sopracciglia di Ling Yunzi tremarono. Con un freddo sbuffo, scosse la mano, poi in modo apatico annunciò il vincitore del primo posto della terza prova.


Dopo di che disse, “La prossima fase testa la base di coltivazione! Che la prova inizi!”


Mentre le sue parole vennero udite, le stele di pietra del ‘talento’ scomparvero.


Il vincitore del primo posto della terza prova fissò Meng Hao frustrato, ma non poté far altro che ingoiare la sua rabbia.


“Anziano!” disse Meng Hao con ansia. “Hey, anziano! Io non ho finito con la prova! Non è giusto!”


Ling Yunzi ignorò completamente Meng Hao, infatti svanì.


Nessuno prestò attenzione alle lamentele di Meng Hao. Allo stesso tempo tutti gli altri nella Strada Antica della Ricerca del Dao fecero un passo avanti verso la stele di pietra della ‘coltivazione’. I Patriarchi nel palazzo nel cielo stellato guardavano con occhi luccicanti. Nonostante stessero battibeccando un momento prima, tutto veniva eseguito seguendo i vari piani che avevano preparato.


La folla nella Nona Montagna e Nono Mare, aveva inizialmente alte aspettative per la terza prova, ma dopo quello che era successo con Fang Mu, il morale… era completamente diverso.


“È così ingiusto!” brontolò Meng Hao. Avanzò verso la stele di pietra della ‘coltivazione’, allungò la sua mano destra e fu estasiato nello scoprire che il potere gentile, anche se leggermente diverso dal potere di prima, era in verità leggermente più forte. Non appena entrò nel suo corpo e iniziò a circolare, il meridiano Immortale tremò e poi, assetato, si distese per assorbire tutto il potere.


“Dannazione! Come può essere rotta anche questa?” esclamò Meng Hao, sembrando furioso. Mentre tutte le altre stele di pietra intorno a lui si illuminarono di luce, Meng Hao continuò a cercare di far funzionare la sua, sembrando come se si rifiutasse di credere che non potesse farlo. Dopo il settimo o ottavo tentativo, aveva assorbito abbastanza potere dalla stele di pietra per riuscire a solidificare il meridiano Immortale fino al trenta percento.


La sua base di coltivazione, con il suo potere all’ottanta percento di un vero Immortale, sperimentò un avanzamento.


Leccandosi le labbra, ancora una volta disse ad alta voce. “Questo è davvero ingiusto! Anziano Ling Yunzi, per favore, lasciatemi cambiare stele!”


Ling Yunzi si materializzò, la sua espressione cupa, guardò Meng Hao e scosse il braccio. La stele di pietra della ‘coltivazione’ scomparve e poi la voce infastidita di Ling Yunzi risuonò.


“Fa silenzio! Un altro commento da parte tua e sarai squalificato! La prossima prova, la valutazione dell’età!”


Meng Hao sbatté gli occhi. Sentendosi leggermente in colpa, procedette verso la stele di pietra dell’età e ci spinse sopra la mano.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter


                                



