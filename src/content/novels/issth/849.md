---
title: Capitolo 849 – Creatività
pubDate: 2025-03-17T11:17:35.000Z
tags:
    - issth
---


Sulla Strada Antica dell'Anima Nascente era tutto normale. I Coltivatori su quella della Recisione dello Spirito avevano fatto dei progressi incredibili. Queste tre fasi di accertamento di talento, Coltivazione ed età verificavano la consistenza dei candidati, pertanto erano di grande importanza per i vari clan e sette. C'erano già un certo numero di persone di entrambe le Strade i cui nomi erano stati registrati dalle sette. Fintanto che avessero continuato ad avere dei buoni risultati nelle fasi successive, la loro buona sorte futura era essenzialmente garantita.


Chen Fan era uno di questi!


Sfortunatamente, Ciccio e gli altri non erano ancora entrati in nessuna delle liste.


Al contrario, la Strada Antica della Ricerca del Dao era in completo caos. Non che il procedimento fosse caotico, ma c'era una sensazione di imprevedibilità perché nessuno stava prestando attenzione a chi avrebbe preso il primo posto nell'accertamento del talento, della Coltivazione e dell'età.


Ogni sorta di conversazioni si svolgevano per la Nona Montagna e Nono Mare.


“Ma che razza di talento latente possiede Fang Mu? E che base di Coltivazione? Quanti anni ha?!”


“Non posso credere che le stele di pietra non funzionino! Le hanno persino cambiate diverse volte. C'è ovviamente qualcosa di speciale riguardo a Fang Mu!”


“Oh giusto, chi ha preso il primo posto negli accertamenti di talento e Coltivazione?”


“Non ci prestavo attenzione veramente. Mi stavo solo domandando se la stele per l'accertamento dell'età avesse effetto su Meng Hao!”


Nella Strada Antica della Ricerca del Dao, Meng Hao era come un ospite sgradito il cui stile e le cui azioni rubavano il vento dalle vele di tutti gli altri. Ora era, ancora una volta, il centro di tutta l'attenzione.


Sebbene non fosse al primo posto... l'attuale concorrente in posizione di testa veniva completamente ignorato.


Più e più sette stavano diventando interessate a Meng Hao e, in effetti, il suo nome era già stato registrato da tutte le Tre Chiese e le Sei Sette. Per di più, era al primo posto in tutte le liste!


Meng Hao pose timidamente la mano sulla stele dell'età, risucchiò l'energia, solidificando il suo meridiano Immortale al quaranta percento.


Sentiva che era un vero peccato che Ling Yunzi fosse così taccagno. Sospirando tra sé malinconicamente, pensò di urlare un altro reclamo su quanto tutto ciò fosse iniquo, ma riuscì a tenere la bocca chiusa. Non disse nulla, invece, rimase lì a valutare le colonne di luce degli altri concorrenti. Non importava quanto fosse alta ognuna di queste, i volti di tutti erano estremamente sgradevoli.


“La fase di accertamento dell'età è conclusa!” annunciò Ling Yunzi con un movimento della manica. Tutti eccetto Meng Hao svanirono per riapparire su altari ancora più lontani.


Meng Hao ora era passato dal primo all'ultimo posto.


Questo sviluppo agitò molto tutti coloro che stavano partecipando alla competizione della prova del fuoco della Strada Antica della Ricerca del Dao. Virtualmente, si voltarono tutti a fissare Meng Hao e dentro di loro riflettevano su quanto fosse benevolo Ling Yunzi. Nelle loro teste, qualcuno come Meng Hao sarebbe dovuto essere squalificato immediatamente.


“È ovvio che non abbia abbastanza talento latente, perciò ha usato qualche tecnica infida per mettere fuori uso le stele di pietra. Quanto è vergognoso!”


“Deve esserci qualcosa di strano riguardo la sua base di Coltivazione che non vuole far sapere a nessuno. Usare un tale metodo per aggirare il problema è davvero detestabile. Sai, dovrebbe essere squalificato! Essere solo spedito all'ultimo posto significa davvero mostrargli misericordia!”


“Punitelo per saziare la nostra rabbia!”


Tutti nella Strada Antica della Ricerca del Dao erano furiosi con lui, in special modo quelli che non si erano fatti un nome nelle due fasi precedenti. Quelli che avevano eccelso nella valutazione di talento, Coltivazione ed età erano specialmente infuriati.


“Questo è iniquo!” gridò Meng Hao.


“Iniquo?” rispose Ling Yunzi, fissandolo con forza. “Non hai guadagnato nessun voto nelle ultime tre fasi, hai sprecato diverse stele di pietra e persino consumato alcune delle preziose risorse delle Rovine dell'Immortalità! Sei fortunato a non essere squalificato! Ti sfido a continuare a guaire!”


Chiunque altro che nella sua posizione avesse ricevuto tali parole e un tale sguardo da Ling Yunzi si sarebbe immediatamente colmato di timore reverenziale e si sarebbe preoccupato delle conseguenze delle proprie parole. Tuttavia, per quanto riguardava Meng Hao, lui non era venuto qui per unirsi a qualche setta.


“Oh grande e potente anziano” disse, “so di essere nel torto. Ascoltate: datemi solo altre tre stele per provare. Se non funzioneranno, allora mi rassegnerò al mio fato.”


Ling Yunzi rimase a bocca aperta, così arrabbiato che quasi scoppiò a ridere. Non fosse che i precedenti risultati di Meng Hao avevano attratto l'attenzione di tutti gli spettatori all'esterno, sarebbe stato squalificato immediatamente. Meng Hao stava diventando un vero grattacapo. Alla fine, Ling Yunzi si limitò a pretendere di non averlo sentito.


“La sesta, settima e ottava fase accerteranno il vostro senso divino, la vostra forza di volontà e la vostra intuizione!”


In risposta alle sue parole, Meng Hao sbatté le palpebre. Dentro di sé giurò che la prossima volta che avesse visto Fan Dong'er, le avrebbe sicuramente mostrato chi era il capo e avrebbe sfogato la sua rabbia verso Ling Yunzi su di lei.


“Passerete attraverso queste tre fasi simultaneamente. Ognuno di voi si troverà nel proprio mondo, zeppo di fenomeni unici e strani, che userete per creare la vostra abilità divina!”


“A seconda dei risultati della vostra creazione, vi saranno presentate un certo numero di...” A questo punto, Ling Yunzi vacillò per un momento prima di dire le ultime tre parole.


“... stele di pietra!”


Quando Meng Hao sentì le parole ʻstele di pietraʼ, il suo cuore iniziò a battere più forte e i suoi occhi brillarono vividi.


Ling Yunzi agitò la mano e tutti gli altari cominciarono a vibrare; iniziò ad accumularsi un'enorme quantità di nebbia che ricoprì tutti i presenti. Poi, il potere del teletrasporto si propagò e tutti scomparvero.


All'esterno, nella Nona Montagna e Nono Mare, tutti ricomposero il loro Qi e calmarono le loro menti, poi si concentrarono sulle scene che si svolgevano sugli schermi dei vortici. Si poteva affermare che le prime due fasi mettevano alla prova il combattimento, dalla terza alla quinta verificavano le fondamenta. In quel caso, la sesta, la settima e l'ottava fase mettevano alla prova la creatività!


Per i Coltivatori, la creatività richiedeva senso divino, forza di volontà e, ovviamente, intuizione.


Ogni volta che le Tre Grandi Società Daoiste tenevano un evento di reclutamento, individui scioccanti e senza pari creavano abilità divine in queste tre fasi che diventavano incredibilmente famose.


Tutti stavano guardando con scrupolosa anticipazione.


Nel palazzo nel cielo stellato, i Patriarchi non stavano più litigando, invece, guardavano con attenzione rapita. Le Cinque Sacre Terre, le Tre Grandi Società Daoiste, tutti stavano esaminando con attenzione gli schermi e i Coltivatori sulle Strade Antiche dell'Anima Nascente, della Recisione dello Spirito e della Ricerca del Dao.


Le persone il cui nome era finito sulle liste delle varie sette erano soggetti a speciali scrutini. Fino a che avessero mantenuto una buona posizione durante queste tre fasi, non ci sarebbero state obiezioni sul fatto di essere o meno reclutati.


Per i rimanenti che non erano riusciti ad entrare nelle liste, se avessero agito spettacolarmente in queste tre fasi, sarebbero stati notati sicuramente e i loro nomi sarebbero stati aggiunti.


Nel palazzo tra le stelle, tutti sospiravano emozionati.


“Creare un'abilità divina non è una cosa facile! È davvero difficile... non sto più nella pelle per vedere quali stupefacenti abilità vedremo!”


“In qualsiasi altro posto, sarebbe probabilmente più facile trovare una piuma di fenice o un corno di qilin piuttosto che trovare qualcuno in questo gruppo in grado di creare un'abilità divina. Tuttavia, le Rovine dell'Immortalità sono un luogo speciale, con un potere unico. Ci sono cose sorprendenti qui che normalmente sarebbero davvero rare o persino inesistenti nel mondo esterno, cose che possono ispirare i contendenti e influenzarli internamente.”


“Giusto, sulle Strade Antiche sarà molto più facile creare delle abilità divine. Se non riescono a farne una qui, dimostrerebbe che il loro cammino futuro non andrà molto lontano.”


“Le abilità divine devono essere create, un processo che trova la sua radice nell'intuizione del creatore. La forza di volontà può essere considerata parte dell'intuizione, mentre la volontà divina agisce come Protettore del Dao. In ultima analisi, gli stessi oggetti e le stesse fonti di ispirazione vengono viste in modo diverso da persone diverse e possono condurre a diverse forme di illuminazione.”


“Dai tempi antichi fino a oggi, le Società Daoiste hanno tenuto questa prova del fuoco in molte occasioni. La persona più potente ad aver mai partecipato fu Sir Fan del Mondo del Dio dei Nove Mari. Quando quell'anno creò la sua abilità divina, causò l'apparizione di diciannove stele, che è un record in piedi ancora quest'oggi!”


“Ha creato il Mare Mortale Diventa Immortale, che poi venne sviluppato in una magia Daoista, una delle più potenti di sempre!” [1]


Nel frattempo, mentre le persone nel palazzo nel cielo stellato sospiravano in commoventi riminiscenze, tutte le persone teletrasportate aprirono gli occhi mentre la scena attorno a loro diventava chiara.


Un fremito percorse Meng Hao mentre si guardava attorno nel luogo completamente sconosciuto. Tutto attorno a lui era una massa di terriccio nero che si perdeva fin dove l'occhio poteva guardare.


Faceva un caldo infernale e in alto nel cielo si vedevano nove soli, quasi come nove possenti Immortali che osservavano la landa.


Questo posto era una landa desolata!


In lontananza erano visibili delle sparse strutture, mezze affondate nel terreno; quello che ne rimaneva sopra la superficie era in uno stato di collasso. Tuttavia, sulla loro superficie si scorgevano incisioni di bestie di buon auspicio, riconducibili alla loro gloria precedente.


Un vento gemente soffiava sulla terra, spazzando il suolo nero e generando quella che appariva come una triste melodia. Riempiva le persone con il desiderio di andare a cercare chiunque avesse ascoltato una tale canzone in passato, ma mentre fluttuava per la landa, sembrava andare alla deriva attraverso innumerevoli ere e antiche memorie.


Meng Hao rimase lì in piedi, completamente solo nella vasta landa.


L'unica cosa che lo accompagnava era il mormorio del vento, il terriccio nero che si estendeva in tutte le direzioni e le rovine che si potevano scorgere in lontananza.


Essere in un tale luogo gli fece sprofondare l'umore e i suoi occhi guizzarono di una strana luce.


“Così, questo luogo può influenzare le emozioni” pensò, inviando in giro il suo senso divino. Spazzò l'area e oltre a tutto ciò che aveva già visto, ora riuscì a percepire una flebile pressione premere su di lui.


Se non avesse inviato il suo senso divino, non l'avrebbe mai rilevata... Per di più, ne era conscio solo nel raggio del suo senso divino.


La sua espressione cambiò lentamente mentre esaminava i dintorni con attenzione. Ora riusciva a percepire che in realtà c'erano varie serie di pressioni, alcune forti, altre deboli, provenienti da tutte le rovine che giacevano in giro!


Fu a questo punto che echeggiò la voce di Ling Yunzi per tutti coloro che si trovavano sulla Strada Antica della Ricerca del Dao. Suonava quasi come se provenisse da un mondo differente sovrapposto a questo.


“Sesta fase, senso divino.


“Settima fase, forza di volontà.


“Ottava fase, intuizione.


“Il mondo in cui siete contiene 99 rovine, oltre a un padiglione Immortale praticamente intatto. La pressione è differente in ogni area e troverete differenti forme d'illuminazione in ogni luogo. Più forte è il vostro senso divino, più rovine Immortali sarete in grado di percepire e più grande sarà la vostra illuminazione.


“Dopo che avrete scovato ogni rovina, la vostra forza di volontà determinerà se riuscirete a sopportare o no la sua pressione.


“La vostra intuizione deciderà il tipo finale della vostra illuminazione e come questa diventerà un'abilità divina!” La voce arcaica di Ling Yunzi echeggiò per la landa desolata; suonava quasi come se lui fosse una figura dei tempi antichi, che la sua voce fosse influenzata dall'antichità delle rovine e che poi fosse trasmessa attraverso il tempo nelle orecchie dei concorrenti.


Il vento gemeva e la landa appariva antica come sempre. Gli occhi di Meng Hao luccicarono quando inviò il senso divino e scoprì che era impossibile coprire l'intero mondo. Era in grado di vedere solo sette gruppi di rovine.


La più vicina era a circa tremila metri e appariva essere un pozzo secco, circondato a un muro malridotto.


Meng Hao avanzò con calma e quando fu a circa trecento metri dal pozzo, percepì la pressione premere su di lui. Era potente, come una tempesta.


La tempesta lo schiacciò, accompagnata da una voce che, quando paragonata a quella di Ling Yunzi, sembrava provenire veramente dai tempi antichi.


“Tutte le volte che lo vedo, penso a te...


“A chiunque oda la mia voce in futuro: Ti sei mai sentito nello stesso modo? Possiedi anche tu un oggetto che ti fa pensare a qualcuno?”






NOTE:


1. Il cognome di Sir Fan in cinese è 凡, lo stesso di Fan Dong'er, che significa ʻordinarioʼ o ʻmortaleʼ. Nella sua abilità divina la parola ʻmortaleʼ è lo stesso carattere.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter




                                



