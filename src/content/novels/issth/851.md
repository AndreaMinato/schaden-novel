---
title: Capitolo 851 – Personalità Leale
pubDate: 2025-03-17T11:17:35.001Z
tags:
    - issth
---


C'era un'altra persona familiare sulla Strada Antica dell'Anima Nascente: Li Shiqi.


Indossava una lunga tunica bianca e camminava lentamente attraverso il terriccio nero, inviando il suo senso divino fino a trovare una rovina Immortale in lontananza.


Non avrebbe fatto la sua scelta casualmente, e neppure si sarebbe messa avventatamente alla prova contro una rovina. Questa era la sua personalità.


Dopo aver camminato per qualche tempo, finalmente incappò in un lago del colore del sangue, un tempo vasto e profondo, ma ora quasi inaridito.


Sul fondo esatto, era visibile un fiore sanguigno.


Era un'orchidea rossa come il sangue.


Un'Orchidea di Sangue.


Li Shiqi osservò silenziosamente l'orchidea per un po', dopodiché nei suoi occhi comparve un lampo di determinazione e le camminò incontro. Questa era la prima rovina che selezionava e ora che aveva preso la sua decisione, ne avrebbe visto la conclusione. Questa era la sua personalità.


“Ci sono molte fortune in questo mondo” mormorò piano, “e non posso averle tutte. Io voglio solo trovare che mi sia congeniale, quello sarebbe abbastanza.” Mentre camminava verso l'Orchidea di Sangue, percepì una pressione crescente. Infine, si sedette a gambe incrociate, con espressione vuota mentre si immergeva nella contemplazione.


Virtualmente tutte le persone sulle tre Strade Antiche era egualmente in profonda contemplazione. Alcuni erano come Li Shiqi, che aveva fatto la sua scelta con attenzione. Altri provavano una rovina Immortale dopo l'altra.


Differenti personalità. Differenti cammini.


Il tempo passò. Tutti stavano combattendo per il loro futuro, nel tentativo di ottenere un'illuminazione riguardante la loro personale abilità divina. La folla esterna nella Nona Montagna e Nono Mare stava guardando pazientemente e con attenzione. Questa era la creazione di un'abilità divina, non la semplice copia di un'altra magia. Più tempo uno passava a sviluppare l'abilità, più probabilità ci sarebbero state che questo lo portasse a una svolta importante.


“Dopo queste tre fasi, ci saranno sicuramente delle persone che diventeranno famose e che attireranno l'attenzione di tutte le sette. Potrebbero persino esserci alcuni, che siano o no sulle liste di nomi, che verranno reclutati immediatamente!”


“Ci saranno anche alcuni che soffriranno di fallimenti disastrosi e perderanno completamente qualsiasi vantaggio precedente.”


“Dobbiamo decisamente osservare con attenzione, in caso qualcuno crei un'abilità da dieci stele. In futuro, quella persona sarà sicuramente ritenuta un Prescelto.”


Conversazioni del genere si svolsero in molte delle varie aree della Nona Montagna e Nono Mare dove la gente si era radunata per guardare la prova del fuoco. Alcuni di costoro erano Prescelti come Taiyang Zi, che era stato al Pianeta Paradiso Meridionale, ma molti altri che non avevano mai visto Meng Hao avevano solo udito il suo nome.


Ora, tutti questi Prescelti stavano guardando la prova, ognuno con i suoi pensieri e le sue emozioni.


Sapevano che potevano benissimo esserci persone tra i partecipanti che in futuro sarebbero divenuti loro avversari all'interno delle loro stesse sette.


Il tempo passò. Presto furono trascorsi tre giorni. Meng Hao era già passato per 19 rovine Immortali e dopo aver speso del tempo per ognuna, era ripartito insoddisfatto e domandandosi se ci fosse qualcosa di difettoso in lui.


“È così deprimente...” disse con un sospiro. “Com'è che l'illuminazione che ottengo ogni volta in queste rovine ha sempre a che fare con le pietre dello spirito...?” Attualmente, stava camminando verso un enorme specchio di rame, il quale, non appena vi posò gli occhi, lo riempì con l'impulso di tirar fuori una pietra dello spirito e porla sulla sua superficie.


Dopo un attimo, Meng Hao lasciò lo specchio con il volto carico di determinazione.


“Apparentemente ognuna di queste rovine mi fa involontariamente pensare alle pietre dello spirito. Questo conduce inevitabilmente a pensare a quelle cambiali... Bene allora, mi limiterò a fare un'abilità divina completamente unica!” Prendendo un profondo respiro, si decise e i suoi occhi cominciarono a splendere di una strana luce. Più ci pensava, più sensata era la sua scelta.


Il suo corpo lampeggiò quando sfrecciò verso un'altra rovina Immortale.


Passò altro tempo. Ciccio aveva perso i sensi e li aveva recuperati numerose volte durante gli ultimi giorni. Ogni volta che si svegliava, afferrava il fungo e lo mordeva con ferocia. Al momento stava masticando l'ultima boccata. Sentendosi un po' ansioso nel lasciarne qualcosa indietro, morse un pezzo del tronco su cui il fungo era cresciuto, lo deglutii e poi svenne di nuovo con un senso di appagamento e soddisfazione, e uno sguardo di anticipazione.


Chen Fan stava ancora di fronte al masso, a dipingere la sua amata moglie. Il suo pennello si muoveva con una velocità in aumento e l'immagine di Shan Ling stava diventando più chiara e realistica a ogni pennellata.


Wang Youcai continuava a sedere di fronte allo specchio di rame, i suoi occhi erano iniettati di rosso al punto che delle lacrime di sangue colavano lungo il suo viso e sui suoi vestiti. Tutto il suo corpo tremava e delle vene blu sporgevano gonfie dalla faccia e dal collo. La sua espressione era feroce e orribile.


“Posso vedere più di così!!”


Mentre Li Shiqi fissava quieta l'Orchidea di Sangue, i suoi vestiti, precedentemente bianchi, stavano cominciando a diventare rossi, lo stesso esatto rosso del fiore.


Passarono altri tre giorni. Meng Hao ora era passato per 39 rovine Immortali. Fu a questo punto che dei tuoni echeggiarono dalla Strada Antica dell'Anima Nascente e tutti i Coltivatori nella Nona Montagna e Nono Mare che stavano osservando spostarono la loro attenzione sullo schermo del vortice dell'Anima Nascente con entusiasmo.


“Qualcuno ha avuto successo!”


“Il suono veniva dalla Strada Antica dell'Anima Nascente! Mi domando quante stele di pietra appariranno!”


I Patriarchi nel palazzo fluttuante nel cielo cominciarono a osservare.


Sulla Strada Antica, un uomo anziano aveva sollevato il capo all'indietro e stava ridendo fragorosamente. Agitò la mano e tutto il fango e il terriccio nero attorno a lui si sollevarono improvvisamente in aria, poi cominciò a riformarsi in una statua. Questa aveva tre teste e sei braccia e non appena fu pienamente unita, emanò una potenza sconvolgente.


“Ho ottenuto l'illuminazione di questo tumulo!” dichiarò l'uomo. “Questo suolo contiene degli spiriti, spiriti che trasformerò nella volontà divina delle persone che sono state sepolte qui! Questa diventerà la mia abilità divina, che d'ora in poi chiamerò... la Discesa degli Spiriti!”


Mentre la voce del vecchio risuonava, due stele di pietra rombarono fuori dal vuoto e atterrarono di fronte a lui. Il mondo venne riempito da una forte luce, rivelando chiaramente ogni cosa agli spettatori.


“Due stele di pietra... Non male! Quel tipo è piuttosto bravo!”


“Ha anche usato la minore quantità di tempo. Prima, nessuno l'aveva davvero notato, ma ora la gente comincerà a prestargli attenzione.” Mentre le discussioni tra gli spettatori continuavano, i rappresentanti delle varie sette cominciarono velocemente ad aggiungere il nome dell'uomo nei loro registri.


Tuttavia, mentre ancora risuonavano le risate del vecchio, si udirono dei rimbombi da altri sette od otto Coltivatori sulle tre Strade Antiche, quando anche loro completarono le proprie abilità divine.


Il fragore riempì l'aria mentre scendeva una stele dopo l'altra. In tutti i casi, però, ci furono solo due pilastri, mai tre.


Nei giorni seguenti, più e più contendenti completarono le loro abilità divine, uno dopo l'altro. In tutte e tre le Strade Antiche era lo stesso. Al minimo, appariva una stele e al più, quattro, cosa che attrasse molto l'attenzione.


All'improvviso, durante il settimo giorno, sulla Strada Antica della Ricerca del Dao, si udì un ruggito come mai prima.


Il vecchio con il potere di mutare l'età ora aveva le sembianze di un uomo di mezza età, un'età che era davvero il fiore degli anni. Fluttuava a mezz'aria, eseguendo un gesto incantato che fece apparire su di lui uno strato extra di pelle, che poi iniziò a staccarsi come se si stesse sciogliendo. Questi non erano sparsi frammenti, ma un corpo di pelle pienamente connesso!


La pelle sembrava sorridere, sebbene il suo sorriso fosse orripilante alla vista!


“Ho creato questa abilità divina, Possessione Viva!” disse con calma mentre fluttuava a mezz'aria. “Questa pelle che ho cambiato può perfino possedere il corpo di un falso Immortale!” Ogni cosa tremò mentre discendevano otto stele di pietra.


Queste causarono un lampeggiare di colori selvaggio, animando la folla all'esterno.


C'erano persino molti Patriarchi nel palazzo nel cielo stellato i cui occhi brillarono per la sorpresa.


“Otto stele di pietra! Che creazione stupefacente!”


“Si è comportato bene nelle fasi precedenti e ora che ha creato un'abilità da otto stele, dimostra definitivamente che possiede del potenziale!”


“Hahaha! Le Tre Grandi Società Daoiste possono anche non sprecare un secondo sguardo per lui, ma la Setta dei Sette Mari deve avere discepoli come lui.”


Anche il mondo esterno era in fermento. Otto stele erano al momento la più grande quantità comparsa.


Quasi nello stesso momento in cui le otto stele discesero, si udirono dei tuoni dalle immagini di altre persone, come se fosse stato raggiunto un punto critico. Apparvero altre abilità divine, sebbene nessuno causò la discesa di otto stele; al più ne apparvero sei.


Ma poi... un rumore incredibile sorse dalla Strada Antica dell'Anima Nascente e tutto iniziò a tremare. Il vento urlò e si generò un'energia enorme che soppresse persino il vecchio con le otto stele. Presto, tutti i potenti esperti nel mondo esterno stavano osservando.


La fonte del rumore... era Ciccio!


Nelle precedenti fasi non aveva fatto una grande impressione, principalmente per la sua mancanza di controllo. Ora, aprì gli occhi e mentre questi all'inizio sembravano vacui, era possibile vedere che circa metà di quell'enorme catasta di legna era stata consumata; era un macello.


Ciccio si alzò in piedi in modo meccanico, poi aprì all'improvviso la bocca e prese un profondo respiro. Questo fece tremare i Cieli e le nubi si radunarono. In un battito di ciglia... su in alto era visibile un'enorme bocca.


La bocca era piena di numerosi denti affilati come rasoi e, mentre si abbassava a mordere il suolo, divenne sempre grande, fino a essere larga più di diecimila metri. Tutto tremò violentemente quando l'enorme bocca squarciò tutto quanto per prendere un morso gigantesco.


Tutti nel mondo esterno osservarono con occhi spalancati e bocche aperte.


Fu a questo punto che i Cieli si incresparono mentre discendevano tredici stele di pietre, tuonando, dall'alto. Queste fluttuavano nell'aria attorno a Ciccio mentre i suoi occhi si schiarivano dal suo stupore precedente.


“Tredici stele di pietre! Cosa... che abilità divina ha creato quel grassone?!?!”


“Tredici stele! È secondo solo a Sir Fan tutti quegli anni addietro! Questo piccolo ciccione è straordinario! Non avrei mai immaginato che lui possedesse un'intuizione così potente!!”


Nel palazzo nel cielo stellato, i Patriarchi delle sette stavano guardando con occhi spalancati. Persino quelli delle Tre Società Daoiste erano scioccati. Fu a questo punto che il Patriarca del Mausoleo Paleo-Immortale, una delle Cinque Sacre Terre, si alzò improvvisamente in piedi. Fu con velocità incredibile e prima che chiunque potesse reagire, che schizzò in avanti, scomparendo nello schermo.


Ci furono altri quattro Patriarchi che si alzarono, ma non furono abbastanza veloci e il Patriarca del Mausoleo Paleo-Immortale apparve improvvisamente nel mondo di fronte a Ciccio. Costui possedeva dei lunghi capelli grigi che gli ricadevano sulle spalle e indossava un lunga tunica.


“Qual è il nome di questa abilità divina?!” chiese non appena si materializzò. Agitò immediatamente la mano, bloccando l'intera area cosicché nessun altro potesse entrare.


Ciccio iniziò a tremare.


“Non sono sicuro” rispose, incerto su come questo vecchio gli fosse apparso di fronte. “Io ho solo mangiato un po' di quel legno, e il fungo magico, poi ho fatto un sogno sull'essere davvero affamato, e le gengive mi prudevano e mi sentivo costantemente come se dovessi limarmi i denti e mangiare cose.”


“Eccellente, eccellente. Una personalità leale e un'eccellente abilità divina. D'ora in poi, sarà conosciuta come il Cielo Divorante!”


“Sei disposto a unirti al Mausoleo Paleo-Immortale come uno dei nostri discepoli?!” Mentre lo guardava, gli occhi dell'uomo brillarono con una misteriosa luce di approvazione.


“Uh, va bene” rispose Ciccio, sbattendo le palpebre. Poi chiese: “Ma... ma cosa sarà di tutte le mie amate concubine che sono a casa? Possono venire con me?”


“Come pensavo, tu sei un uomo che da valore alle relazioni. Non ti preoccupare. Anche le tue concubine possono unirsi al Mausoleo Paleo-Immortale!” Con un sospiro di emozione, il vecchio agitò la mano. Ciccio venne coperto da una luce brillante, poi svanì e il mondo attorno a lui collassò. Nel palazzo nel cielo stellato, i vari Patriarchi non erano molto felici, ma non c'era nulla che potessero fare.




Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter                        


                                



