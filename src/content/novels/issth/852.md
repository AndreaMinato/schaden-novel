---
title: Capitolo 852 - Fiori in Pieno Sbocciare
pubDate: 2025-03-17T11:17:35.001Z
tags:
    - issth
---


Gli altri Patriarchi mugugnavano furibondi nel palazzo in alto nel cielo stellato.


“Dannazione, sono stato un po' troppo lento e ho perso una potenziale stella! Mi è stato portato via!”


Nel mondo esterno, grandi onde di shock si levavano come conseguenza del fatto che Ciccio era stato preso come discepolo..


“Mi ripeti di nuovo il nome di quel ragazzo grasso? Non posso credere che sia stato preso come discepolo dal Mausoleo Paleo-Immortale, una delle Cinque Grandi Terre Sacre!”


"Sono abbastanza sicuro che il suo nome sia Li Fugui. La sua vita sarà sicuramente diversa da oggi in poi!”


“Considerando che ha fatto un'abilità divina a tredici stele, questo Li Fugui è definitivamente un Prescelto. Pensateci, non ci vorrà molto prima che abbia una svolta nella base della coltivazione. Alla fine, sicuramente entrerà nella Ricerca del Dao, quindi si muoverà verso l'immortalità!”


“Ma che mi dici di quel tronco d'albero su cui era in cima? Come mai aveva tutti quei segni di morso, come se un cane avesse masticato il legno? È stato così fin dall'inizio?”


Tutti gli spettatori all'esterno nella Nona Montagna e Nono Mare erano scossi internamente. Alcuni non sapevano cosa pensare, altri erano pieni di invidia..


Mentre le discussioni continuavano, un altro suono rombante si sollevò dalla Strada Antica dell'Anima Nascente. Questa volta proveniva da Li Shiqi. In quel momento, i suoi abiti erano completamente color sangue. Sedeva a gambe incrociate accanto all'Orchidea di Sangue, come se essa stessa ne fosse una parte!


Aprì gli occhi, e in quel momento, l'Orchidea di Sangue ... era completamente avvizzita!


Quando ciò accadde, il volto di Li Shiqi brillò di uno spirito e di un vigore senza precedenti. Immediatamente, la sua base di coltivazione si sollevò, spingendola incommensurabilmente vicino alla Recisione dello Spirito.


All'inizio sembrò confusa ma, una volta recuperata la chiarezza, si esibì in un incantesimo con le sue mani delicate, quindi puntò in alto nell'aria. Tutti i Cieli al di sopra divennero rosso sangue, e un'Orchidea del Sangue si materializzò sopra di lei per iniziare a sbocciare lentamente..


Un rombo echeggiò, e una stele dopo l'altra cominciarono a scendere dal Cielo rosso sangue.


Una, due, tre... dieci, dodici... tredici….


Alla fine, quattordici stele caddero dal cielo per rimanere in piedi nella terra intorno a Li Shiqi, facendo tremare e scuotere ogni cosa.


Gli spettatori nella Nona Montagna e Nono Mare esplosero in un boato.


“Cieli! È persino più scioccante di quel ragazzo grasso! Quattordici stele!”


“Possiede l'illuminazione sull'Orchidea di Sangue? La Chieda dell'Orchidea di Sangue impazzirà per questo!”


“Com'è possibile che due Prescelti siano apparsi sulla Strada Antica dell'Anima Nascente? Nessuno dei due aveva attirato l'attenzione prima, eppure ora sono così sconvolgenti!”


Quando Ciccio aveva debuttato, cinque Patriarchi nel palazzo del cielo stellato erano volati fuori, incluso il Patriarca del Mausoleo Paleo-Immortale. Ora, tuttavia, sette persone volarono nell'aria. Nessuno delle Tre Grandi Società Daoiste aveva mosso un muscolo.


I sette Patriarchi raggiunsero lo schermo nello stesso momento, quindi apparvero tutti e sette di fronte a Li Shiqi nel mondo della prova del fuoco.


“Ragazza, vorresti unirti al Lago del Tramonto Lunare una delle Cinque Grandi Sacre Terre?!”


“Le Cinque Grandi Sacre Terre hanno molti Prescelti,” disse un altro dei sette. “Se tu ti unissi a loro, potresti non essere in grado di distinguerti. Basandosi sul tuo potere di comprensione, potresti decisamente essere un'Imperatrice di questa generazione nella Chiesa dell'Imperatore Immortale!” Stavano tutti cercando di reclutare Li Shiqi.


Fu a questo punto che un uomo anziano che indossava abiti color sangue parlò improvvisamente.


“Sei stata illuminata dall'Orchidea di Sangue, e l'hai usata per creare un'abilità divina. Questo dimostra che il tuo destino è collegato alla Chiesa dell'Orchidea di Sangue. Unisciti a noi, e tu sarai in lista per essere una delle nostre Figlie Sacre!” Gli altri sei Patriarchi presenti erano sconvolti. I coltivatori reclutati durante la prova del fuoco normalmente dovevano superare un periodo di prova. Tuttavia, il Patriarca della Chiesa dell'Orchidea di Sangue aveva proposto di renderla una candidata come Sacra Figlia, cosa non conforme alle regole generali. Tuttavia, considerando che era stata illuminata dall'Orchidea di Sangue, gli altri avrebbero capito.


Li Shiqi guardò quieta il vecchio uomo della Chiesa dell'Orchidea di Sangue. Infine, fece un inchino di cortesia.


“Anziano, io sono Li Shiqi, e desidero unirmi alla Chiesa dell'Orchidea di Sangue”


Il boato del mondo esterno divenne ancora più intenso. Li Shiqi si allontanò insieme al Patriarca della Chiesa dell'Orchidea di Sangue e dopo questo tutti i coltivatori di questa organizzazione sapevano che una giovane donna di nome Li Shiqi era come il pesce che aveva saltato oltre il portone del drago, e che aveva superato il suo esame.


In futuro, la gloria di questa ragazza avrebbe superato quella di Li Fugui. Aveva raggiunto l'illuminazione riguardo l'Orchidea di Sangue e aveva creato un'abilità divina a partire da essa. Per la Chiesa dell'Orchidea di Sangue, la quale era stata creata proprio grazie all'Orchidea di Sangue stessa, era definitivamente qualificata per essere una candidata a diventare una Sacra Figlia.


Fino a questo momento, Meng Hao era passato attraverso 72 rovine Immortali. Meno persone stavano prestando attenzione a lui a causa del subbuglio creato da Ciccio e Li Shiqi. Tuttavia, alcune persone con un'alta base di coltivazione erano i tipi da guardare al futuro, e guardavano attentamente alla questione.


Non partecipavano alle varie discussioni, ma quando videro Meng Hao conquistare l'illuminazione da così tante rovine Immortali, furono sconvolti internamente. Anche i Patriarchi nel palazzo vi stavano prestando attenzione, sebbene nessuno prendesse l'iniziativa di dire nulla al riguardo.


Ormai era ovvio che se una qualsiasi delle altre sette avesse cercato di combattere su qualcuno come Meng Hao, sarebbe stato costretto a offendere le Tre Grandi Società Daoiste. Dopo tutto... erano proprio le Tre Grandi Società Daoiste ad aver organizzato l'intera prova del fuoco.


Tutti sapevano bene che nella valutazione della creazione di abilità divine, solo quelli con ambizioni selvagge potevano ottenere l'illuminazione da così tante rovine Immortali. Indipendentemente dal fatto che si trovasse sull'Antica Strada della Ricerca del Dao, sulla Recensione dello Spirito, o sull'Anima Nascente, c'erano poche persone che camminavano sullo stesso sentiero di Meng Hao. La maggior parte degli altri aveva ottenuto l'illuminazione da una manciata al massimo, e ciò era una grande differenza rispetto Meng Hao.


Mentre le persone nel mondo estero discutevano della questione di Li Shiqi e di Ciccio, Wang Youcai sedeva a gambe incrociate di fronte allo specchio di bronzo. I suoi occhi erano completamente rossi e gocciolavano sangue di continuo. Il suo corpo stava tremando, come se fosse posseduto.


“Posso vedere ancora di più! Posso vedere ogni cosa...….


“Il mio talento latente non si può comparare a quello di Dong Hu, e la mia base di coltivazione non è buona come quella di Meng Hao. Ma io rifiuto di arrendermi!” Si accumulò ancora più sangue negli occhi di Wang Youcai, e le sue pupille sembrarono sul punto di esplodere.


“Questa è la mia ultima possibilità. Nelle varie fasi passate, nessuno mi ha prestato attenzione Ma questa volta... SARÒ alla ribalta!


“Voglio vedere... ogni cosa! Io voglio vedere tutti i destini. I miei occhi vedranno cosa langue sotto i Cieli, e gli inferi che languono sotto alla Terra!” Il sangue scese copioso e continuo dai suoi occhi, le sue pupille che iniziavano a spezzarsi.


Dopo dieci respiri di tempo... un suono rombante si sentì dal mondo in cui Wang Youcai sedeva. Nello stesso momento, risuonò anche la voce di Wang Youcai mentre mormorava alcune parole.


“Io posso vedere ora….” Nell'istante in cui pronunciò le parole, i suoi occhi collassarono in pezzi. Ogni cosa di fronte a lui divenne nera e, da quell'istante, era svanita per l'eternità.


La frantumazione si verificò in meno di un secondo e, mentre accadeva, il mondo intorno a Wang Youcai si ruppe e... esplose in pezzi.


Mentre tutto precipitava, si alzò in piedi. Le stele di pietra stavano discendendo lungo il cielo frantumato, una dopo l'altra. Al momento tutta l'attenzione del mondo esterno era focalizzata su Wang Youcai.


Quando videro il mondo frantumarsi, e le stele di pietra discenderne, tutti trattennero il fiato.


Una, cinque, dieci, quindici….


Un totale di sedici stele di pietra discesero, ruotando intorno a Wang Youcai, il quale rimase in piedi con gli occhi chiusi.


“D'ora in poi, i miei occhi rimarranno chiusi per sempre. Se si apriranno, il cielo e la terra sperimenteranno cambiamenti scioccanti!


“La mia abilità divina è chiamata... La Notte più Oscura..”


Mentre la voce di Wang Youcai echeggiava, la Nona Montagna e Nono Mare guardava stupita.


“Sedici stele di pietra! Ci sono sedici stele di pietra!


“Questa è una sfida ai Cieli! Dai tempi antichi ad oggi, l'unica persona che ha mai superato questo è Signor Fan del Mondo del Dio dei Nove Mari, le cui gesta sono raccolte negli antichi registri!!


“Scommetto che anche le Tre Grandi Società Daoiste sono sconvolte!”


Nel palazzo del cielo stellato, molti dei Patriarchi delle varie sette rimasero senza fiato guardando Wang Youcai. Persino loro erano sconvolti da ciò che stavano guardando.


“Ha distrutto i suoi stessi occhi per creare un'abilità divina che lo ha lasciato cieco! Tuttavia, considerando la sua prodezza in battaglia, nonostante sia solo nella fase dell'Anima Nascente, è già in grado di massacrare la Recisione dello Spirito! Quando raggiungerà la ricerca del Dao, se dovesse aprire gli occhi, il risultato sarà sconvolgente!”


“Che Spietato! Che ostinato!”


Dieci persone volarono verso lo schermo con incredibile velocità. Il più veloce era il Patriarca del Lago del Tramonto Lunare. Tuttavia non entrò nello schermo, ma piuttosto si voltò e congiunse le mani verso tutti gli altri.


“Signore e Signori, Compagni Daoisti, la magia Daoista del Lago del Tramonto Lunare è adatta a questo giovane. Dopo che la luna tramonta, non c'è più luce nel cielo. Diversamente, la notte nera è profonda e senza fine. Io richiedo... che voi non combattiate con me per questo ragazzo!


“Anziani Daoisti delle Tre Grandi Società Daoiste, se voi mostrate rispetto al Lago del Tramonto Lunare, allora vi prometto che vi ripagheremo nei giorni futuri!” Unì le mani e si inchinò profondamente, una seria espressione sul viso. Tutti gli altri si fermarono, con occhi scintillanti. Nessuno parlò, ma piuttosto guardarono verso i Patriarchi delle Tre Grandi Società Daoiste.


Il Patriarca del Mondo del Dio del Nove Mari pensò per un istante, quindi annuì con il capo. “Non ci sono problemi”


Seduto nella posizione centrale dei Patriarchi provenienti dalle Tre Grandi Società Daoiste c'era un vecchio uomo che che aveva il portamento di un essere trascendente. Indossava abiti bianchi, e aveva un'espressione calma. Il qi immortale ruotava intorno a lui mentre disse“. C'è una persona qui il cui destino è collegato all'Antico Rito Daoista Immortale. Tuttavia, non si unirà a noi durante questa prova del fuoco. A dire il vero, l'unica ragione per cui ho dato il permesso di tenere questo evento era lui. La persona che tu menzioni non è lui, quindi non farò nulla per fermarti.”


Accanto a lui c'era un anziano uomo della Grotta della Spada del Flusso Sublime. Sorrise leggermente, un sorriso che sembrò in qualche modo freddo e somigliante ad una feroce spada.


“Anche a me comincia a piacere questo ragazzo, ma... huh?” L'anziano della Grotta della Spada del Flusso Sublime aveva appena iniziato a parlare quando, improvvisamente, il suo volto tremolò e guardò verso gli schermi. Accanto a lui, il Patriarca del Mondo del Dio dei Nove Mari e dell'Antico Rito Daoista Immortale fecero lo stesso.


“91!”


“Ha ottenuto l'illuminazione da 91 rovine Immortali!”


Sulla Strada Antica della Ricerca del Dao, Meng Hao era in un'alta pagoda. Quando i suoi occhi si riaprirono, sembrarono confusi, ma riguadagnarono chiarezza velocemente. Senza alcuna pausa, lasciò il luogo verso un'altra direzione.


Mandò il suo senso divino all'esterno, alla ricerca di ulteriori rovine Immortali, trovando alla fine la novantaduesima, e quindi la novantatreesima….


Il tempo passò nelle Strade Antiche. Una persona dopo l'altra crearono tutti le loro abilità divine, ma nessuna era così sconvolgente come quelle accadute prima. Chen Fan creò la sua abilità divina, ma solo otto stele di pietra discesero in risposta.


In altri tempi sarebbe stata sconvolgente, ma a questo punto non era più degno di nota.


Il tempo passò, e ora l'attenzione era rivolta verso i partecipanti che non avevano ancora creato le loro abilità divine, ma che stavano continuando ad ottenere l'illuminazione dalle rovine Immortali.


Ancora una volta, Meng Hao era il centro dell'attenzione. Fino ad ora, il numero delle rovine Immortali da cui aveva ottenuto l'illuminazione andava oltre quelle del Signor Fan!


“96!!”


“Ti sembra veramente il tipo di persona che può ottenere l'illuminazione da tutte le 99 rovine? Dai tempi antichi ad oggi, meno di un centinaio di persone ci sono mai riusciti! Ovviamente, di tutte queste persone, Solo Sir Fan ha finito con il creare un'abilità divina da 99 stele!”


“Nessun altro può misurarsi con Signor Fan. Io mi chiedo quante stele di pietra... discenderanno quando Fang Mu creerà la sua abilità divina!?”


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter

