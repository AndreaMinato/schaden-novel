---
title: Capitolo 853 - Nove Ponti!
pubDate: 2025-03-17T11:17:35.002Z
tags:
    - issth
---


Fuori nella Nona Montagna e nel Nono Mare, tutti stavano guardando Meng Hao discutendo dei suoi progressi.


“Forse presto supererà Wang Youcai. O chi sa, magari non ci sarà nemmeno il confronto!”


“Non c'è modo che arrivi dietro a Wang Youcai. Dai tempi antichi ad oggi, meno di un centinaio di persone hanno acquisito l'illuminazione da più di 90 Rovine Immortali!”


“Possiamo dire che questo Fang Mu ha un terrificante senso divino e un'incredibile forza di volontà. La creazione finale della sua abilità divina sarà un vero esame della sua intuizione!”


Nel palazzo del cielo stellato, ognuno dei vari Patriarchi stava fissando intensamente il monitor che rappresentava l'area di Meng Hao.


Mentre tutti prestavano attenzione allo schermo, Meng Hao era in piedi in cima ad una torreggiante scogliera. Con gli occhi aperti, la sua espressione era vacua come prima. Quindi si diresse verso un'altra direzione.


Nelle vicinanze della scogliera c'era la rovina di un tempio arcaico. Questa era la 97esima rovina Immortale da cui aveva ottenuto l'illuminazione, provocando un altro punto di luce che apparve nel suo schermo nel mondo esterno.


“97 rovine Immortali! Questo Fang Mu sfida i Cieli!”


“Non posso aspettare di vedere se è in grado o meno di creare un'abilità divina che va contro i Cieli!”


“Non è una garanzia. Di tutte le persone che hanno fatto una cosa simile, solo Signor Fan ha fatto seguire un'abilità divina impareggiabile!”


Di tutte le persone che stavano procedendo con la prova del fuoco nello stesso modo di Meng Hao, la persona con il più alto ammontare di rovine Immortali conquistate ne aveva solo 83!


Si trattava del giovane ragazzo mascherato. Se Meng Hao non avesse partecipato alla prova del fuoco, sarebbe stato lui al completo centro dell'attenzione nelle fasi passate e ora sarebbe stato al primo posto.


La comparsa di Meng Hao lo aveva spedito nell'ombra.


Attualmente non aveva idea di cosa stava succedendo fuori nel suo stesso mondo. La sua espressione era determinata mentre digrignava i denti e continuava ad avanzare. Lasciò l'ottantatreesima rovina Immortale e iniziò a cercarne un'altra.


Sempre più tempo passava e i loro progressi erano sempre più lenti. Ci vollero alcuni giorni prima che Meng Hao riuscisse infine a riprendere i sensi nella 97esima Rovina Immortale. Dopo essere rimasto seduto per un po' di tempo a gambe incrociate, si alzò lentamente in piedi e prese la strada per un nuovo luogo, un profondo cratere.


Delle luci scintillanti si intravedevano dal profondo del cratere come se, negli anni passati, una meteora si fosse schiantata laggiù.


Questo luogo non era un posto che chiunque avrebbe potuto trovare. Tutti coloro che vi riuscivano, avrebbero avuto difficoltà a sopportarne la pressione. Solo Meng Hao, con il suo incredibile senso divino e la scioccante forza di volontà, fu in grado di discendere nel cratere e sedervisi a gambe incrociate.


“98!” Le folle del mondo esterno erano sconvolte, e i Patriarchi nel cielo stellato guardavano con occhi scintillanti.


“Ne resta una sola dopo questa, e saranno 99!”


“Dai tempi antichi ad oggi, nessuno nella Sfera dello Spirito ha mai ottenuto l'illuminazione da così tante rovine nella Strada Antica della Ricerca del Dao!”


“Chi è esattamente questo Fang Mu?! Da dove arriva? Se riusciremo a saperlo, la sua fama scuoterà l'interna Nona Montagna!” Il mondo esterno era in fermento, ma nel palazzo nel cielo stellato regnava un silenzio mortale.


Tutti i Patriarchi delle varie sette stavano prestando grande attenzione, e nessuno di essi stava parlando.


Nessuno stava più prestando attenzione agli altri partecipanti alla prova del fuoco. Persino il ragazzo mascherato, il quale aveva appena raggiunto l'ottantottesima rovina Immortale, era dietro a Meng Hao, chiaramente al primo posto.


Altri cinque giorni!


Meng Hao aprì lentamente gli occhi. Sembrava esausto e ancora più vacuo di prima. Questa volta, aveva vacillato sul punto di non risveglio. Il cratere era pieno di grossi pezzi e frammenti di roccia, ciascuno dei quali emetteva auree differenti che, combinate insieme, si trasformavano in un vortice che influenzava la mente.


Era come se stesse provando la magia Daoista che arrivava direttamente da un'era antica. Qualcuno aveva agitato una mano, e una stella sopra di loro si era staccata diventando meteora, per schiantarsi sul suolo.


Il massiccio colpo aveva spezzato la terra e frantumato alcuni dei corpi celesti al di sopra. In quell'istante, Meng Hao aveva sentito il suo senso divino venire strappato in brandelli. Era soltanto in virtù della sua intensa forza di volontà che era riuscito ad artigliarsi alla via di uscita verso la lucidità.


“Sempre più difficile….” pensò. “Ho già ottenuto l'illuminazione da 98 rovine Immortali. Secondo quanto detto da Ling Yunzi, ci sono un totale di 99 rovine Immortali e, dopo queste, un padiglione Immortale intatto!


“Tuttavia, anche inviando il mio senso divino, riesco a percepire l'ultima rovina Immortale, ma nessun padiglione Immortale.


“Sfortunatamente, persino con il mio senso divino, sono in grado soltanto di percepire la direzione generica di quella rovina Immortale, e nulla di specifico su di essa.” Dopo un momento, si alzò e camminò in silenzio fuori dal cratere. Dopo questo, ne rimase in piedi sulla cima.


Stava esitando per valutare se continuare, oppure creare la sua abilità divina esattamente qui. A questo punto, aveva già alcune idee sul tipo di abilità divina che voleva creare.


Dopo un istante, i suoi occhi si illuminarono con la decisione. Non era il tipo di persona che abbandonava facilmente. Anche se il pericolo era grande, lui era cocciuto. Se così non fosse stato, non sarebbe valsa la pena di viaggiare lungo il sentiero da essere un allievo fino ad ottenere l'ottanta percento del potere di un vero Immortale!


“Più potente è l'abilità divina, più stele di pietra scenderanno. E io ho bisogno di stele di pietra! Meng Hao prese un respiro profondo, cessando ogni pensiero esitante, quindi si diresse verso la 99esima rovina Immortale, come indicato dal suo senso divino.


Sebbene non conoscesse con esattezza il luogo, Meng Hao era fiducioso che sarebbe stato in grado di trovarlo. Gli serviva soltanto un po' di tempo.


Un giorno. Due giorni. Tre giorni...


Il palazzo nel cielo stellato era completamente in silenzio, così come i Patriarchi delle varie sette mentre osservavano.


Quindi una voce arcaica echeggiò attraverso il palazzo. Questa persona non aveva mai parlato, né aveva cercato di sollecitare reclutamenti. Era un vecchio uomo proveniente dalla Società Kunlun.


“Sarà in grado di trovare la 99esima rovina Immortale? Al momento sono molto curioso di sapere questa cosa. Questa 99esima rovina, quella condivisa da tutte e tre le Strade Antiche... che aspetto ha esattamente?


“Compagni Daosti delle Tre Grandi Società Daoiste, potete soddisfare la mia curiosità?”


Fosse stata qualsiasi altra setta da aver domandato, le Tre Grandi Società Daoiste non avrebbero dato seguito alla domanda. Ma la Società Kunlun era diversa I tre Patriarchi delle Tre Grandi Società Daoiste si scambiarono alcune occhiate, dopodiché l'uomo anziano del Mondo del Dio dei Nove Mari prese la parola.


“Secondo le leggende, durante la grande guerra, i tre grandi Eccelsi si riunirono negli Antichi Decani Immortali. Essi estrassero tutto il qi Immortale dal mondo e lo sacrificarono ad uno spirito infinito che era il caduto…  Consistenza del Pāramitā Schiaccia Cieli!” [1]


Le parole provocarono un annaspare collettivo da tutti i Patriarchi. Sguardi di stupore apparvero sui loro volti e alcuni si alzarono persino in piedi.


“COSA?!”


“La leggendaria Consistenza del Pāramitā?”


Gli occhi dell'anziano della Società Kunlun si spalancarono. Non disse nulla, ma a giudicare dalla sua espressione era chiaramente scosso.


Passò altro tempo, e Meng Hao continuò a cercare la 99esima rovina Immortale. Sempre più persone crearono abilità divine nelle tre Strade Antiche. C'erano persone che fallivano, e altri che lasciavano perdere.


Sette giorni dopo, c'erano soltanto sette persone sulle tre Strade Antiche che dovevano ancora creare un'abilità divina!


Queste sette persone erano ora soggetti di un intenso scrutinio. Ognuno stava guardando per vedere cosa sarebbe accaduto. C'era una persona sulla Strada Antica dell'Anima Nascente, due persone sulla Strada Antica della Recisione dello Spirito e i rimanenti quattro sulla Strada Antica della Ricerca del Dao.


Uno di essi era il giovane uomo mascherato, un altro il coltivatore con le zanzare.


“Se qualcuno in questa prova del fuoco sarà capace di superare le venti stele di pietra, sarà uno di questi sette”


“Vedi quello là, quello con 90 rovine Immortali? Il suo nome è Li Yan, il coltivatore con la maschera. Anche lui è un altro che è arrivato ad ottenere l'illuminazione da 90 rovine!!” [2]


“È una cosa incredibile. Ora c'è una seconda persona in questa prova del fuoco che ha acquisito l'illuminazione da 90 rovine Immortali!”


Ci furono molte urla di shock nella folla fuori nel mondo esterno mentre un po' di persone iniziarono a prestare attenzione al giovane uomo mascherato, Li Yan. Per quanto riguarda i Patriarchi nel palazzo del cielo stellato, anche loro occasionalmente distoglievano lo sguardo da Meng Hao per guardare nello schermo del giovane uomo mascherato.


Attualmente, Meng Hao stava percorrendo la strada attraverso il mondo, seguendo la direzione del suo senso divino quando aveva cercato la 99esima rovina immortale. Aveva già cercato per sette giorni e si sentiva certo di aver esplorato tutte le aree indicate dal suo senso divino. Nonostante ciò, ancora non aveva trovato la rovina.


“Solo... dove sei?” Improvvisamente, Meng Hao si fermò. Corrugando le sopracciglia, si guardò intorno in silenzio, quindi chiuse semplicemente gli occhi. Inviò di nuovo il suo senso divino, e poté vagamente percepire che c'erano alcune rovine Immortali dinanzi a lui. Quando aprì gli occhi, non vide nulla.


Parlando a se stesso, chiuse gli occhi di nuovo. Quindi, senza aprirli, iniziò a camminare in avanti. Usando questo metodo, avanzò per un'ora o due fino a quando, improvvisamente, il suo corpo tremò.


Non aprì gli occhi, eppure era in grado di vedere qualcosa di incredibile con il suo senso divino, proprio dinanzi a lui.


Lui vide... nove ponti! [3]


Nove incredibili e scioccanti ponti che sembrava innalzarsi fino ai cieli. La vista di questi ponti era ineguagliabilmente stupefacente mentre si innalzavano nell'aria, ciascuno più alto di quello che lo precedeva.


Mentre esaminava i ponti con il suo senso divino, Meng Hao ebbe gradualmente la sensazione che se qualcuno fosse riuscito a percorrerli arrivando alla fine, sarebbe diventato ineguagliabilmente potente.


Il corpo di Meng Hao stava tremando: c'era un'indescrivibile pressione irradiata dai ponti, qualcosa che sembrava in grado di schiacciarlo in un istante. In quel momento non era inviata alla piena potenza, ma piuttosto circolava intorno ai ponti.


Ciononostante, Meng Hao tossì sangue e arretrò di alcune misure. Aveva l'intensa sensazione che questi nove ponti fossero ancora incompleti.


“Cosa sono esattamente questi ponti?!?!” disse senza fiato, non osando aprire gli occhi. Osservò attentamente con il suo senso divino, quando iniziò ad avere una visione.


Vide immagini illusorie di cose che erano accadute infiniti anni prima nel passato. Vide una figura che assomigliava ad un sole tentare di attraversare i ponti. Tuttavia, prima che potesse superare il primo, si frantumò in pezzi.


Vide un vecchio uomo dai capelli bianchi, che irradiava una freddezza senza limiti. Pose il piede sul primo ponte, quindi sul secondo….


Mentre procedeva sempre più in alto, man mano diventava più potente. Alla fine, tutti i colori nel cielo e nella terra svanirono. Il nono ponte iniziò a tremare, come se non potesse reggere sotto i passi del vecchio.


Il vecchio raggiunse la fine e rimase in piedi in cima al ponte finale. Quando si voltò, Meng Hao fu in grado di vedere chiaramente i suoi occhi. In quell'istante, la sua mente si riempì di suoni ruggenti.


Spruzzò sangue dalla bocca e ancora una volta arretrò. Quando alzò di nuovo la testa, aprì esitante gli occhi.


Nel momento in cui li aprì, i nove ponti svanirono. L'aria sopra di lui era completamente vuota, priva di ogni oggetto.


“Questo posto è il luogo della 99esima rovina Immortale” Meng Hao era senza fiato, e i suoi occhi brillavano di una strana luce. Ripulì la bocca dal sangue, si sedette a gambe incrociate e ruotò la sua base di coltivazione per iniziare a curare le sue ferite.


Fu a questo punto che, nel mondo esterno, 99 punti di luce apparvero sullo schermo che lo rappresentava nel mondo esterno!




NOTE:


1. https://it.wikipedia.org/wiki/P%C4%81ramit%C4%81 alcune formazioni sul termine Pāramitā. È già stato tradotto Pāramitā come "resurrezione" in Giglio della Resurrezione. Quando è stato cercato il termine Giglio della Resurrezione, sono state trovate referenze incrociate sul termine Pāramitā collegate al giglio. Si sarebbe potuto tradurre come Fiore del Pāramitā o Giglio del Pāramitā.
Tuttavia, il “Giglio del Pāramitā” è un fiore reale che (nella vita reale) viene anche chiamato giglio della resurrezione perché i suoi fiori già morti sbocciano ancora in estate. In ogni caso, per evitare ogni confusione, il termine Pāramitā qui menzionato non ha collegamenti con il Giglio della Resurrezione, e crediamo sia la traduzione più accurata.


2. Il nome di Li Yan in cinese è 离炎 lí yán - Li ha vari significati, tra cui, “partire.” Yan significa “fiamma” o “rovente”.


3. Questa non è la prima volta che nove ponti vengono menzionati nella storia. Cerca nel capitolo 437.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
                                


                                



