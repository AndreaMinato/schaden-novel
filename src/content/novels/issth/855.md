---
title: Capitolo 855 - Il Mandato del Karma!
pubDate: 2025-03-17T11:17:35.002Z
tags:
    - issth
---


Tutti nella Nona Montagna e Nono Mare erano completamente scossi. Nel palazzo del cielo stellato, i Patriarchi delle varie sette osservavano con negli occhi strani bagliori. L'anziano della Sacra Terra delle Ossa del Diavolo della Fiamma ridacchiò e si alzò in piedi.


“Presumibilmente, questo giovane uomo non è il tipo da essere selezionato dalle Tre Grandi Società Daoiste. Questa magia è connessa dal destino alle Ossa del Diavolo della Fiamma. Signore e Signori, vi chiedo umilmente di non competere con me in questo affare.” Mentre parlava, il vecchio uomo si mosse a velocità incredibile. Tuttavia, nello stesso momento, otto o nove altre persone si affrettarono.


Le Cinque Grandi Sacre Terre avevano già reclutato Wang Youcai e Ciccio rispettivamente dal Tramonto del Lago Lunare e dal Mausoleo Paleo-Immortale. Fino ad ora, soltanto il Cielo del Loto Blu, Monte Sole e Ossa del Diavolo della Fiamma non avevano ancora fatto una vera mossa. Ora, tuttavia, si lanciarono in azione.


Persino mentre si avvicinavano al mondo di Li Yan, i rombi echeggiavano mentre molte stele di pietra discendevano. Una, tre, cinque, sette….


In totale, apparvero 17 stele di pietra!!


Una in più di Wang Youcai!


Ognuna delle diciassette stele di pietra era almeno alta 300 metri pieni, e mentre ruotavano intorno a Li Yan, formarono un vortice che emanò torreggianti luci in alto nel cielo. Li Yan rimase nel mezzo, circondato da un bagliore senza limite, assomigliando ad un impareggiabile Prescelto.


Quando la folla nella Nona Montagna e Nono Mare vide le diciassette stele di pietra, era completamente sconvolta.


“Dai tempi antichi ad oggi, è secondo soltanto a Signor Fan!”


“Diciassette stele di pietra! Ha sicuramente avuto il merito di essere stato illuminato da 95 rovine Immortali! Ha creato una magia del corpo che ha evocato 17 stele di pietra!”


“È impossibile predire che futuro gli sarà riservato, in particolar modo perché la sua base di coltivazione è al picco della Ricerca del Dao. Una volta che si unirà ad una setta e farà addestramento, diventerà sicuramente un incredibile Prescelto!”


Ogni tipo di commento di invidia e gelosia si poté sentire nella Nona Montagna e Nono Mare. Nel mondo di Li Yan, i Patriarchi delle varie Sette erano arrivati. Dopo un po' di battibecchi, le Ossa del Diavolo della Fiamma riuscì a reclutare Li Yan come discepolo.


In quel momento, l'unica persona rimasta nel mondo della sesta, settima e ottava fase era Meng Hao. La sua abilità divina non era ancora pienamente creata.


Chiunque stava ormai guardando attentamente, inclusi le Tre Grandi Società Daoiste nel palazzo nel cielo stellato.


L'anticipazione nell'aria continuò a crescere.


“Se riesce a superare gli altri, sarà al primo posto! Vediamo quante stele di pietra farà discendere la sua abilità!”


“Ha ottenuto l'illuminazione da 99 rovine Immortali. Se ottiene meno di 15 stele di pietra, sarà un completo fallimento!”


“È difficile da dire. Ho sentito che un anno, un tale aveva ottenuto l'illuminazione da 99 rovine, eppure ha creato soltanto un'abilità divina da nove stele!”


Tre giorni più tardi, mentre Meng Hao sedeva a gambe incrociate, i suoi occhi si spalancarono improvvisamente.


“Ogni volta che ho ottenuto l'illuminazione dalle prime 98 rovine Immortali,” pensò, “Ho visto le immagini delle pietre dello spirito e delle cambiali. Nel futuro, spero che tutti i Prescelti della Nona Montagna e Nono Mare mi scrivano delle cambiali!


“Questa è la mia più grande aspirazione….


“Scrivermi una cambiale equivale a seminare Karma, e questi fili del Karma possono essere utilizzati per interferire con il fato. Tuttavia, molte persone non vogliono scriverle. Di conseguenza... creerò un'abilità divina che formi con essi dei legami del destino usando la forza!"


Immediatamente, il mondo iniziò a tremare mentre infiniti fili apparivano. Alcuni di questi erano brillanti, altri scuri, ma erano tutti Fili del karma che non provenivano dal mondo, ma da Meng Hao!


Incredibilmente, un solo movimento del dito aveva fatto diventare visibili tutti i suoi Fili del Karma. L'intero mondo iniziò a scuotersi ancora più violentemente, e dei rombi riempirono l'aria, come se l'intero luogo fosse sul punto di collassare.


Meng Hao alzò la testa e guardò i Fili del Karma, gli occhi che scintillavano brillanti. Alzò improvvisamente la mano destra con un gesto ad artiglio, quindi la allungò e afferrò uno dei Fili del Karma. Quando lo toccò, immediatamente vide un'immagine di Fan Dong’er.


Diede uno strappo al Filo, quindi lo arrotolò. Nello stesso momento, Meng Hao prese un pezzo di carta. Quindi, senza esitazioni, usò il Filo del Karma per arrotolarlo nella forma di un simbolo magico, il quale venne impresso sul pezzo di carta.


Mentre il marchio appariva, Fan Dong'er, che era seduta a gambe incrociate in meditazione nel Mondo del Dio dei Nove Mari nel tentativo di sopprimere il cadavere femminile sulla sua schiena, percepì un tremore che la percorse. Spalancò gli occhi che brillarono di stupore.


Successivamente il volto le tremolò, e tossì una boccata di sangue. Uno sguardo di stupore le copriva il volto.


“Che cosa è successo? Qualcuno ha appena usato il Dao del Karma per complottare contro di me?”


Nell'esatto istante in cui il volto di Fan Dong'er tremolava, su quello di Meng Hao apparve un'espressione eccitata. Prese un respiro profondo, quindi una strana luce comparve nei suoi occhi. Questa magia che forzava i nodi del destino era solo al primo livello di sviluppo. Nel secondo livello, sarebbe stato in grado di fondere le cambiali nei Fili del Karma, quindi liberare la piena abilità divina.


Per quanto riguarda il terzo livello, sarebbe stato in grado di usare le cambiali come semi del Karma, i quali, una volta piantati con successo e dopo aver fatto crescere al massimo la loro magia, avrebbero dato a Meng Hao il potere di determinare vita e morte con un mero pensiero.


“Questa è la mia abilità divina. Il Mandato del Karma. Ora potrà non essere completa ma, in futuro, quando la mia base di coltivazione crescerà in maniera astrusa, SARÀ perfetta!" Mentre le sue parole echeggiavano, il mondo intorno a lui si scosse, quindi si riempì di crepe. Ogni cosa tremò Mentre Meng Hao diventava chiaramente visibile a tutti nel mondo esterno.


I Patriarchi nel palazzo erano sconvolti.


“È una magia Daoista!!”


“È il Dao del Karma del Clan Ji! No, aspetta! È qualcosa di diverso dal Dao del Karma del Clan Ji! Il Clan Ji recide il Karma, ma questo forza i destini a legarsi insieme. È allo stesso mondo dominante, allo stesso modo scioccante!”


“Questa non è soltanto una magia Daoista, questa conta come una magia segreta! L'intuizione di Fang Mu è incredibilmente alta!”


“Sono curioso di sapere quale illuminazione lo ha portato a creare una magia Daoista segreta come questa!!”


Le magie Daoiste erano rare, ma lo erano ancora di più le magie segrete!


Gli spettatori della Nona Montagna e Nono Mare stavano osservando con gli occhi spalancati. Si potevano sentire suoni di stupore e si vedevano sguardi di sconcerto senza precedenti.


“Questo sfida la credenza!!”


“Questo Fang Mu ha creato una magia che sembra sia una magia Daoista che una magia segreta! Temo che soltanto i più potenti esperti delle grandi sette siano in grado di comprenderla!”


“In ogni caso, sembra che abbia iniziato a causare il collasso del mondo. Io mi chiedo, quante stele di pietra scenderanno? Supererà Li Yan?!”


Mentre il mondo tremava intorno a Meng Hao, un intenso rombo si sentì mentre le stele di pietra iniziavano a cadere.


Una, tre, cinque, sette….


Le persone osservavano, sconvolte, mentre un totale di ventuno stele discendeva. Circolavano senza fine intorno a Meng Hao, creando uno spettacolo completamente sconvolgente.


Immediatamente, le folle della Nona Montagna e Nono Mare cominciarono a ribollire dall'eccitazione.


“Ventuno stele di pietra! Per tutti i cieli! Questa... questa supera il Signor Fan!!”


“Disumano! La prodezza in battaglia di questo ragazzo è mostruosa, e la sua creatività disumana! Anche se non non possiamo vedere il suo talento latente, è sicuramente straordinario! Ha decisamente preso il primo posto in questa prova del fuoco!”


“Scommetto che anche le Tre Grandi Società Daoiste sono sotto shock! Ventuno stele di pietra! Questo Fang Mu diventerà sicuramente famoso in tutta la Nona Montagna e Nono Mare!”


Nel palazzo del Cielo Stellato, le Tre Grandi Società Daoiste erano sedute esattamente come prima. Tuttavia, tutti gli altri si erano alzati in piedi. I loro occhi scintillavano con incredibile brillantezza. Se per caso le Tre Grandi Società Daoiste non avessero voluto reclutare Meng Hao, allora loro sarebbero stati pronti a combattere per lui.


Tutti i discepoli che erano stati reclutati prima di Meng Hao potevano ancora essere considerati Prescelti. Tuttavia, a volte persone o eventi che accadevano erano senza paragoni. Cercare di confrontarli con gli altri sarebbe ingiusto.


Nelle vaste Terre Orientali, Fang Xiufeng e Meng Li si guardarono l'un l'altro e sorrisero. Il volto di Meng Li era ricoperto da un sorriso orgoglioso mentre guardava di nuovo Men Hao negli schermi dei vortici, e il suo cuore era pieno di amore,


“Piccolo bastardo!” mormorò Patriarca Affidabilità. “È andata bene alla fine, non mi hai fatto perdere la faccia!”


Demone degli Elisir e Chu Yuyan sospirarono entrambi leggermente. Chu Yuyan non conosceva abbastanza Meng Hao e la sua inclinazione alle cambiali, ma Demone degli Elisir conosceva qualcosa e si poteva vedere una strana espressione sul suo volto. Per quanto riguarda il resto delle folle, molti di loro non capivano il Karma molto bene, ma potevano fare speculazioni sull'idea in generale.


“Con una magia come questa, nessuno oserà rifiutarsi di scrivermi una cambiale!" Meng Hao era deliziato e completamente soddisfatto dall'abilità divina che aveva creato.


A questo punto, tutti davano per scontato che le Tre Grandi Società Daoiste sarebbero piombate dentro per reclutare Meng Hao. Il Mondo del Dio dei Nove Mari e la Grotta della Spada del Flusso Sublime si erano decisamente mossi e stavano preparandosi a entrare nella discussione con l'Antico Rito Daoista Immortale quando, all'improvviso, Meng Hao chiuse gli occhi di nuovo. In apparenza... stava rientrando di nuovo in contemplazione!


Gli sguardi si fissarono sulla scena a causa dello shock.


“Che sta facendo?”


“Può essere che... che stia cercando di creare un'altra abilità divina?" Mentre lo shock si estendeva tra tutti, una luce brillante iniziò a risplendere intorno a Meng Hao e la musica di un grande Dao iniziò a risuonare.


Meng Hao era nel mezzo di contemplare l'illuminazione. La ragione per cui non aveva assorbito immediatamente il potere delle ventuno stele era che, considerando il suo stato attuale, era ora pronto a usare la sua comprensione dei nove ponti per creare una nuova abilità divina.


“Sta decisamente creando una nuova abilità divina!”


“Come... come è possibile? Ha già creato un'abilità divina, come può crearne un altra? Forse crede che creare abilità divine sia semplice come bere o mangiare?”


Tutti gli spettatori nel mondo esterno erano completamente sconvolti, persino il padre e la madre di Meng Hao. Anche i Patriarchi nel palazzo del cielo stellato stavano fissando con occhi spalancati.


Li Yan, così come tutti gli altri partecipanti, stavano ora in attesa all'esterno, fissando Meng Hao in stato confusionale.


Questo fu particolarmente vero quando, alcune ore più tardi, un massiccio suono rombante circondò Meng Hao e un'intensa energia si innalzò davanti a lui. Poiché il mondo precedente era già collassato, l'energia intaccò l'altare su cui Meng Hao sedeva, il quale poteva essere visto da tutti. Non c'era bisogno per loro di provare l'abilità divina: tutti erano in grado di percepire che l'abilità in arrivo era incredibilmente sconvolgente.


“Sta veramente creando un'altra abilità divina! Che razza di iettatore è questo tipo?!?!” Le folle erano in fermento e, prima che potessero avere un'opportunità di calmarsi, Meng Hao aggrottò improvvisamente le sopracciglia.


“No,” mormorò, “la mia linea di pensiero era un po' diversa.” Agitò la mano, facendo estinguere l'energia che aveva sconvolto tutti quanti.


Quando tutti videro la scena, rimasero completamente senza parole. Gli altri avversari nella prova del fuoco sorrisero amaramente. L'abilità divina che Meng Hao aveva sentito non andare bene era decisamente molto più potente delle abilità divine che loro avevano creato. Ognuno di loro rimase completamente senza parole.


Alcune ore più tardi, l'energia riprese a insorgere di nuovo da Meng Hao. Tuttavia….


“Ancora non ci siamo” disse rabbioso. Ancora una volta represse l'energia e ricominciò.


Nella folla, la gente si guardava l'un l'altro interdetta. Iniziarono a sorridere amaramente verso Meng Hao nello schermo nel vortice.


Per quanto riguarda i Patriarchi nel palazzo del cielo stellato, i loro occhi scintillavano brillanti e guardavano come se si stessero preparando a lottare. Un coltivatore disumano come questo era qualcosa che ognuno di loro non voleva far reclutare dalle Tre Grandi Società Daoiste.


I Patriarchi delle Tre Grandi Società Daoiste stavano annaspando dallo stupore. Quindi si scambiarono delle occhiate e, attraverso gli occhi scintillanti, poterono vedere qualcosa di ben nascosto nel profondo... speranza!




Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
                                


                                



