---
title: Capitolo 858 - L’ultima Volta!
pubDate: 2025-03-17T11:17:35.003Z
tags:
    - issth
---


La Settima Maledizione del Sigillo del Demone era una magia unica della Lega dei Sigillatori del Demone. Sembrava simile al Dao del Karma del Clan Ji, ma era fondamentalmente differente. Mentre rilasciava la magia, gli occhi di Meng Hao brillarono di una strana luce, mentre guardava tutti gli oggetti magici.


Immediatamente, fu in grado di vedere numerosi fili attaccati ai vari oggetti magici. Questi non erano altro che Fili del Karma.


Tutti gli oggetti magici avevano Fili del Karma che li collegavano al Padiglione del Guerriero e ora Meng Hao poteva vedere ogni singolo filo chiaramente.


“Quindi, persino gli oggetti magici possono avere Karma su di loro,” pensò. “Ebbene, adesso non sono più così preoccupato.” Schiarendosi la gola, si guardò intorno astutamente.


“Prima, maledico il Karma su questi oggetti magici e poi formo una connessione del destino con essi!” Scuotendo la mano, ricoprì tutti gli oggetti magici nel Padiglione del Guerriero con la Settima Maledizione del Sigillo del Demone.


In un battito di ciglia, una luce scintillante venne sparata in ogni direzione e l’intero Padiglione del Guerriero iniziò a tremare.


Il cuore di Meng Hao martellava mentre aspettò per alcuni momenti. Vedendo che non c’era altra reazione, si rilassò leggermente, poi si guardò intorno astutamente un'altra volta.


“Le piastrelle del pavimento qui sono eccellenti,” pensò, leccandosi le labbra. “In seguito, penso che ne toglierò qualcuna per portarla via con me. Il legno con cui sono fatti questi scaffali è tutto tranne che ordinario…


“Anche quelle piastrelle decorative sono belle!” I suoi occhi brillarono luminosi mentre prendeva un profondo respiro.


In fretta compì un incantesimo, facendo apparire Fili del Karma sopra la sua testa. Questi erano i suoi personali Fili del Karma, che luccicavano con colori splendenti. Meng Hao stabilizzò il suo qi e calmò la sua mente, poi cercò tra i suoi Fili del Karma fino a che ne trovò uno che sembrava essere sul punto di svanire.


Quel Filo del Karma era quello che era stato creato quando aveva posato gli occhi sulla lancia pochi momenti prima. Ovviamente, il filo era incredibilmente sottile, come se persino una lieve brezza avrebbe potuto farlo rompere.


Meng Hao prese un profondo respiro, poi sollevò la sua mano e puntò verso quel particolare filo. Istantaneamente, il Filo del Karma si distorse nella forma di un simbolo magico, che poi discese nella mano di Meng Hao.


“Lega il destino!” disse. Istantaneamente, il filo iniziò a brillare di una luce radiosa. Allo stesso tempo, la lancia iniziò a tremare, come se stesse combattendo contro qualcosa.


Mentre combatteva, il filo del Karma attaccato alla testa di Meng Hao che rappresentava la lancia improvvisamente si fece molto più definito. Adesso sembrava essere attaccato ancor più saldamente a Meng Hao, come se il Karma tra i due stesse crescendo più profondo.


“Mandato del karma! Lega il destino!” Gli occhi di Meng Hao si illuminarono di una luce brillante e poi rilasciò un urlo. Il simbolo magico sulla sua mano destra iniziò a luccicare in modo radioso mentre lo schiacciava. Un boato riecheggiò mentre il simbolo magico si distrusse. Nel momento in cui disperse, la lancia smise di lottare e Meng Hao poteva percepire improvvisamente qualcosa come un richiamo, riecheggiare dalla lancia.


Incapace di trattenere la sua eccitazione, allungò una mano in aria. La lancia immediatamente volò per aria con un fischio urlante e atterrò direttamente nella sua mano.


Meng Hao rise sonoramente.


“Mia! Tutti questi oggetti magici sono miei ora!” Mentre l'eccitazione riempiva il suo cuore, improvvisamente, un’aura omicida si innalzò contro di lui da dietro.


L’aura era così intensa che sembrava capace di distruggerlo nel corpo e nello spirito sfiorandolo appena.


Meng Hao impallidì e voltò la testa. Tuttavia, non c’era nessuno dietro di lui. L’aura omicida era ancora li, però; apparentemente proveniva dal Padiglione del Guerriero stesso.


Freddo sudore discese dalla faccia di Meng Hao, che non osò muoversi. L’aura omicida l’aveva riempito di intensa apprensione e poi iniziò a dirigersi verso la porta. L’aura omicida lo seguiva ovunque andasse, come se stesse cercando di intimidirlo.


“Stavo solo creando qualche legame del destino!” Meng Hao disse in fretta. “Perché ti arrabbi?” Dopo un momento continuò, “Uhh… un malinteso, un malinteso. Padiglione del Guerriero, fratello mio, questo è stato tutto un malinteso, ok?” L’aura omicida sembrava più intensa che mai.


Dopo un lungo momento, però, Meng Hao percepì che l’aura si stava dissipando. Vedendo che non lo aveva attaccato, i suoi occhi sfrecciarono in giro. Aveva una mezza idea di andarsene, ma quando vide tutti gli oggetti magici intorno a lui nel Padiglione del Guerriero, non riusciva a costringere se stesso ad andarsene.


“Padiglione del Guerriero, fratello mio, non prestare nessuna attenzione a me!” disse sonoramente. “Sto bene qui da solo. Tu torna pure a qualsiasi cosa stessi facendo, ok?” Detto questo, scivolò con attenzione verso la spada coperta di sangue nero.


Sempre attento all’aura omicida, usò velocemente un Mandato del Karma per cercare il Filo del Karma che lo collegava alla spada, poi legò il destino più in fretta possibile.


La spada tremò e l’aura omicida del Padiglione del Guerriero esplose. Perle di sudore freddo apparvero sulla fronte di Meng Hao, ma strinse i denti e usò i Legami del Destino alcune altre volte. Dopo la terza volta, la spada smise di lottare e una connessione invisibile si formò tra di loro.


La spada volò via e iniziò a vorticare intorno Meng Hao come un drago.


Meng Hao non ebbe il tempo di gioire perché l’aura omicida del Padiglione del Guerriero esplose in intensità attraverso l’intero padiglione. Sembrava essere irritato e feroce senza eguali.


“Quella era l’ultima volta!” disse Meng Hao. “L’ultima volta!”


Poi si leccò le labbra e rimase sul posto, non osando muoversi per un lungo momento, dopo di che cautamente si mosse impercettibilmente verso un fiore di giada. Stringendo i denti, immediatamente sbatté un Mandato del Karma nel fiore magico. Un simbolo magico apparve; questo fiore apparentemente era diverso dagli altri oggetti magici, permettendogli di riuscire nell’impresa col primo tentativo.


Quasi immediatamente, la scioccante aura omicida fece tremare tutto violentemente. Il corpo di Meng Hao era ora fradicio di sudore.


“Quella era l’ultima volta!” pianse con urgenza. “Lo prometto, quella era veramente l’ultima volta!


“Padiglione del Guerriero, fratello mio, era davvero l’ultima volta. Me ne sto andando adesso, ci vediamo!” L’intensità dell’aura omicida fece impallidire la faccia a Meng Hao e fece tremare il suo cuore. Mentre parlava, velocemente iniziò a camminare verso l’uscita.


Tuttavia, dopo solo alcuni passi, non poté fare a meno di usare i Legami del Destino su una piccola bottiglia che vide su uno scaffale vicino. Era verde scuro e nonostante sembrasse non degna di nota, Meng Hao poteva percepire una sconfinata aura.


“Dannazione!” pensò, digrignando i denti. Allo stesso tempo, trovò il Filo del Karma che lo collegava alla bottiglia e lo usò per creare un simbolo magico. Non appena il simbolo atterrò sulla sua mano, lo schiacciò e, senza avere il tempo di vedere se ci fosse riuscito o meno, velocemente afferrò la piccola bottiglia.


Non appena la sua mano la avvolse, il suo corpo si lanciò verso l’uscita del Padiglione del Guerriero. Allo stesso tempo, l’aura omicida esplose verso Meng Hao con una velocità incredibile e un lieve ruggito di rabbia poté essere sentito riecheggiare.


“L’ultimo!” pianse. “Quello era davvero, davvero l’ultimo. Me ne vado adesso, me ne vado adesso!” Lo scalpo di Meng Hao era intorpidito mentre si lanciava in avanti. Dietro di lui, l’aura omicida spazzò come per cacciarlo via.


Vicino alla porta c’era il tavolo che aveva visto in precedenza. Mentre lo affiancava, non poté fermarsi dal prendere un contenitore di giada che vedeva fermo lì.


Quest’azione sembrò spingere l’aura omicida del Padiglione del Guerriero oltre i limiti della sua pazienza. Si trasformò in un esplosivo attacco che venne sparato verso Meng Hao.


Un debole ululato poteva essere sentito all’interno dell’aura omicida: “Vattene via da qui!”


Quando sbatté contro Meng Hao, il sangue schizzò fuori dalla sua bocca e poi lui stesso venne lanciato verso la porta come un aquilone con le corde tagliate.


La porta si aprì con un tonfo e Meng Hao venne lanciato fuori, dopo di che la porta si chiuse di nuovo sbattendo.


Quasi immediatamente, il Padiglione del Guerriero iniziò a scomparire. Allo stesso tempo, la scena era ora chiaramente visibile ai Patriarchi delle Tre Grandi Società Daoiste su nel palazzo nel cielo stellato, come pure ai Patriarchi delle altre sette.


Sugli schermi, videro Meng Hao volare fuori, il sangue spruzzava fuori dalla sua bocca, la sua espressione era di incredibile determinazione. Da quello che sembrava, era stato disposto a guardare con spirito fermo la morte negli occhi per riuscire a completare l’incarico che gli era stato dato ed era disposto a pagare qualsiasi prezzo.


Meng Hao tossì un’altra boccata di sangue e poi disse: “Fang Mu della nuova generazione, nonostante abbia subito ferite sulla propria persona e sia andato vicino alla morte, ha attraversato l’inferno e le acque profonde per completare la missione che gli è stata data dalle potenti Tre Grandi Società Daoiste!” Detto questo, tirò fuori la bussola Feng Shui e la tenne sospesa.


Era un’immagine davvero toccante. Il sangue colava dai lati della sua bocca e la sua faccia era di un bianco pallido. Il suo corpo tremò, era seriamente ferito. Le sue parole e l’immagine presentata, istantaneamente fece commuovere i tre Patriarchi delle Tre Grandi Società Daoiste.


I tre Patriarchi stavano ansimando ed erano completamente incapaci di controllare la selvaggia esuberanza che provavano nei loro cuori.


Fu in questo esatto momento che un Ling Yunzi con la faccia pallida si materializzò di fronte a Meng Hao. Immediatamente fece un gesto con la sua mano destra e la bussola Feng Shui nella mano di Meng Hao volò verso di lui. Annuì verso Meng Hao e poi sospirò con emozione. Lui stesso era stato appena ferito dalla luce proveniente dal Padiglione del Guerriero, sapeva perciò quanto potesse essere pericoloso. Quando vide le ferite che aveva subito Meng Hao, era pieno di simpatia. Poi notò la solenne ed eccitata espressione facciale di Meng Hao e improvvisamente ebbe la sensazione che gli eventi avvenuti tra loro fossero stati solo dei fraintendimenti.


“Che bravo ragazzo!” disse. “Ecco, prendi questo elisir medicinale. Si occuperà di quelle ferite!” Emozionato, scosse la mano destra, facendo volare un elisir medicinale bianco che poi fluttuò di fronte Meng Hao. Date le sue capacità nel Dao dell’alchimia, Meng Hao poteva capire, dall’aroma medicinale dell’elisir, che era sicuramente un tesoro di elisir.


“È un peccato che non lo possa duplicare qui adesso,” pensò Meng Hao. In fretta accettò l’elisir e poi lo ripose nella sua borsa da trasporto.


“Penso che dovresti mangiarlo ora,” disse Ling Yunzi, sembrando preoccupato. “Quelle ferite sono alquanto serie.”


Dentro di se, Meng Hao ridacchiò ironicamente. Non aveva nessun desiderio di consumare l’elisir. Tutto quello che doveva fare era attivare il suo Strato Eterno e si sarebbe ripreso quasi istantaneamente. Tuttavia, Ling Yunzi lo stava fissando direttamente, quindi Meng Hao respinse il dolore della perdita, strinse i denti e alla fine consumò l’elisir.


Non appena l’elisir medicinale si dissolse dentro di lui, una corrente calda riempì il suo corpo e tutte le sue ferite vennero curate.


“Che perdita,” pensò. “Che perdita terribile. Se avessi potuto duplicare quell’elisir medicinale, avrei potuto poi rivenderlo ad un esorbitante prezzo.” Dentro di lui, stava ridendo ironicamente, ma all’esterno indossò un’espressione di ringraziamento mentre univa le mani e si inchinava verso Ling Yunzi.


Ling Yunzi annuì di nuovo. Più ci pensava, più sentiva che Meng Hao era uno tra i migliori, sia per la base di coltivazione sia per intuito, senza parlare di destino.


“L’ho decisamente frainteso riguardo la questione del talento latente e quelle altre prove,” pensò Ling Yunzi.


Sorridendo largamente, poi disse: “Fang Mu, sei disposto a diventare un seguace del conclave del Mondo del Dio dei Nove Mari?!”


In risposta alle sue parole, i Patriarchi all’interno del palazzo nel cielo stellato guardarono la scena con occhi luccicanti.


Il patriarca dell’Antico Rito Daoista Immortale sorrise lievemente. Il Patriarca dalla Grotta della Spada del Flusso Sublime esitò per un momento. Il Patriarca del Mondo del Dio dei Nove Mari invece rise sonoramente.


Meng Hao spalancò la bocca per un momento e stava considerando di rifiutare. Poi pensò a quanto sarebbe stato divertente se si fosse unito al Mondo del Dio dei Nove Mari sotto al nome fasullo di Fang Mu, considerando che Fang Dong’er era anche lei un membro.


Si schiarì la gola e unì le mani.


“Questo giovane è disposto ad unirsi,” rispose. “Sfortunatamente, ho alcune questioni varie di cui devo occuparmi. Se siete disposto a darmi un po’ di tempo per occuparmene, allora quando avrò finito, andrò immediatamente al Mondo del Dio dei Nove Mari.”




Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
                                


                                



