---
title: Capitolo 861 – Primo Posto!
pubDate: 2025-03-17T11:17:35.003Z
tags:
    - issth
---


“Che Prescelto!” Tutti i Patriarchi nel palazzo del cielo stellato si erano alzati in piedi con espressioni di profonda emozione sui volti. Stavano guardando gli schermi nei vortici, dove il gigante e le bestie si erano tutti inchinati in adorazione di Meng Hao.


Tutte le sette volevano reclutarlo come discepolo, ma il Mondo del Dio dei Nove Mari, una delle Tre Grandi Società Daoiste, aveva già fatto la sua mossa, lasciandole senza nessuna opportunità.


Non erano solo le altre Grandi Società Daoiste a essere in questa posizione, ma anche le Cinque Grandi Sacre Terre.


“Questo Fang Mu è uno dei più incredibili Prescelti apparsi in innumerevoli anni!”


“Congratulazioni al Mondo del Dio dei Nove Mari. Fang Mu dimostrerà sicuramente un talento e un'abilità straordinarie nel Mondo del Dio!” In risposta a tali parole dai vari Patriarchi, il vecchio del Mondo del Dio dei Nove Mari rise di cuore. La sua espressione era di estrema contentezza.


A questo punto era chiaro che Fang Mu era decisamente al primo posto in questa prova del fuoco!


Ovviamente, la folla esterna nella Nona Montagna e Nono Mare era in subbuglio. Quando si parlava delle ultime due fasi, quella del cuore e quella del Dao, Meng Hao era il primo ad averle mai completate per intero. Neppure Sir Fan ne era stato in grado.


Meng Hao aveva guadagnato la completa e totale attenzione di tutti!


“Merita sicuramente di essere al primo posto!”


“Il suo nome farà presto tremare tutta la Nona Montagna e il Nono Mare. Sarà il numero uno tra tutti i Prescelti! Una volta che si sarà unito al Mondo del Dio dei Nove Mari, se continuerà su questo sentiero di crescita, diventerà sicuramente un Figlio Divino! Se lui e Fan Dong'er finissero assieme, diventerebbero sicuramente una leggenda!”


“Non l'avete notato, ma nelle ultime ventimila morti, Fang Mu in realtà era felice! In confronto al dolore in cui erano tutti gli altri, questo è probabilmente ancora più terrificante!”


Mentre l'eco della discussione si propagava attraverso la Nona Montagna e Nono Mare, il Patriarca Affidabilità che si trovava nel cielo stellato appariva piuttosto compiaciuto. Poi, rabbrividì all'improvviso.


“Dannazione! Ho pensato dal punto di vista sbagliato! Cosa diavolo ha a che fare con me se il piccolo bastardo vive o muore? Il suo essere al centro dell'attenzione non ha nulla a che fare con il Patriarca! Noi siamo nemici! Dannazione! Dannazione! Ho guardato nel modo sbagliato!!”


Da qualche altra parte nel cielo stellato vi era il Decimo Patriarca del Clan Wang, i suoi capelli erano spettinati e i suoi occhi socchiusi mentre osservava in lontananza.


“Forte... molto più forte di quanto ricordassi” mormorò. Nel profondo dei suoi occhi brillava lo spirito di Wang Tengfei. “Meng Hao, non riesco davvero a trattenermi nell'attesa del nostro prossimo incontro!” Detto quello, si voltò e scomparve in lontananza.


Nella Società Kunlun, il Demone degli Elisir e Chu Yuyan osservavano con cuori tremanti. Avendo assistito personalmente a tutto ciò che era successo nella prova del fuoco, non fossero stati già consci che Fang Mu era Meng Hao, non avrebbero mai potuto connettere i due.


Fang Mu... era davvero il completo centro dell'attenzione.


“Il Pianeta Paradiso Meridionale è troppo piccolo” mormorò Chu Yuyan, con uno spasmo di ossessione visibile nei suoi occhi. “Lì venivi trattenuto. Il tuo mondo... è tra le stelle.”


Il Pianeta Paradiso Meridionale, nel Clan Fang nelle vaste Terre Orientali, i genitori di Meng Hao guardavano gli schermi con volti sorridenti. Ovviamente, sepolti nel profondo di quei sorrisi c'erano dei sospiri d'emozione.


“Hao'er ci lascerà davvero” mormorò sua madre, a bassa voce.


Dopo un attimo di silenzio, suo padre disse: “Questo pianeta è troppo piccolo per lui e sta limitando la sua crescita. Era destinato a lasciare il Paradiso Meridionale prima o poi. Quando questa prova del fuoco sarà conclusa, non cercherò di farlo rimanere troppo a lungo.”


“Ma è solo un bambino” rispose amaramente lei.


“È cresciuto. Se non gli permetterai di volare, come potrà mai conoscere lo sconfinato universo?”


Nel frattempo, sul Pianeta Felicità Occidentale, Zhao Yifan stava affilando la sua spada e il desiderio di combattere dardeggiò nei suoi occhi. Poi spostò lo sguardo dallo schermo nel vortice su nel cielo.


“Non devo sottovalutare tutti gli altri membri della mia generazione la fuori. Non avrei mai immaginato esistesse qualcun altro come Meng Hao del Pianeta Paradiso Meridionale. Ma ora, questo Fang Mu è apparso nella prova del fuoco!” Il desiderio di combattere bruciava nei suoi occhi.


“Spero davvero che partecipi agli incontri dell'arena!” disse Zhao Yifan, prendendo un respiro profondo e poi chiudendo gli occhi. Lui avrebbe ovviamente partecipato e avrebbe guidato nei combattimenti i discepoli della Grotta della Spada del Flusso Sublime.


Solo un Coltivatore dalle fasi dell'Anima Nascente, della Recisione dello Spirito e della Ricerca del Dao sarebbero usciti vittoriosi dagli incontri dell'arena. Dopodiché, sarebbero stati reclutati come discepoli da una delle Tre Grandi Società Daoiste e sarebbero divenuti dei discepoli del Conclave.


Ovviamente, questo non significava che la partecipazione venisse ristretta. Al contrario, se dei discepoli delle Tre Grandi Società Daoiste partecipavano e prendevano il primo posto, allora anche loro avrebbero potuto unirsi al Conclave.


Per quanto riguardava le altre sette, non partecipavano per la possibilità di unirsi a una Società Daoista, ma per i premi incredibili messi in palio nell'arena.


Nel Mondo del Dio dei Nove Mari, Fan Dong'er sedeva a gambe incrociate e con gli occhi chiusi. La sua carnagione era cinerea e sembrava esserci una traccia di Karma. Per qualche ragione continuava a pensare a Meng Hao, che odiava con una passione che permeava fino nelle ossa.


Dietro di lei, come sempre, c'era il cadavere femminile. Quando il suo maestro lo aveva visto, non aveva cercato di aiutarla a liberarsene. Invece, le aveva detto che per lei era una fortuna.


Tuttavia, Fan Dong'er non desiderava avere una tale fortuna.


“Com'è che il solo guardare Fang Mu mi irrita!?” pensò mentre osservava lo schermo nel vortice con le sue graziose sopracciglia aggrottate. Lei era un'altra dei Prescelti che avrebbe partecipato negli incontri dell'arena.


Nel Clan Li sul Pianeta Giunco Settentrionale, l'espressione di Li Ling'er era indifferente mentre sedeva a gambe conserte nel centro dei riti Daoisti del Clan. Seduti di fronte a lei c'era un grande gruppo di membri del Clan, i quali stavano tutti ad ascoltarla mentre faceva un intervento riguardo la Coltivazione. Per questi membri del Clan, Li Ling'er era come una dea celestiale, altruista, incorruttibile e distante.


Occasionalmente, gli schermi in alto attiravano l'attenzione dei membri del Clan e persino Li Ling'er alzava lo sguardo ogni tanto.


Quando i membri del Clan le chiesero se avrebbe partecipato nell'arena...


“Sì!” rispose con calma.


Taiyang Zi, così come Sun Hai della Chiesa dell'Immortale Imperatore, avevano ricevuto la richiesta da parte delle loro sette di partecipare ai combattimenti. Virtualmente tutte le sette e i clan avevano inviato i loro Prescelti a unirsi agli incontri.


Alcuni erano persone che Meng Hao conosceva, ma molti erano Prescelti che non erano mai stati sul Pianeta Paradiso Meridionale.


Nel mondo esterno, tutti si stavano preparando agli scontri dell'arena. Per quanto riguardava Meng Hao, il mondo attorno a lui andò in frantumi e quando riapparve era di nuovo nella posizione di testa della Strada Antica della Ricerca del Dao.


Dietro di lui c'erano tutti gli altri concorrenti nella prova. Lo osservavano con la soggezione negli occhi, persino il giovane mascherato e il Coltivatore con le zanzare.


Meng Hao aveva usato la sua forza per schiacciare gli altri partecipanti in ogni modo.


Ling Yunzi si materializzò a mezz'aria. Levitò lì, guardando la folla per un momento prima di parlare.


“Le dieci fasi di prova sono concluse” disse con calma. “Essendo responsabile per la Strada Antica della Ricerca del Dao, ora selezionerò un migliaio di persone perché continuino.” Detto quello, agitò la mano, facendo svanire in un istante diverse migliaia di Coltivatori alla Ricerca del Dao, teletrasportati ai loro luoghi di origine.


Ne rimasero un migliaio.


“Tutti voi avete passato le prove. Ora potete decidere se partecipare o no agli incontri.”


“Nell'arena chiunque arrivi tra i migliori 100 riceverà un premio di 1.000 giade Immortali. Forse alcuni di voi non sono familiari con queste giade; sono oggetti che posso essere usati nella Coltivazione dopo aver raggiunto la Sfera Immortale. Sono cose rare nella Nona Montagna e Nono Mare. 1.000 giade Immortali hanno un valore intorno a 10.000.000 di pietre dello spirito.”


Originariamente, Meng Hao non era stato molto interessato nel partecipare agli incontri dell'arena. Tuttavia, quando udì questa cosa, i suoi occhi si spalancarono e cominciarono a brillare con una luce accesa.


“10.000.000 di pietre dello spirito...” pensò, ansimando. “Le Tre Grandi Società Daoiste sono troppo ricche! Ottieni 10.000.000 pietre dello spirito solo per entrare nei migliori 100?!?!” Ora si sentiva leggermente eccitato.


“Se entrerete tra i migliori 16, il premio sarà di 5.000 giade Immortali” continuò Ling Yunzi. Mentre la sua voce echeggiava, Meng Hao divenne ancora più eccitato. Tutti i partecipanti rimanenti stavano ansimando con impazienza.


“Se sarete tra i primi 8, il premio sarà di 10.000 giade!”


La mente di Meng Hao si riempì con un ruggito e stava calcolando quanto corrispondessero in pietre dello spirito 10.000 più 5.000 più 1.000 giade Immortali. Dopo aver finito il conto, i suoi occhi iniziarono a brillare di una luce fiera.


“Il premio per raggiungere i primi 4 è un Rampicante dell'Illuminazione di Immortalità!” continuò Ling Yunzi, cosa che fece gridare all'istante per l'incredulità molti dei mille partecipanti rimasti. Meng Hao non sembrava badarci troppo, ma gli occhi degli altri attorno a lui divennero subito rossi come il sangue.


Per la maggior parte delle persone le giade Immortali erano solo una ricchezza materiale e sebbene potessero essere usate nella Coltivazione, non sarebbero state utili fino alla Sfera Immortale. Tuttavia, un Rampicante dell'Illuminazione di Immortalità poteva cambiare completamente il fato di qualcuno e rendeva possibile la vera Ascensione Immortale!


Questa era specialmente importante dato che un vero Immortale era apparso recentemente sul Pianeta Paradiso Meridionale. Nei successivi mille anni, i Rampicanti potevano essere considerati dei tesori preziosi per chiunque, eccetto forse Meng Hao.


Potevano cambiare il fato e determinare il futuro!


C'erano premi diversi messi in palio sulle altre due Strade Antiche. Tuttavia, indipendentemente dallo stadio in cui uno si trovava, quando i Coltivatori scoprivano quali premi erano in palio, il loro sangue ribolliva. E non erano i soli; quando la folla nella Nona Montagna e Nono Mare sentì i premi a disposizione delle tre Strade Antiche, i loro occhi si iniettarono di sangue e cominciarono a respirare pesantemente. Non fosse stato per il fatto che non possedevano i requisiti per qualificarsi, anche loro avrebbero partecipato ai combattimenti.


Questo divenne particolarmente vero quando udirono che uno dei premi sulla Strada Antica della Ricerca del Dao era un Rampicante dell'Illuminazione di Immortalità.


“Non posso credere che il premio sia... un Rampicante dell'Illuminazione di Immortalità!!”


“Dannazione! Se l'avessi saputo, avrei partecipato! Nei prossimi mille anni, chiunque possieda un Rampicante ha un'alta possibilità di divenire un vero Immortale!!”


“La vera Immortalità! Sebbene usare il Rampicante non equivale all'ottenere il destino, non ha importanza come si sia diventati un vero Immortale tra le stelle, sei comunque un vero Immortale!!”


Ling Yunzi guardò con soddisfazione tutti gli sguardi di stupore. Tuttavia, quando osservò Meng Hao, poté affermare che sebbene stesse esultando come chiunque altro, sembrava un po' superficiale. Dopo un attimo a pensarci, Ling Yunzi parlò di nuovo.


“Fang Mu, sebbene tu sia un discepolo del Conclave del Mondo del Dio dei Nove Mari, se in futuro non porterai a termine abbastanza servigi meritevoli, non sarai premiato con un Rampicante dell'Illuminazione di Immortalità. Devi agguantare questa opportunità di acquisirne uno.”


Meng Hao annuì velocemente con la testa, e poi chiese all'improvviso: “Quante pietre dello spirito vale un Rampicante?”


A Ling Yunzi cadde la mascella.


“Sono senza prezzo” rispose. “Se ne mettessi uno all'asta è molto probabile che sarebbe venduto per milioni di giade Immortali.”


Quando sentì ciò, gli girò la testa e cominciò a tremare. Immediatamente, i suoi occhi divennero iniettati di sangue e la sua espressione completamente feroce.


Vederlo in questo stato portò Ling Yunzi a schiarirsi la gola. Cominciava pian piano a comprendere meglio la personalità di Meng Hao.


“Chiunque prenda il primo posto riceverà un premio di...” Ling Yunzi fece una pausa drammatica.


“Una goccia di sangue tramandata dai Tre Grandi Eccelsi!”


La risposta alle sue parole fu il silenzio completo. Tuttavia, ci furono alcuni che iniziarono a tremare e un'espressione di intensa incredulità calò sui loro visi, sguardi che superavano quelli comparsi alla notizia del Rampicante. Anche il mondo esterno era silenzioso, ma solo per un attimo, dopodiché esplose un grande tumulto.


“Una goccia di sangue dei Tre Grandi Eccelsi! Cielo! Conterrà il Dao dei Tre Grandi Eccelsi!!”


“I Tre Grandi Eccelsi!? Secondo le leggende erano potenti esperti dei tempi antichi. Hanno... hanno davvero lasciato dietro di sé una goccia di sangue!?!?”


“Per davvero?!?!”


Persino per i Patriarchi nel palazzo nel cielo stellato era difficile crederci. Si alzarono in piedi di scatto con delle espressioni sconvolte scritte in faccia.


Solo Meng Hao non sembrava avere una grande reazione. Tuttavia, le successive parole di Ling Yunzi, che erano chiaramente dirette a lui, fecero perdere un colpo al suo cuore.


“Fang Mu, se mettessi questa goccia di sangue di un Eccelso all'asta, sarebbe più facile trovare una piuma di fenice o un corno di qilin che trovare qualcuno nella Nona Montagna e Nono Mare in grado di permettersela.”


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
                                


                                



