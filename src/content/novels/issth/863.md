---
title: Capitolo 863 - Elisir a Domicilio!
pubDate: 2025-03-17T11:17:35.003Z
tags:
    - issth
---


Meng Hao rimase in piedi sul secondo altare, guardando verso l'uomo sull'ottavo. C'erano un totale di cinque altari che si ergevano in mezzo a loro!


Questo uomo era uno dei cento partecipanti nella Strada Antica della Ricerca del Dao e, nella sua patria, era un Prescelto. Questo spiegava perché era riuscito a cavarsela così bene nella Strada Antica della Ricerca del Dao.


In origine, aveva creduto di essere in grado di farsi strada nei primi dieci, ma la brutalità della prova del fuoco aveva finito con il colpire la sua fiducia. Tuttavia, durante le tre prove di talento, coltivazione ed età, era riuscito a prendere il secondo posto nella prova del talento. Era stato molto entusiasta di questo ma in seguito Meng Hao aveva scagliato tutto nel caos, con il risultato che poche persone lo avevano notato.


La gelosia verso Meng Hao aveva piantato radici profonde dentro di lui già allora. Quindi lo spettacolo offerto da Meng Hao nelle altre fasi aveva trasformato questa gelosia in un odio profondo fino nelle ossa.


Ovviamente, non era una persona ottusa. Se aveva veramente intenzione di umiliare Meng Hao in modo che chiunque potesse vederlo, doveva assolutamente assicurarsi la sua stessa salvezza. Ed era questo il motivo per cui aveva messo un limite di mezza giornata sulla sua offerta.


Non credeva che Meng Hao potesse farcela in mezza giornata. Dopotutto, Meng Hao aveva trascorso circa quattro ore per arrivare al secondo altare. Una mezza giornata conteneva dodici ore, quindi, l'uomo era sicuro che Meng Hao non sarebbe stato in grado di raggiungerlo.


“Se il tempo passa e si presenta, non sarà in grado di farmi nulla. Ci sono delle regole, dopo tutto! Se tenta di attaccarmi, interverranno le Tre grandi Società Daoiste. Che lui sia un discepolo del Mondo del Dio dei Nove Mari... non fa differenza!


“Le ricompense arrivano solo rischiando. Se umilio Fang Mu, le persone mi noteranno sicuramente. Questa è la mia opportunità per mostrare il mio nome alle sette qui fuori. Questa è la mia opportunità per farmi notare!” Gli occhi dell'uomo lampeggiarono, e la bocca si piegò in un freddo sorriso.


Un lieve sorriso imbarazzato fece stringere le labbra di Meng Hao. Annuì verso Li Yan, quindi si voltò e si diresse verso la cima dell'altare. Quando camminò nel vuoto, la pressione dell'esterno ancora una volta gravò su di lui. Meng Hao era come una barca a remi in un mare furibondo, con gli abiti che sventolavano addosso. Tuttavia, procedette in avanti con risoluta fermezza, muovendosi in avanti un poco alla volta.


Quando iniziò ad avanzare verso l'altare successivo, la cosa fece girare a guardare tutti i partecipanti alla prova del fuoco. I loro occhi scintillavano dei vari pensieri che percorrevano le loro menti.


“Anche se Fang Mu fa qualcosa di più spettacolare di quello che ha già fatto, non credo che riesca a raggiungere quell'uomo in mezza giornata.”


“Non è molto furbo. Avrebbe fatto meglio a non prendersela per le parole di quell'uomo e attendere di gestire la cosa dopo gli scontri in arena.”


“Quel tipo è veramente malevolo. È anche intelligente. Ha fatto di tutto per provocare Fang Mu. Se riesce ad umiliarlo, si guadagnerà davvero il suo nome.”


I restanti partecipanti alla prova del fuoco erano persone intelligenti, e capirono velocemente costa stava accadendo.


In alto a mezz'aria, Ling Yunzi osservava con una fredda espressione. Considerando il livello della sua base di coltivazione, non gli interessava prestare attenzione ai concorrenti che manovravano per posizionarsi. Tuttavia, non poté fare a meno di sentire un poco di ammirazione per Meng Hao, quindi iniziò a osservare, domandandosi se lui sarebbe stato in grado di raggiungere la sua destinazione in meno di mezza giornata.


I coltivatori fuori nella Nona Montagna e Nono Mare osservavano con interesse, e alcuni di essi capirono cosa stesse pensando l'uomo di mezza età.


“Questo Fang Mu è un po' impulsivo.”


“Non avrebbe dovuto provare a vendere quegli elisir medicinali. Sta soltanto dando ai suoi avversi un'opportunità ed un invito ad umiliarlo.”


I Patriarchi nel cielo palazzo del cielo stellato sistemarono il loro qi e calmarono le menti. I conflitti da concorrenti nella prova del fuoco non erano qualcosa cui prestare particolare attenzione. Tuttavia, considerando cosa quel Meng Hao aveva compiuto, molti di loro stavano aspettando di vedere come avrebbe risolto questa questione.


“Questo è in realtà un test di per sé,” disse il patriarca della Chiesa dell'Imperatore Immortale. “Le fasi precedenti hanno tutte testato le debolezze interne. La risposta di una persona alle provocazioni può rivelare molto dei suoi istinti.” Molti altri annuirono in risposta.


Il tempo passò. Due ore dopo, Meng Hao si stava muovendo a passo rapido. Era ormai tra il secondo e il terzo altare, e i capelli lo frustavano a causa della pressione che gravava su di lui dal vuoto circostante. Tuttavia, la sua espressione era calma e continuò senza pause.


Gli altri avversari stavano scuotendo la testa in silenzio. Sapevano che la tabella di marcia di mezza giornata era qualcosa che Meng Hao non poteva soddisfare.


L'espressione dell'uomo di mezza età era di completo compiacimento. Quando aveva aperto la bocca, prima, effettivamente lo aveva fatto con nervosismo, ma ora era completamente calmo e persino stava ridendo.


“Fang Mu, hai solo mezza giornata! Se non arrivi qui entro il tempo stabilito, puoi soltanto tornartene sul tuo altare. Dopo che sarà passata la mezza giornata, persino se mi offrirai i tuoi elisir medicinali gratis, non li prenderò.”


L'arroganza nel tono era estremamente evidente.


Meng Hao alzò lo sguardo sull'uomo più lontano, e sorrise. Continuò ad avanzare, impiegando circa un'ora per arrivare al terzo altare.


Questa volta terminò il viaggio un'ora prima dell'ultima volta, cosa che fu scioccante per molti osservatori. Tuttavia, del limite di dodici ore, ne restavano soltanto nove. L'uomo di mezza età sembrò ancora più rilassato e, ridendo, lo chiamò:


“Fang Mu, ti restano ancora quattro altari, ma rimangono soltanto nove ore! Devi sfruttare meglio il tuo tempo. Sono curioso di vedere quanti altri altari riuscirai a mettere sotto ai piedi prima che la nove ore siano andate!”


Meng Hao sorrise vergognosamente, quindi mise piede nel vuoto ancora una volta. La pressione lo circondò, e la sua energia insorse. Una luce infinita irradiò dalla sua figura e continuò ad avanzare senza pausa. Sebbene si stesse muovendo più lentamente, con la pressione in aumento, riuscì a raggiungere il quarto altare in solo quattro ore.


Questo sollevò un po' di stupore tra i partecipanti. Il volto dell'uomo di mezza età tremolò un poco, ma urlò di nuovo arrogante come prima.


“E quindi? Ci sono ancora quattro altari tra di noi, e hai soltanto sette ore! Pensi davvero di farcela?”


“Non ho bisogno di tutto quel tempo,” disse Meng Hao, parlando per la prima volta all'uomo di mezza età. I lampi scricchiolarono intorno a lui mentre metteva piede nel vuoto. I rombi echeggiavano a causa della sua incredibile velocità, come a causa dell'attrito. Questa volta impiegò soltanto un'ora per mettere piede sul quinto altare.


“Cosa!?” Molti dei concorrenti della prova del fuoco saltarono in piedi con espressioni di stupore. Anche gli spettatori al di fuori nella Nona Montagna e Nono Mare osservavano con occhi spalancati.


Attraversare il divario tra due degli altari in solo un'ora richiedeva una velocità sconvolgente. Questa era ancora più vero considerando che il suo primo tentativo aveva richiesto quattro ore piene.


“Si stava intenzionalmente trattenendo la prima volta? O semplicemente si sta abituando alla pressione?!”


“Questo Fang Mu tirerà veramente fuori qualche miracolo?!”


Il mondo esterno era in fermento, e l'uomo di mezza età era sbiancato. Stava ansimando mentre guardava verso Meng Hao, pienamente cosciente del fatto che c'erano soltanto tre altari tra di loro.


E, per quanto riguarda il tempo, c'erano ancora sei ore!


“Impossibile!” pensò l'uomo. Il volto color cenere, aveva gli occhi spalancati mentre osservava Meng Hao caricare verso di lui. C'era un sorriso timido sul suo volto, quasi di scuse.


In seguito, uscì a grandi passi per attraversare il vuoto. Questa volta la sua velocità era tale che impiegò soltanto il tempo che serve ad un bastoncino di incenso per bruciare prima di atterrare con un botto sul sesto altare. Era ormai molto vicino all'uomo di mezza età sull'ottavo.


Senza ancora una pausa, procedette dal sesto altare nel vuoto verso il settimo. Questa volta non servì nemmeno il tempo necessario ad un bastoncino di incenso per consumarsi prima che si ritrovasse in cima al settimo altare, guardando verso l'uomo di mezza età ormai non così lontano.


La nuca dell'uomo si intorpidì mentre si alzava in piedi, un'espressione sconvolta sul volto.


“Impossibile!!” disse, tremante, arretrando lentamente. Sentiva un incredibile rimorso e, se avesse avuto modo di fare diversamente, non avrebbe mai scelto di provocare Fang Mu.


Tutti i concorrenti intorno erano sconvolti, in particolar modo i coltivatori sul settimo altare dove Meng Hao stava attualmente. Si alzarono rapidamente in piedi per aprirgli la strada in modo che potesse passare, unendo le mani e inchinandosi al medesimo momento.


La potenza di Meng Hao li lasciò stupiti. I coltivatori che osservavano dall'esterno nella Nona Montagna e Nono mare erano egualmente sconvolti, in particolar modi Prescelti. Fissavano Meng Hao dagli schermi nei vortici e, fino ad ora, lo avevano posizionato in alto nella classifica mentale.


Nel palazzo del cielo stellato, i Patriarchi avevano strani sguardi negli occhi.


Ling Yunzi galleggiava a mezz'aria, sorridendo leggermente mentre guardava Meng Hao con ammirazione. La sua base di coltivazione era profonda e da tempo aveva visto attraverso i vari indizi. Meng Hao non stava nascondendo la sua base di coltivazione, ma piuttosto si stava abituando alla pressione del luogo.


“Considerando che è stato in grado di creare una Magia Eccelsa, di avere l'immagine del Ponte del Pāramitā nel suo cuore, e considerando la profondità della sua base di coltivazione, solo pochi tipi di pressione sotto al Cielo sarebbero in grado di fermarlo.”


Ora molti nella folla dei concorrenti della prova del fuoco stavano guardando beffardamente verso l'uomo di mezza età. Il suo volto era grigio cenere e stava tremando. Prima era circondato da un non piccolo gruppo di compagni concorrenti, ma ora si erano tutti allontanati da lui.


“Non è mai una buona idea provocare le persone, eppure questo tipo ha deciso di provocare Fang Mu.”


L'uomo di mezza età tremò e il suo cuore batteva forte. I rombi riempivano la sua mente e non ebbe tempo di pensare ad altre idee mentre Meng Hao volò e attraversò l'ultimo vuoto nel tempo di venti respiri.


Meng Hao assomigliava ad una Divinità Immortale mentre volava attraverso il vuoto per apparire direttamente di fronte all'uomo di mezza età.


L'uomo tremò e osservò Meng Hao con lo sguardo fisso. Dopo aver preso alcuni respiri, lasciò andare un freddo sbuffo.


“Compagno Daoista Fang, chiaramente devi avere una profonda base di coltivazione per arrivare fin qui personalmente. Bene, io, Zhao, comprerò i tuoi elisir medicinali.” Così dicendo, recuperò una borsa da trasporto che lanciò.


“Qui ci sono 100,000 pietre dello spirito. Prendile e vattene.”


Meng Hao sorrise mentre afferrava la borsa da trasporto. Quindi la sua espressione divenne un po' timida.


“Oh, questo non basta,” disse. “Ho un sacco di Elisir Rinfranca Spirito, sai.” Così dicendo, colpì la sua vecchia borsa da trasporto per recuperare... un flacone di elisir.


Agitò il contenitore di fronte al volto dell'uomo di mezza età. Dentro c'erano dozzine di elisir medicinali.


L'uomo di mezza età spalancò gli occhi e iniziò ad arretrare.


“Tu non mi hai mai detto quanti ne avevi! Tu...….”


“Huh?!” Un istante prima Meng Hao aveva un sorriso sincero sul volto ma, un istante dopo, si era oscurato.


“Ho fatto tutta questa strada per consegnarti gli elisir medicinali! E ora non hai intenzione di comprarli!?” Avanzò fino a quando si trovò direttamente di fronte all'uomo, quindi la sua mano fendette l'aria.


L'uomo tentò di difendersi, ma come poteva competere con Meng Hao? Si sentì un'esplosione e il sangue spruzzò dalla bocca dell'uomo. Meng Hao lo afferrò per i capelli, quindi lo trascinò a terra.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter


                                                                

