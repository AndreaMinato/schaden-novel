---
title: Capitolo 865 - Sesta Maledizione del Sigillo del Demone!
pubDate: 2025-03-17T11:17:35.004Z
tags:
    - issth
---


Trascorsero sette giorni. Ling Yunzi e gli altri due anziani iniziarono gradualmente a diminuire la velocità, e sguardi concentrati apparvero sui loro volti. Sebbene avessero fatto questo viaggio in numerose occasioni, ogni volta che lo facevano era con la maggior cautela. Queste erano le Rovine dell'Immortalità, non un luogo a caso. Sebbene non ogni singolo passo fosse intriso di pericolo, c'erano comunque molte cose sconvolgenti che potevano riempire persino loro si un senso di crisi mortale.


Un passo falso, e sarebbero potuti finire seppelliti in questo luogo. Inoltre, questa una prova del fuoco e, in caso di incidenti, non sarebbero stati gli unici a morire: anche le persone archiviate nelle loro grandi maniche sarebbero perite con loro.


Se questo fosse successo, sarebbe stato un duro colpo per l'interna Nona Montagna e Nono Mare.


Ling Yunzi e gli altri si fermarono sul posto per un istante per eseguire alcuni incantesimi di buon auspicio. Quindi si scambiarono occhiate, e uno di essi commentò: “Le vite dei Prescelti delle grandi sette sono di maggior valore rispetto alle altre vite?”


Ling Yunzi scosse la testa e declinò la risposta. Mentre loro tre stavano personalmente scortando tutto i concorrenti alla prova del fuoco, i Prescelti delle grandi sette avrebbero semplicemente aspettato che arrivassero all'antico Albero del Dao. Lì, sarebbe stato installato un portale di teletrasporto, con il quale potevano andare direttamente al posto


Il portale del teletrasporto sarebbe rimasto attivo soltanto per il tempo di 10 respiri e poteva sopportare soltanto un volume di circa mille persone. Persino così avrebbe richieste un grande dispendio di risorse.


Quel prezzo sarebbe stato diviso tra le varie sette, solo per assicurarsi che i loro Prescelti raggiungessero la destinazione senza alcuna complicazione.


“Rimangono ancora almeno dieci ore prima che appaia l'entrata,” disse il vecchio che trasportava i concorrenti della Recisione dello Spirito. “Perché non ci riposiamo un po'?” Così dicendo, si sedette a gambe incrociate.


L'unico a lamentarsi fu il vecchio che trasportava i coltivatori dell'Anima Nascente. Diede un freddo grugnito e guardò lontano.


“Lasciamo uscire i concorrenti e permettiamo loro di dare un'occhiata intorno,” disse Ling Yunzi. “Queste dieci ore dovrebbero essere relativamente sicure.” Fece frusciare la manica e i mille coltivatori della Ricerca del Dao, Meng Hao incluso, apparvero immediatamente. Molti di loro erano senza fiato quando furono finalmente in grado di vedere di persona le aree circostanti. Le loro menti erano chiaramente scosse, ma nessuno di loro pronunciò una singola parole.


Pochi istanti dopo, gli esperti della Recisione dello Spirito e dell'Anima Nascente apparvero in vasti gruppi. Si guardarono intorno e il loro inalare più forte poteva essere sentito ovunque.


“Non fate nulla di avventato, non allontanatevi troppo” disse Ling Yunzi con voce echeggiante. “Siamo ora nelle vere Rovine dell'Immortalità, e qui ci sono molti pericoli in agguato. Considerando il livello delle vostre basi di coltivazione, normalmente non sareste stati in grado di raggiungere un posto come questo. Visto che ora siete con noi, prendetevi un momento per provare cosa significa. Potete considerare tutto ciò come una delle vostre ricompense.”


Meng Hao prese un respiro profondo mentre si guardava intorno. Erano circondati dalla nebbia, in parte sottile, in parte spessa. Molte zone irradiavano una intensa pressione. Chiaramente, c'erano diverse zone, in alcune era possibile entrare solo a persone con un grande potere, altre aree non erano così potenti.


L'area che occupavano conteneva la pressione più debole di tutte. Inoltre, i tre anziani stavano respingendola, riducendo il potere almeno della metà. Persino con tutto questo potere che veniva deflesso dai tre anziani, era comunque difficile per molti concorrenti tenere duro.


La maggior parte dei coltivatori dell'Anima Nascente e della Recisione dello Spirito stavano meditando a gambe incrociate. I restanti che non erano obbligato soltanto a concentrarsi sul controbattere la pressione stavano esaminando le aree intorno. Dei coltivatori della Ricerca del Dao, circa una metà stavano meditando, mentre le rimanenti svariate centinaia si stavano muovendo nell'area.


Meng Hao camminò diritto finché non fu a trecento metri di distanza. Lì, si fermò. Improvvisamente ebbe la sensazione che la pressione sarebbe aumentata esponenzialmente se fosse avanzato ancora. Rimase lì in silenzio per un momento prima di colpire la sua borsa da trasporto per recuperare una spada volante. La estese gradualmente e quando andò oltre il segno dei trecento metri si sentirono degli scricchiolii. Delle crepe si estesero lungo la spada e, dopo alcuni respiri di tempo, si disintegrò in polvere.


“Cinque respiri di tempo,” pensò, con occhi scintillanti. La spada volante che aveva appena usato era un tesoro della Recisione dello Spirito, eppure qui era durato soltanto il tempo di cinque respiri.


Scuotendo la testa, Meng Hao iniziò ad arretrare dal segno dei trecento metri quando, improvvisamente, una voce echeggiò nella sua mente.


“Vieni… vieni….”


Si fermò sul posto, con gli occhi che iniziavano a scintillare di una luce brillante. Mentre osservava le Rovine dell'Immortalità, la voce continuò a fare eco nella sua mente. Si voltò a guardare le persone dietro di lui ma, almeno in apparenza, nemmeno Ling Yunzi e gli altri due potevano sentire cosa lui stava sentendo.


Nello stesso momento in cui la voce era riecheggiata, la Giada del Sigillo del Demone Antico nella sua borsa da trasporto emanò improvvisamente una luce lampeggiante.


La Giada del Sigillo del Demone Antico era rimasta dormiente per veramente un lungo periodo, ma ora stava mandando di nuovo bagliori. Tuttavia, a differenza delle volte precedenti, non stava parlando.


La voce di pochi attimi prima riprese a parlare.


“Lega dei Sigillatori del Demone… vieni qui… vieni a me….” Mentre la voce parlava, la nebbia davanti a Meng Hao sembrò indebolirsi e cambiare mentre... appariva un sentiero.


La mente di Meng Hao tremò mentre guardava al sentiero. Non avanzò, anzi, iniziò ad indietreggiare. Sapeva che il livello della sua base di coltivazione lo piazzava al picco dei suoi pari. Tuttavia, quando si consideravano la Sfera della Montagna e del Mare nel suo totale, lui era semplicemente nella Sfera dello Spirito, cosa che lo rendeva estremamente debole.


Il sentiero poteva condurlo alla buona sorte ma, considerando il livello della sua base di coltivazione, questa buona sorte poteva condurlo direttamente alla morte.


Nel momento in cui arretrò, la voce continuò con ancora più urgenza.


“La Lega dei Sigillatori del Demone…. Sono anche io un membro. Vieni a me, posso darti buona sorte... posso darti il destino di camminare sopra ai Cieli, di conquistare una crescita meteorica! Puoi direttamente diventare immortale!"


Più la voce cercava di persuaderlo, più Meng Hao arretrava. Quando fu tornato indietro di circa trenta metri, la nebbia davanti lui improvvisamente prese ad agitarsi come se un incredibile potere si stesse avvicinando, diretto verso Meng Hao.


Sbiancò in volto e iniziò ad arretrare velocemente. A questo punto anche Ling Yunzi e gli altri avevano percepito che stava accadendo qualcosa. Con i volti tremolanti, i tre si lanciarono immediatamente in azione, spingendo tutti i coltivatori di nuovo dentro le loro maniche e, allo stesso momento, lanciandosi in avanti per mettersi accanto a Meng Hao. A questo punto, la nebbia vorticante si era allargata a mostrare una figura.


Si trattava di un coltivatore il cui corpo era in avanzato stato di decomposizione. La sua testa era mezza distrutta e i suoi abiti a brandelli. Una aura arcaica e spezzata emanava dalla sua figura, ed era circondato da una nebbia vorticante. In mano teneva uno stendardo sbrindellato e rimaneva in piedi, fissando indifferente Ling Yunzi e gli altri con il suo unico occhio rimasto.


Ling Yunzi e gli altri anziani fissavano l'uomo come se fosse un nemico mortale. La loro energia insorse e la luce delle tecniche magiche cominciò a vorticare intorno a loro.


“Anziano, voi siete già morto,” disse Ling Yunzi. “Cenere alla cenere, polvere alla polvere. Noi della generazione giovane siamo ancora vivi, e stiamo soltanto passando qui. Se abbiamo disturbato il vostro riposo, la preghiamo di perdonarci.”


La figura dalla mezza testa alzò lentamente la sua mano destra e puntò un dito in decomposizione verso Meng Hao.


“Io… voglio… lui….”


Ling Yunzi sbiancò, e lo stesso fecero gli altri due anziani.


Respirando pesantemente, Meng Hao arretrò finché non si trovò dietro i tre anziani. Mentre fissava la figura, il suo cuore tremò. Fu a quel punto che notò che l'uomo con la mezza testa... aveva una spada piantata nella vita.


La spada era nera come la pece ed emanava un'aura congelante. Tuttavia, Meng Hao poté anche dire che la spada possedeva un potere Sigillo del Demone. Impiegò soltanto un istante a capire che era il potere di un a Maledizione del Sigillo del Demone!


Fu in quel momento che la Giada del Sigillo del Demone nella sua borsa da trasporto parlò nella sua mente con la sua voce antica:


“Sesta Maledizione del Sigillo del Demone!”


Ling Yunzi posizionò la mano destra sulla sua borsa da trasporto. “Anziano,” disse, “Per favore, non spingeteci oltre!”


L'uomo con la mezza testa guardò improvvisamente verso di lui, e le fiamme balzarono nel suo singolo occhio rimasto. Barcollò improvvisamente in avanti, la nebbia che lo circondava ribollì, come se al suo interno ci fossero infinite anime vendicative, che urlavano miseramente. Agitò lo stendardo e si sentì un suono rombante mentre la nebbia si spargeva verso i tre anziani.


Il volto di Ling Yunzi tremolò mentre lanciava un grido, colpendo a palmo aperto e senza esitazione la sua borsa di trasporto per ricavarne un talismano.


Si trattava di un talismano antico che emanava un'aura arcaica senza limiti. Sembrava che fosse esistito attraverso innumerevoli anni. Raffigurava soltanto un semplice volto sorridente. Tuttavia, come apparve, l'uomo dalle mezza testa si fermò sul posto, e persino la nebbia in arrivò si fermò, come se fosse bloccata in maniera permanente, senza osare avvicinarsi oltre.


Ling Yunzi prese un respiro profondo e eseguì un gesto di incantesimo, quindi puntò. Il talismano fluttuò immediatamente nell'aria. Nello stesso momento, Ling Yunzi afferrò Meng Hao quindi si lanciò indietro alla massima velocità. Anche gli altri due uomini si ritirarono, lasciando il talismano fluttuante nell'aria.


“Non posso credere che abbiamo trovato un redivivo qui. Il talismano dovrebbe tenerlo fermo per venti ore” Ling Yunzi aggrottò le sopracciglia e guardò verso Meng Hao. “Come hai attirato la sua attenzione?”


Meng Hao sorrise ironicamente, incerto su cosa dire esattamente.


“Probabilmente non ha nulla a che fare con lui,” disse l'uomo che trasportava i coltivatori della Recisione dello Spirito, che si scoprì essere dell'Antico Rito Daoista Immortale. “I redivivi qui normalmente cercano persone che pensano possano essere adatti a riportarli in vita. Li abbiamo già incontrati, non è vero?”


Meng Hao esitò per un momento, quindi chiese “Anziani, cosa è un... redivivo?”


Alcuni antichi coltivatori lasciano fili di risentimento dietro di loro quando muoiono. Questi fili di volontà esistono all'esterno delle leggi naturali della Sfera della Montagna e del Mare, e tentano in continuazione di tornare in vita.”


Meng Hao annuì e guardò indietro verso l'uomo con la testa a metà. Aveva in mente di andare a provare a reclamare la spada, ma sapeva che era impossibile farlo. Sospirò dentro di sé per il rimpianto.


Presto passarono le dieci ore e la nebbia circostante era in agitazione. Meng Hao era di nuovo nella manica di Ling Yunzi ed era ancora in grado di vedere il mondo all'esterno. Inaspettatamente, più lontano... c'era un indescrivibilmente grande cadavere.


Era così vasto che Meng Hao non poté fare nulla se non boccheggiare. Sembrava più grande di un pianeta, dando l'impressione di essere senza fine. Un coltivatore che stava di fronte ad esso sarebbe sembrato più piccolo di una formica.


Il cadavere sembrava quasi un enorme continente, sospeso nel vuoto.


Mentre Ling Yunzi e gli altri due anziani avanzavano, recuperarono ciascuno un simbolo magico che fece emanare ai loro corpi una luce grigia. Scattarono verso l'enorme corpo e in un battito di ciglia, lo toccarono e avanzarono velocemente..


Meng Hao guardò a bocca aperta mentre Ling Yunzi e gli altri due continuarono ad avanzare per un intero mese a velocità indescrivibile. Ciononostante, non aveva ancora attraversato l'intero cadavere. Alla fine un albero apparve davanti.


Era un albero gigantesco, scioccante e antico.


In apparenza, l'albero sembrava crescere direttamente da dentro il corpo, come se si stesse nutrendo del suo sangue e della sua carne.


Il tronco dell'albero si allungava alto nell'aria finché, ad un certo punto, due grandi rami si allontanavano nelle due direzioni opposte, facendolo assomigliare ad una enorme forchetta.


L'albero era coperto da innumerevoli foglie, ognuna delle quali era di almeno trecento metri di ampiezza. Le foglie non si piegavano verso il basso, ma si allargavano come delle piattaforme.


“Ci siamo!” disse Ling Yunzi. Lui e gli altri si fermarono, quindi agitarono le loro mani, facendo volare fuori dalle loro maniche tutti i partecipanti, i quali atterrarono sull'albero.




Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
                                


                                



