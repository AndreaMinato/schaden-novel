---
title: Capitolo 867 - Un Pugno! [1]
pubDate: 2025-03-17T11:17:35.004Z
tags:
    - issth
---


Oltre a questi quattro, c'erano anche sei Prescelti che Meng Hao non aveva visto sul Pianeta Paradiso Meridionale, quando tutti i Prescelti esterni si erano presentati. Erano quattro uomini e due donne. Una portava una maschera bianca e un lungo abito rosso. Quando attaccava, un'Orchidea del Sangue fioriva intorno a lei, indicando che proveniva dalla Chiesa dell'Orchidea di Sangue.


L'altra donna indossava abiti di cinque colori, e non era molto carina. Attaccava con una scioccante magia dei cinque elementi e, anche se Meng Hao aveva coltivato in precedenza un'Anima Nascente da cinque elementi, aveva la sensazione che l'abilità di quella donna con i cinque elementi superasse la sua.


Gli altri quattro coltivatori erano giovani uomini. Uno di essi non attaccò personalmente il suo avversario, anzi, fece comparire una bara, dalla quale emerse un cadavere, che massacrò facilmente l'avversario del giovane uomo. Proveniva da una delle Cinque Grandi Sacre Terre, il Mausoleo Paleo-Immortale.


Il secondo uomo era ossuto, con occhi che bruciavano come il fuoco. Come l'altro giovane uomo, non attaccò personalmente, ma piuttosto rimase a fissare il suo avversario, il quale bruciò tra le fiamme e venne trasformato in cenere.


Il terzo giovane uomo era affascinante e, aveva un terzo occhio sulla fronte. Era chiaramente un Occhio del Dharma, che rimase chiuso per tutto il tempo. Il giovane uomo aveva un leggero sorriso sul volto e sembrava completamente indifeso, come se non avesse le abilità per attaccare in alcun modo. Inoltre, anche il suo avversario non attaccò! Si scambiarono qualche parola l'un l'altro, quindi l'avversario si chinò su un ginocchio solo e, guardando il giovane uomo con una pia espressione in volto, dichiarò la sua resa.


Questo proveniva dalla Società del Bastoncino d'Incenso Ardente.


L'ultimo era un uomo massiccio della Società Kunlun. Era coraggioso, con un corpo carnale potente. Iniziò lo scontro rimanendo fisso come una montagna. Quando il suo avversario attaccò, agitò un dito, facendo discendere un'enorme montagna che si schiantò sul suo avversario, sconfiggendolo immediatamente. Tuttavia, non lo uccise.


Quando Meng Hao vide questo, i suoi occhi scintillarono improvvisamente con il desiderio di combattere.


Mentre gli intensi combattimenti del primo round delle battaglie in arena si svolgevano, gli osservatori all'esterno nella Nona Montagna e Nono Mare osservavano attentamente gli schermi nei tre vortici. Ognuno di questi schermi era diviso in svariati schermi più piccoli che riprendevano ogni campo di battaglia.


Nel palazzo nel cielo stellato, i vari Patriarchi stavano osservando attentamente lo svolgimento e prestavano particolare attenzione ai prescelti delle loro stesse sette. Stavano inoltre osservando i coltivatori delle altre sette. Sebbene molti dei Prescelti non fossero particolarmente potenti, essi rappresentavano i futuri soli risplendenti delle varie sette.


Finché non fossero morti in maniera inaspettata e avessero potuto maturare e diventare forti, avrebbero permesso alle sette di ottenere più potere e influenza.


“Questa generazione ha incontrato il fato per diventare un vero immortale: nella Nona Montagna e Nono Mare, ogni 10.000 anni, il vero destino immortale discende e un'intera generazione di Prescelti esce sempre allo scoperto.”


“Mi chiedo quali saranno i tre che resisteranno fino alla fine per ottenere il primo posto nei loro livelli!?”


Tutti guardavano le battaglie, i cuori pieni di anticipazione.


Tornando sul campo di battaglia, l'espressione di Meng Hao era calma mentre sedeva a gambe incrociate sulla foglia. Si guardava intorno nelle altre arene, e poteva vedere molte altre persone che ricambiavano.


Dopo aver guardato intorno per un po', a Meng Hao passò per la mente di osservare le battaglie dell'Anima Nascente ma, sfortunatamente, era al momento impossibile vedere gli scontri che si svolgevano nelle altre due aree.
Infine, chiuse gli occhi e aspettò che passasse il tempo.


Sul campo di battaglia dell'Anima Nascente, l'espressione di Chen Fan era cupa come sempre. I suoi attacchi sembravano normali, ma il suo avversario sembrava essere stato infettato dal suo umore e, a causa di questo, era in grado di combattere soltanto con metà del potere della sua base di coltivazione.


Nel campo di battaglia della Recisione dello Spirito, gli scontri erano ugualmente intensi.


I primi round degli scontri in arena della Ricerca del Dao furono i primi a terminare, dopo un totale di quattro ore. Metà dei concorrenti erano stati eliminati, e l'altra metà stava in piedi sulla foglia al secondo livello con occhi scintillanti. Le foglie sotto ai loro piedi iniziarono a brillare con una luce che si allargò fino a coprire tutti quanti e a teletrasportarli sul terzo livello di foglie.


Quando riapparve in mezzo alla luce lampeggiante, Meng Hao si trovò faccia a faccia con un vecchio uomo il cui volto era coperto di macchie scure. Un'aura omicida si diffuse immediatamente, insieme ad una scioccante energia. L'uomo teneva un bastone in mano e, mentre camminava in avanti, si rese improvvisamente conto che stava affrontando Meng Hao e le sue pupille si restrinsero.


“Fang Mu!” pensò, e il suo cuore iniziò a battere con disagio. Non avrebbe mai immaginato che sarebbe finito ad affrontare il potente Fang Mu nel secondo round. “Il suo corpo carnale è incredibilmente potente e il suo senso divino altrettanto. Ha una profonda base di coltivazione e attacca senza pietà. Dannazione, perché devo finire ad affrontarlo? Tuttavia, non è impossibile guadagnare la vittoria. Sono eccellente nella velocità!”


Con gli occhi scintillanti, l'uomo divenne sfocato mentre, all'improvviso, nove cloni apparivano.


I nove cloni si avvicinarono a Meng Hao, ciascuno dei quali proveniente da una diversa direzione.


Meng Hao rimase fermo, guardando freddamente le figure in arrivo. La sua espressione era calma mentre alzava la mano destra e, ancora una volta, rilasciava un pugno. Mentre questo atterrava sul suolo, si voltò e, come aveva fatto nell'ultima battaglia, iniziò a camminare verso il limitare dell'arena.


Dietro di lui risuonarono degli enormi scoppi. Il suo pugno aveva fatto apparire un enorme vortice, il quale emanava una forza di gravitazione scioccante e un rombo intenso. Le dieci figure iniziarono immediatamente ad essere risucchiate dal vortice. Nove di esse collassarono in pezzi, e il vero sé del vecchio uomo tossì sangue. La sua espressione era di stupore mentre velocemente dichiarava la sua resa.


Non appena le parole lasciarono le sue labbra, svanì per riapparire di nuovo sul primo livello di foglie. Era stato completamente sconfitto.


A quel punto, Meng Hao aveva raggiunto la fine dell'arena, dove si sedette a gambe incrociate e chiuse gli occhi.


Molte persone nel mondo esterno gli stavano prestando attenzione, e quello che avevano visto li aveva sconvolti.


“Di nuovo un pugno!! È andata esattamente come nel primo round, solo che stavolta la base di coltivazione del vecchio uomo era decisamente più alta che quella del ragazzo della battaglia precedente!”


“Il corpo carnale di questo Fang Mu è così potente che può creare un vuoto d'aria! Magari la sua velocità non sarà quella gran cosa, ma è così forte che non ha nemmeno bisogno della velocità! Chi potrebbe mai combattere contro quel singolo pugno!”


“Finirà sicuramente nei primi sedici. Non vedo l'ora di vederlo combattere contro qualcuno di quei prescelti!”


Il mondo esterno era in fermento. Non ci volle molto prima che anche il secondo round degli scontri in arena finisse e iniziasse il terzo. Meng Hao apparve sul terzo livello di foglie, dove controllò con occhi scintillanti di luce davanti a lui, osservando l'avversario mentre emergeva.


Questa persona non era un prescelto. Anzi, si trattava del giovane uomo con le zanzare. Quando posò gli occhi su Meng Hao, invece che sembrare nervoso come i due precedenti avversari, i suoi occhi scintillarono del desiderio di combattere.


“Fang Mu,” disse. “Per me è un piacere combattere con te. Infine, sarò in grado di vedere quando sei veramente potente!”


L'espressione di Meng Hao era la stessa di sempre: completamente senza emozioni. Quello a cui aveva prestato attenzione per tutto questo tempo non era il giovane uomo in sé, ma piuttosto alle sue zanzare.


Prima ancora di aver finito di parlare, il giovane uomo agitò la mano, provocando l'apparizione di una sconvolgente nuvola di zanzare. Le più grandi erano di un metro di larghezza, e molte erano delle dimensioni di un pugno. Si allargarono in una grande nuvola mentre scattarono verso Meng Hao.


Un suono ronzante era chiaramente udibile mentre si avvicinavano. Gli occhi di Meng Hao lampeggiarono mentre chiudeva la mano a pugno, quindi colpì.


Proprio come gli incontri precedenti, si trattò di un solo pugno. I rombi riempirono l'aria mentre le increspature si diffusero in tutte le direzioni. Nello stesso momento, Meng Hao si voltò e camminò verso l'estremità dell'arena.


Dietro di lui, le sconvolgenti increspature si schiantarono sulle zanzare, facendole collassare a pezzi. Il corpo del giovane uomo prese a vibrare in maniera incontrollata mentre si lanciava all'indietro. Spruzzò sangue dalla bocca, con un'espressione sconvolta. Non era nemmeno stato in grado di attaccare, eppure la sua base di coltivazione era stata soppressa, e si sentiva come se stesse per sputare i suoi organi vitali.


Nel momento critico, anche la voce del giovane uomo tremò mentre urlava "Arrendo... Mi arrendo!"


Guardò verso Meng Hao con un'espressione di paura senza precedenti. Sapeva che Meng Hao era potente, ma non aveva mai immaginato che fosse COSÌ potente!


Mentre la scena si svolgeva di fronte agli occhi degli spettatori nel mondo esterno, li mandò in tumulto. Nel primo round, un pugno. Nel secondo round, un pugno. Nel terzo round, affrontando un avversario potente e... ancora un solo pugno!


“Quando... quanto è potente?!?”


“Si merita indubbiamente il primo posto! Con quel potere e una fiducia tale, è praticamente invincibile!”


“Suppongo che soltanto i Prescelti delle grandi sette siano in grado di affrontarlo!!”


“Mi chiedo chi lo costringerà ad usare due pugni!?”


In alto nel palazzo del cielo stellato, i vari Patriarchi stavano annuendo in approvazione. Nessuno di loro aveva ragioni per negare che, in questa generazione, Meng Hao era veramente di una potenza incredibile!


“Deve aver usato una magia di vibrazione. Questo Fang Mu non è molto vecchio, ma riesce già a padroneggiare una magia di vibrazione!” [2]


“Possiede una tecnica del corpo carnale che può essere imparata soltanto quando il corpo carnale raggiunge un certo livello di potere. Può essere considerato molto forte nella Sfera dello Spirito. In effetti, anche nella Sfera Immortale, c'è solo una manciata di persone che la padroneggia!”


Le esibizioni di Meng Hao erano veloci come il lampo e catturavano l'occhio, rendendolo il centro dell'attenzione di chiunque stesse osservando gli scontri in arena. Anche i Prescelti che stavano partecipando in arena stavano prestando attenzione a Meng Hao. Sebbene i loro scontri finissero velocemente, nessuno di loro fu un grado di finire tanto veloce quanto lui.


“Hmph, è soltanto fortunato. Come può aver incontrato così tanti avversari deboli? Se avesse affrontato degli avversari formidabili come i nostri, non se la sarebbe cavata così facilmente!”


“Più avanti andiamo, più potenti saranno gli avversari. Vediamo quanti altri round riesce a durare!”


Si potevano sentire discussioni simili mentre il terzo scontro si concludeva, e iniziava il quarto. Al momento, molti dei coltivatori erano stati eliminati, e ne rimanevano soltanto un centinaio.


Ognuno di loro... era incredibilmente potente!


Meng Hao rimase sul quinto livello di foglie mentre un altro avversario appariva attraverso le luci scintillanti. Era un uomo massiccio che indossava un lungo abito. Le increspature si diffusero mentre si materializzava. Non era il potente esperto della Società Kunlun, ma era comunque un Prescelto.


Proveniva dalla Setta dei Sette Mari.


In ciascuno dei round precedenti, aveva ridotto i suoi avversari a brandelli. Tutto loro erano morti. Quando avanzò nell'arena, un sorriso crudele si poté intravedere sul suo volto, e gli occhi scintillarono di un bagliore malvagio.


“Fang Mu…” disse. “Ci incontriamo alla fine. Hai fatto un bello spettacolo nei round precedenti, ma è stato soltanto perché le persone che affrontavi erano deboli!


“Questa volta, ti aiuterò a capire quanto è vasto il divario tra un coltivatore solitario come te e noi Prescelti. Questo divario... ti lascerà in preda alla disperazione!” L'uomo rise fragorosamente, presentandosi come un essere rozzo e avventato. In realtà, era molto cauto, ed era molto attento a non lasciare che nessuna delle sue strategie apparisse in superficie. Mentre parlava, cominciò a caricare in avanti, e intorno a lui apparve un'illusoria acqua di mare. Apparvero sette mari, che fecero riempire l'aria di suoni rombanti. Simultaneamente, un enorme drago marino si materializzò e ruggì verso Meng Hao.


Fino a quel momento, molte persone tra gli spettatori all'esterno nella Nona Montagna e Nono Mare stavano osservando Meng Hao nell'arena. Quando videro il Prescelto della Setta dei Sette Mari che lo attaccava, sospirarono.


“Fang Mu non sarà di certo in grado di tirare fuori qualcosa di meraviglioso con un singolo pugno come prima.”


“Hmph. Andare contro i deboli lo fa facilmente sembrare forte. Ma ora che sta combattendo un Prescelto, avrà dei momenti difficili in cui rimanere calmo.
Anche se vincesse, questa battaglia sarà sicuramente una lotta accanita tra una tigre e un drago.”


“Ho sentito dire che Yun Tianhe della Setta dei Sette mari possiede un'energia bizzarra. Dopo averla combinato con la sua base di coltivazione, ha creato un potere che gli permette di combattere un falso Immortale senza essere in svantaggio.”


Le discussioni nel mondo esterno non potevano essere sentite nell'arena. Nello stesso momento, il massiccio uomo della Setta dei Sette Mari lanciò un potente ruggito mentre si avvicinava a Meng Hao. La sua espressione era calma come sempre mentre, esattamente come prima, colpiva di nuovo con un pugno!




NOTE:


1. Poiché ci saranno sicuramente commenti, meglio spiegare subito la questione di "un pugno". I due caratteri che compongono il nome di questo capitolo (一拳) significano letteralmente "un pugno".
Tuttavia, spesso lo stesso carattere è usato per descrivere l'azione di dare un pugno. Una ricerca superficiale rivela che sembrano esserci due traduzioni in cinese comune di "One-Punch Man”, il personaggio del manga e dell'anime. Una traduzione ( 一击男) si presenta come "one strike man,” che in italiano suonerebbe come "l'uomo da un solo colpo" l'altra (一拳超人) “one punch super man” o “one fist super man,”(il cui significato di entrambe è "il super uomo da un pugno").
Entrambe usano gli stessi due caratteri del titolo di questo capitolo. One-Punch Man sembra essere diventato famoso nel Giappone intorno al 2012, ma le traduzioni ufficiali in cinese non sono arrivate fino al tardo 2015, e questo capitolo è stato inizialmente pubblicato nella prima parte del 2015.
Vi lascerò decidere se questo è un riferimento voluto a Saitama. Anche se non è rilevante che un personaggio calvo sia apparso all'improvviso nell'ultimo capitolo…


2. Meng Hao aveva preso la "magia di vibrazione" da Guyiding Triplice Pioggia nel capitolo 644. Da lì in poi, l'ha usata in un paio di occasioni.




Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
                                


                                



