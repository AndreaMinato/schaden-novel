---
title: Capitolo 872 - Lei Appare!
pubDate: 2025-03-17T11:17:35.005Z
tags:
    - issth
---


Meng Hao avanzava come se stesse passando su ramoscelli marci. Chen Hao indietreggiava continuamente. In un battito di ciglia, dozzine di scambi veloci come fulmini vennero eseguiti dai due. Chen Hao tossiva continuamente sangue e la sua energia si stava rapidamente esaurendo. Alla fine, colpì la superficie dell’arena. Le fiamme che coprivano il suo corpo vennero estinte e sangue schizzava dappertutto. Dopo essersi messo in piedi a fatica, trovò una lunga lancia appoggiata alla sua gola.


Non era altro che la lancia che Meng Hao aveva preso nel Padiglione del Guerriero, con l’asta prodotta da una parte dell’Albero del Mondo e un’affilata punta d’osso. Grazie al potere della piuma nera, tuttavia, sembrava completamente diversa, era qualcosa che nessuno avrebbe mai riconosciuto.


Chen Hao tremò dopo aver avvertito l’aura omicida proveniente dalla punta della lancia, la quale fece sentire il suo corpo freddo come il ghiaccio. Poi c’era Meng Hao, i cui occhi erano rimasti intensamente freddi dall’inizio del combattimento fino a questo momento. Sembrava stesse aspettando che Chen Hao dicesse qualcosa e se non l’avesse detto… allora la lancia avrebbe immediatamente perforato la sua gola.


Meng Hao non disse nulla. Guardava semplicemente con calma Chen Hao.


Fuori nel mondo della Nona Montagna e Mare, i coltivatori guardavano la scena con cuori palpitanti. Non avevano mai sentito parlare di Fang Mu prima d’ora, ma adesso, li stava sorprendendo battaglia dopo battaglia, provando di essere più potente di quanto qualsiasi opponente potesse mai immaginare!


“Può sicuramente ottenere il primo posto!!”


“Per i Cieli, ha già preso il primo posto nella prova del fuoco. Se ottiene il primo posto anche negli incontri dell’arena, allora lui…lui…”


“È incomparabilmente mozzafiato! Negli anni, non c’è mai stata una persona del genere!”


“Chi sarà mai? Non è possibile che una persona come lui possa essere una nullità sconosciuta!”


Mentre il pubblico era in tumulto, il Decimo Patriarca Wang fluttuava nel cielo stellato. I suoi occhi brillarono luminosi e l qi Immortale vorticò intorno a lui per un momento prima che lo ritirasse. Il desiderio di combattere bruciava forte nei suoi occhi.


“Meng Hao…”


Vicino Pianeta Vittoria Orientale, Patriarca Affidabilità in un primo momento sorrideva largamente il momento dopo digrignava i denti continuando ripetutamente il ciclo. Aveva decisamente sentimenti contrastanti riguardo Meng Hao.


Tutti guardavano mentre Chen Hao rimaneva silenzioso nell’arena. Prese un profondo, doloroso respiro e guardò Meng Hao.


“Quanta parte della tua base di coltivazione hai usato?” chiese improvvisamente.


“È così importante?” Meng Hao rispose freddamente.


“Lo è per me!” disse fermamente Chen Hao.


“Ebbene, non per me.” Meng Hao scosse la testa, fissando Chen Hao con freddezza e un pizzico di impazienza.


Il cuore vacillante di Chen Hao si riempì di freddezza. Poi improvvisamente si ricordò di quando si trovava nel mondo esterno, mentre vedeva alcune delle azioni bizzarre di Fang Mu. Immediatamente, tirò fuori dalla veste una borsa da trasporto.


“Ci sono oltre 3,000,000 pietre spirituali qui dentro. Non ne ho portate molte con me oggi, ma puoi averle se rispondi semplicemente alla mia domanda.”


Pochi momenti fa, l’espressione di Meng Hao era fredda come il ghiaccio, così priva di emozioni come sarebbe stata quella di un assassino a sangue freddo. Adesso, tuttavia, i suoi occhi si restrinsero e un leggero sorriso poteva essere visto sulla sua faccia. Accadde così in fretta che Chen Hao rimase a fissare scioccato.


Meng Hao velocemente afferrò la borsa da trasporto e la scansionò con il suo senso spirituale. Alla fine, la sua faccia era raggiante di gioia.


“Fratellone Chen, non c’è davvero bisogno di tutto questo,” disse, leccandosi le labbra. “È solo una domanda, giusto? Che senso ha tirare fuori così tante pietre spirituali? D’accordo, d’accordo. Se le rifiutassi, sarebbe un insulto verso di te. In questo caso, immagino che debba farmene una ragione e accettarle.” La sua attuale espressione era decisamente diversa da quella che aveva avuto prima. Chen Hao fissava sbalordito quanto diverso fosse ora Meng Hao e a quanto in fretta fosse cambiato. Sembrava incredibile come gli venisse naturale il cambiamento.


“Prendere soldi per risolvere altre questioni… Fratellone Chen… prima stavo usando…


“Il settanta percento del mio potere massimo!” Queste ultime parole vennero trasmesse direttamente nella mente di Chen Hao. Ovviamente, quanto ne abbia usato in realtà era una cosa che non avrebbe mai rivelato.


Chen Hao si alzò in piedi, taciturno. Non voleva credergli, ma la risposta si avvicinava molto al suo giudizio e a quanto era stato in grado di percepire. Lanciando a Meng Hao un lungo e penetrante sguardo, finalmente pronunciò le parole ‘Mi arrendo’.


Immediatamente, scomparve e riapparve nel primo livello delle foglie.


Meng Hao si sentiva molto soddisfatto. Non avrebbe mai immaginato di poter guadagnare alcune pietre spirituali nel mezzo di un combattimento. Improvvisamente, guardò in alto pensieroso e poi un’espressione infastidita apparve sulla sua faccia.


“Come ho potuto dimenticare di fare soldi? Se avessi pensato di fare questo, prima. Probabilmente avrei potuto ottenere una piccola fortuna negli ultimi combattimenti.”


Mentre la battaglia per decidere la top 8 continuava, Meng Hao si sedette a gambe incrociate. Dopo aver osservato le battaglie che si svolgevano intorno a lui, guardò in giù verso le battaglie dell’arena dell’Anima Nascente e Chen Fan.


I combattimenti dell’arena dell’Anima Nascente per decidere la top 8 erano già iniziati. Chen Fan era bagnato di sangue mentre combatteva una giovane donna, che aveva uno sguardo avvilito mentre combattevano avanti e indietro. Fino a questo punto, la volontà cupa rilasciata dagli attacchi di Chen Fan aveva fatto sentire la donna alquanto soppressa.


Tuttavia, lei non era una dei competitori della prova del fuoco, ma era una Prescelta all’Anima Nascente del Padiglione della Spada Solitaria ed era decisamente abbastanza potente da entrare nella top 4. Lei e Chen Fan stavano al momento combattendo avanti e indietro.


Meng Hao guardava in silenzio la battaglia. Grazie al livello della sua base di coltivazione, era in grado di dire che Chen Fan era arrivato alla fine della linea in questa battaglia.


Momenti dopo, Chen Fan perse e non fu in grado di entrare nella top 8. Giunse silenziosamente le mani verso la donna mentre il suo corpo scompariva, per poi riapparire in basso.


Meng Hao sospirò. Aveva percepito la profonda amarezza in Chen Fan in altre occasioni precedenti, ma solo quando Xu Qing era partita riuscì a capire perché luisi sentis se così giù.


Il tempo passò, ed esplosioni rombanti echeggiarono. Gradualmente, vittorie e sconfitte vennero determinate in multiple arene. Tuttavia, fu in questo momento che, all’improvviso, numerose figure iniziarono ad apparire all’esterno dell’Albero  del Dao. Fluttuavano lì, con le facce vuote mentre fissavano gli incontri dell’arena.


Ogni singola figura emanava un’aura in grado di far tremare chiunque. Ling Yunzi e gli altri due vecchi uomini immediatamente iniziarono ad agitarsi.


Quando le battaglie per stabilire la top 8 si conclusero, c’erano molte figure terrificanti fuori dall’Albero del Dao. Una di loro aveva il busto di un coltivatore e la coda di un serpente. La creatura si materializzò a mezz’aria, poi guardò con freddezza l’Alberodel  Dao, i suoi occhi luccicavano con una luce assetata di sangue.


C’era un’altra cosa scioccante che attirò gli occhi di tutti. Non era una creatura vivente, ma invece, un’enorme ascia da battaglia. La testa dell’ascia era intagliata con montagne e fiumi e sembrava essere chiazzata di ruggine. L’ascia non fece alcun rumore mentre si materializzava, ma dopo essere apparsa, la maggior parte delle altre entità vicine, immediatamente si allontanarono.


Quest’ascia da battaglia mandò le folle della Nona Montagna e Mare in tumulto. Tuttavia, c’erano poche persone che sapevano in realtà cosa rappresentasse, oltre a …. I Patriarchi all’interno del palazzo nel cielo stellato.


I tre Patriarchi delle Tre Grandi Società Daoiste si alzarono in piedi. Le loro espressioni erano profondamente solenni e nei loro occhi potevano essere visti barlumi di speranza ed eccitazione.


I Patriarchi degli altri clan avevano anche loro delle espressioni serie mentre si alzavano in piedi. Una delle ragioni principali per cui accettarono di tenere gli incontri dell’arena nelle Rovine dell’Immortalità era il piano spiegato in precedenza dalle Tre Grandi Società Daoiste.


Se fosse riuscito, allora tutte le sette ne avrebbero beneficiato.


“Quindi… LEI apparirà…?” chiese il vecchio uomo della Società Kunlun. Quando proferì la parola ‘lei’, la sua voce oscillò leggermente.


“Forse sì, forse no,” disse il Patriarca della Grotta della Spada del Flusso Sublime. “In ogni caso, abbiamo una possibilità.”


Nell’arena degli incontri della Ricerca del Dao, la top 8 era stata scelta. Si trovavano sulle loro otto rispettive foglie verdi, al centro di tutta l’attenzione.


Tra quegli otto coltivatori era incluso Meng Hao, il vecchio uomo loquace, Zhao Yifan, Fan Dong’er e Li Ling’er. In aggiunta a questi cinque, c’era il giovane uomo del Mausoleo Paleo-Immortale, che combatteva usando cadaveri e tombe.


La settima persona era l’alto, muscoloso uomo della Società Kunlun che attaccava con montagne discendenti. Lui era quello che aveva sconfitto Sun Hai.


L’ultima persona era il giovane della Società del Bastoncino di Incenso Ardente. Aveva un terzo occhio sulla sua fronte e in tutti gli incontri, aveva attaccato solo una volta. Tutte le altre volte, aveva solamente trasmesso qualche parola, dopo di che il suo avversario si prostrava sul terreno e iniziava a guardarlo con una fanatica devozione.


Di queste otto persone, sei erano Prescelti e due erano contendenti della prova del fuoco. Essi erano ora al centro di tutta l’attenzione del mondo esterno.


Innumerevoli occhi guardavano con anticipazione, aspettando di vedere chi degli otto avrebbe raggiunto le semifinali e dopo di quelle, la battaglia finale!


“Gli incontri di qualifica alla semifinale saranno differenti dagli incontri precedenti,” disse Ling Yunzi, la sua voce echeggiava in tutte le direzioni.


“La vittoria non sarà più determinata da una singola battaglia. Ognuno di voi dovrà combattere almeno quattro battaglie!


“Prima, determineremo chi sono i primi 4 e gli ultimi 4. I vincitori del primo incontro saranno i primi 4, i perdenti saranno gli ultimi 4.


“Poi, ognuno dei primi 4 combatterà i tre rimanenti contendenti che non ha combattuto in precedenza. Alla fine, le quattro persone che finiranno con ottenere più vittorie diventeranno i top 4!


“Il verdetto di ogni pareggio sarà determinato da un incontro di spareggio.


“Avete tre giorni per riposare e recuperare. Dopo di che, gli incontri per le qualificazioni della semifinale inizieranno!” Questo metodo di determinazione della top 4 impedirà a chiunque di vincere per mezzo della fortuna. Per di più, i top 4 saranno veramente e totalmente degni di essere chiamati i più forti!


Le Tre Grandi Società Daoiste avevano deciso questo metodo e nessuna delle altre sette si era opposta.


Il tempo passò. Meng Hao sedeva lì a gambe incrociate, sentendosi abbastanza sicuro. Tuttavia, le altre sette persone nella competizione erano tutti dei potenti esperti, specialmente Zhao Yifan e gli altri. Meng Hao si era già intrecciato con loro su Pianeta Paradiso Meridionale ed era molto curioso su come sarebbero andati a finire questi incontri.


Ancora più curioso era il pubblico fuori nella Nona Montagna e Mare. Molte scommesse erano state già piazzate sui risultati finali.


“Zhao Yifan raggiungerà sicuramente le semifinali!”


“Molto probabilmente ce la farà anche Fan Dong’er!”


“Mi chiedo se Fang Mu riuscirà a continuare la sua corsa leggendaria!”


Tre giorni dopo, quando la voce echeggiante di Ling Yunzi stava decretando l’inizio degli incontri per le qualificazioni alle semifinali e tutti gli occhi nella Nona Montagna e Mare erano concentrati sui vortici schermo in anticipazione…


Improvvisamente, si sentì una musica verso l’Albero del Dao da lontano. Si avvicinava lentamente, echeggiando nelle orecchie, penetrando la mente. Chiunque l’ascoltasse provò un’improvvisa tristezza nel proprio cuore, la quale influenzò immediatamente le emozioni.


Era una canzone triste, ripiena di brama, come se stesse ricordando il passato e un vecchio amico.


Mentre la musica echeggiava, una donna si avvicinò. Indossava una veste bianca come la neve, era incredibilmente bella. Si avvicinava lentamente e si fermò sull’Albero del Dao. La sua faccia era fredda come il ghiaccio, sembrava priva di ogni emozione.


La sua improvvisa apparizione sulla scena scioccò tutti. Lei era diversa da tutti gli altri esseri nelle Rovine dell’Immortalità, come il bianco è diverso dal nero. Immediatamente, il vento nero rabbrividì e l’enorme roc rilasciò un misero strillo; entrambi scapparono in preda al terrore a massima velocità.


Apparentemente, quel roc era stato ucciso dalla donna in passato!


L’occhio color sangue, si ritirò, tremando e poi scappò. Le altre figure onnipotenti si inginocchiarono tutte e poi… si inchinarono alla donna!


Il coltivatore naga, rilasciò uno strillo di stupore e poi scappò, terrorizzata.




Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
                                


                                



