---
title: Capitolo 873 – È un'Eccelsa!
pubDate: 2025-03-17T11:17:35.005Z
tags:
    - issth
---


L'ascia da battaglia emise un ronzio quando si avvicinò alla donna vestita di bianco e cominciò a girarle attorno. Lei la guardò e, lentamente, un'espressione di riminiscenza e tristezza apparve sul suo viso.


Tutti quanti sull'antico Albero del Dao sentirono i propri cuori martellare mentre fissavano senza espressione la donna.


Anche Ling Yunzi e gli altri due uomini anziani tremavano e i loro volti erano pallidi. Non dissero assolutamente nulla.


Anche gli occhi di Meng Hao erano spalancati. Tuttavia, la cosa che lo preoccupava di più non era la donna e la sua comparsa sulla scena, ma il fatto che l'uomo con solo mezza testa che lo stava seguendo e che ora levitava vicino alle arene, non scappò o si inchinò come gli altri esseri. Tremò un poco, ma tramite la forza di volontà rimase lì a levitare come prima.


Quando Meng Hao lo vide, il suo cuore iniziò a martellare.


Fu a questo punto che i Patriarchi delle Tre Grandi Società Daoiste si precipitarono urgentemente verso il vortice. Le loro espressioni erano sconvolte e sembravano avere una grande quantità di pensieri. Pochi attimi dopo, però, cominciarono a tremare di gioia selvaggia.


Tutti gli altri Patriarchi stavano fissando la donna, stupefatti.


“È davvero... LEI!!”


“È esattamente uguale all'immagine riportata negli archivi della setta!”


“Quando le Tre Grandi Società Daoiste ci hanno parlato del loro piano, ho pensato fossero pazzi... Quella donna... come può essere in vita dopo tutto questo tempo!?!?”


I Patriarchi di tutte le sette erano in piedi, a fissare con incredulità la donna vestita di bianco nello schermo.


“Lei è l'Eccelsa delle leggende...” mormorò il vecchio della Società Kunlun.


Parole simili echeggiarono nelle menti di tutti gli altri Patriarchi nel palazzo del cielo stellato e onde di udibili sussulti sorsero dalla folla.


Nel frattempo, sulla cima della Nona Montagna, c'era la statua di un uomo a gambe incrociate, seduto su un masso. La statua sembrava priva di qualsiasi forza vitale, eppure, in questo istante, delle crepe si aprirono sulla sua superficie. Allo stesso tempo, le stelle nel cielo sopra la montagna si oscurarono, con l'eccezione di una, che splendeva brillante, quasi come se fosse un occhio solitario.


Sembrava antico e privo di espressione, come se potesse spadroneggiare su tutto il cielo stellato e su ogni cosa presente in esso. Guardò lo schermo vicino, vide la donna fluttuarvi e l'occhio... tremò.


“Eccelsa...” mormorò una voce antica.


Nelle arene, la donna in bianco levitava a mezz'aria, guardando l'Albero del Dao. Tutti i Coltivatori sull'albero ebbero la sensazione che li stesse esaminando personalmente.


Ling Yunzi ansimava, così come i due anziani al suo fianco. Dopo un lungo momento, serrò i denti violentemente e poi, con una faccia cinerea, disse: “Coltivatori allo stadio dell'Anima Nascente, della Recisione dello Spirito e della Ricerca del Dao per gli incontri nell'arena, lasciate che l'incontro di qualificazione per le semifinali cominci!


“Scatenate le vostre abilità divine più potenti. Liberate i vostri Dao più forti. Tutti voi... combattete negli incontri dell'arena. Tuttavia, questa è anche... un'occasione per quella che potrebbe essere la più grande fortuna delle vostre intere vite!


“Che riusciate o meno a cogliere questa opportunità dipende dal vostro destino!” Ling Yunzi non poteva rivelare altre informazioni. Ciò che già aveva detto era già spinto ai limiti.


Le sue parole fecero tremare il cuore di tutti i Coltivatori nelle arene. Meng Hao era particolarmente interessato alla donna vestita di bianco.


Aveva una sensazione davvero strana quando la guardava. Riusciva a vederla con i suoi occhi fisici, ma quando cercava di guardarla con il senso divino, era come se non fosse neppure lì.


Fu a questo punto che una luce scintillante circondò tutti Coltivatori, i quali comparvero sul verde strato di foglie. In un battito di ciglia, ognuno stava fronteggiando un avversario.


Quello di Meng Hao non era altri che... Li Ling'er!


Zhao Yifan stava fronteggiando il gigantesco uomo della Società Kunlun. Per quanto riguardava gli altri incontri, il vecchio chiacchierone era contro il giovane sorridente della Società del Bastoncino di Incenso Ardente.


L'ultimo incontro era tra Fan Dong'er e il giovane del Mausoleo Paleo-Immortale.


Lo scontro per decidere i primi 4 e gli ultimi 4 stava per cominciare!


Mentre Li Ling'er e Meng Hao si fronteggiavano l'un l'altra, il marchio a foglia di salice sulla fronte di lei cominciò all'improvviso a splendere con forza e un'aura incredibile si scatenò dal suo corpo.


Un'espressione strana si scorgeva sul viso di Meng Hao, che si schiarì la gola. Senza nemmeno pensarci, spostò lo sguardo sul suo fondoschiena.


“Che spudorato!” disse lei con gelido cipiglio. Sollevò la mano destra, facendo apparire all'istante un antico albero alle proprie spalle. Incredibilmente, non appeno comparve, sembrò formare una risonanza con l'antico Albero del Dao e una luce brillante sorse a circondare Li Ling'er, cosa che fece aumentare la sua energia.


Agitò la mano, facendo frustare l'aria ai rami dell'antico albero, i quali si intrecciarono assieme, simili a viticci, mentre serpeggiavano verso Meng Hao a incredibile velocità.


Questa non era la prima volta che Meng Hao l'affrontava. Ancora nel Paradiso Meridionale, l'aveva sconfitta e presa prigioniera. Tuttavia, la sua vittoria era il risultato un piccolo trucco; aveva usato il potere di teletrasporto del Calderone dei Fulmini per batterla velocemente.


Non era possibile usarlo negli incontri dell'arena, a meno di non rivelare la sua identità.


Tuttavia, anche Meng Hao era diverso dal loro primo incontro. Ora possedeva un meridiano Immortale solidificato all'ottanta percento e il suo potere Immortale lo rendeva molto, molto più forte di prima.


I suoi occhi brillavano mentre osservava i viticci in avvicinamento. Poi, tirò un calcio, la sua energia straripante del potere della vera Immortalità. Dietro di lui, comparve il suo Idolo del Dharma, camuffato con il potere di trasformazione della piuma nera. Il gigantesco idolo serrò i pugni e poi colpì, facendo apparire una luce sconfinata che si trasformò in un Mare del Dharma, che poi sfrecciò verso i viticci in avvicinamento.


Si udì un'enorme boato e delle increspature gigantesche si propagarono in tutte le direzioni. Meng Hao non arretrò per niente, invece si diresse dritto su Li Ling'er. L'ultima volta si era affidato alla sua aura di invincibilità per catturarla. Ora, il suo vero stile di combattimento poteva essere scatenato. Mentre riduceva la distanza, si trasformò in un avvoltoio, che sferzò i suoi artigli verso Li Ling'er con la velocità del fulmine.


Il viso di lei fremette, poi eseguì un gesto incantato a due mani e comparve una bottiglia magica, che gettò davanti a sé.


“Frantumati!” disse Meng Hao. La sua forma avvoltoio colpì con ferocia la bottiglia e, allo stesso tempo, scatenò la magia ad artiglio che aveva imparato dal muro del Tempio dell'Antico Rito Daoista Immortale.


Un boato risuonò quando la bottiglia esplose. Nel loro ultimo incontro, Meng Hao era stato obbligato a usare la Grande Magia del Demone di Sangue per fare fronte alla bottiglia, ma questa volta, tutto quello che gli servì fu un singolo colpo.


Era solo una semplice tecnica magica, ma Meng Hao percepiva chiaramente quanto ora fosse più forte.


L'espressione di Li Ling'er crollò e cominciò ad ansimare. Si ritirò ansiosamente, eppure, non importava quanto veloce si muovesse, Meng Hao le stava sempre dietro, gravandole addosso come feroce avvoltoio. Colpì di nuovo, facendo vibrare l'aria, mentre esplodeva un'aria di invincibilità.


BOOOOMMM!


Li Ling'er venne sconfitta scontro dopo scontro. Non importava come attaccasse, non importava quali abilità divine o tecniche magiche impiegasse, indipendentemente dai vari oggetti magici usati, fu tutto inutile. Meng Hao la colpì ancora e ancora come una bufera, facilmente come se calpestasse una erbaccia secca.


Dopo poco più di qualche respiro, i due avevano scambiato dozzine di colpi. Il sangue spruzzava dalla bocca di lei e sul suo viso si vedeva uno sguardo sconvolto. Questo scontro le riportò subito alla mente Meng Hao del Pianeta Paradiso Meridionale. Lui era egualmente agile e feroce, egualmente invincibile, egualmente impossibile da colpire.


Non fosse stato per il fatto che aveva la sensazione che questo Fang Mu superava di molto Meng Hao, avrebbe sicuramente presunto che fossero la stessa persona!


“Non possono essere la stessa persona” pensò. “Meng Hao poteva possedere una volontà di invincibilità, ma la sua energia non era così incredibile. Fang Mu... possiede un'energia intensa, molto più di quel dannato Meng Hao!” Si ritirò di nuovo, strinse i denti ed eseguì un altro gesto incantato, cosa che fece iniziare improvvisamente a vibrare il suo enorme albero.


“Albero del Mondo, detona. Ammonisci i Cieli con il tuo spirito. Trasformati per me! Soffoca tutta la terra!”


La voce di Li Ling'er echeggiò con una cadenza antica, cosa che fece immediatamente echeggiare con un profondo brontolio l'aria tra lei e Meng Hao.


Thump!!


Il suono scosse ogni cosa. La superficie dell'arena tremò e il volto di Meng Hao ebbe un fremito. Li Ling'er aveva usato questa stessa abilità divina l'ultima volta che avevano combattuto, ed era stupefacente proprio come allora; la pressione esercitata dall'immagine dell'Albero del Mondo era intensa.


L'ultima volta, se non avesse posseduto la pietra del sole, non avrebbe mai potuto vincere la battaglia. Dopotutto, Li Ling'er possedeva il cinquanta percento della potenza di un vero Immortale.


Thump!


Thump!!


THUMP!!!


I rombi successivi sembrarono colpire Meng Hao al cuore. L'aria attorno a lui si deformò e ci furono dei lampi selvaggi di colore. Ogni cosa tremava mentre l'albero dietro Li Ling'er collassava all'improvviso. Le sue foglie caddero e i suoi rami avvizzirono fino a che di tutto l'albero non rimase che un singolo ciocco!


Era... l'Albero del Mondo!


Quando cadde verso terra, emise un ronzio e passò attraverso Li Ling'er per sfrecciare in direzione di Meng Hao. Lei eseguì un incantesimo a due mani che le fece sbattere i capelli attorno alla testa e riversò altro potere nell'attacco.


Allo stesso tempo, sopra la sua testa comparve una perla che cominciò a ruotare rapidamente, cosa che apparentemente sosteneva la sua base di Coltivazione, impedendo che fosse prosciugata dall'albero.


“Quello non è altro che un Albero del Mondo illusorio!” disse Meng Hao con gli occhi che luccicavano. La sua base di Coltivazione superava di molto il suo livello precedente. Estese la mano destra e la lancia dell'Albero del Mondo apparve con la sua punta d'osso. Meng Hao la soppesò e poi la scagliò contro l'Albero del Mondo illusorio in avvicinamento.


Dalla prospettiva degli spettatori nella Nona Montagna e Nono Mare, tra Meng Hao e Li Ling'er comparve all'improvviso un sole verde quando la lunga lancia e l'Albero del Mondo cozzarono l'uno con l'altro.


In un battito di ciglia, l'aria si riempì di un ruggito mostruoso mentre l'Albero del Mondo illusorio tremava e, incapace di ergersi contro la lunga lancia, andava in pezzi per poi esplodere con violenza.


La lancia penetrò attraverso l'albero illusorio come un coltello affilato attraverso un pezzo di bambù, emergendo dai resti in frantumi per avventarsi con velocità incredibile su Li Ling'er.


Nel momento critico, la perla che fluttuava sopra la sua testa si frantumò, facendo fluire una forza gentile che la spinse di lato. La lunga lancia sibilò attraverso l'aria, sollevando un forte vento che mandò in completo scompiglio i capelli di Li Ling'er. Meng Hao le comparve di fianco, afferrando la lancia e fissandole il formoso fondo schiena.


Allo stesso tempo, Li Ling'er, che aveva appena schivato l'attacco, sollevò lo sguardo con occhi che guizzavano di intento omicida. Nello stesso attimo in cui incrociò Meng Hao, lei sollevò la mano destra, radunò il potere della perla esplosa e affondò due dita verso gli occhi di Meng Hao.


In quell'istante, lui emise un freddo sbuffo ed estese la mano sinistra in una violenta sculacciata sul sedere di Li Ling'er!


Fu un colpo crudele, simile a quello che l'aveva colpita non troppo tempo prima...


Il suono della sculacciata fu accompagnato da un grido miserabile. Ancora una volta, il suo fondo schiena non era più pareggiato, sentì persino il bacino scricchiolare. Barcollò immediatamente in ritirata, con il viso pallido e completamente privo di sangue.




Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
                                


                                



