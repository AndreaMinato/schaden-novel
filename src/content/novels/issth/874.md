---
title: Capitolo 874 – Semifinali!
pubDate: 2025-03-17T11:17:35.006Z
tags:
    - issth
---


“Ti ucciderò!” sfuriò Li Ling'er. Inconsciamente aveva già sovrapposto l'immagine di Meng Hao a quella di Fang Mu. Non aveva realizzato questo fatto, perché l'intenso e improvviso dolore in quella specifica regione non le aveva lasciato il tempo per profonde considerazioni.


Proprio quando era sul punto di attaccare, il dolore lancinante l'aveva fatta arretrare. Allo stesso tempo, la lunga lancia sibilò attraverso l'aria e andò a fermarsi proprio davanti alla sua fronte.


Meng Hao abbassò freddamente lo sguardo su di lei. Dopo il precedente incidente, sua madre gli aveva detto che Li Ling'er era la stessa Principessa Ling'er a cui da piccolo aveva dato fuoco ai capelli. Sapeva anche che Nonno Fang aveva organizzato in modo che loro due si sposassero.


Tuttavia, Meng Hao non approvava un tale accordo. Lui aveva solo una moglie e questa era Xu Qing.


Li Ling'er tremò quando percepì la freddezza che si irradiava dalla lancia puntata alla sua fronte. Una sensazione di morte imminente la travolse e sapeva che se non avesse pronunciato le due parole che Meng Hao si aspettava di sentire, la punta di lancia l'avrebbe trafitta senza esitazione.


“Non voglio ucciderti” disse calmo. In realtà, c'era qualcos'altro che voleva dire... Aveva ancora il pagherò di Li Ling'er nella sua borsa da trasporto, perciò, finché non avesse ottenuto le sue pietre dello spirito, aveva bisogno che lei vivesse.


Se fosse morta, chi gliele avrebbe pagate...?


Lei lo fissò, il suo abbondante petto si sollevava e abbassava mentre respirava pesantemente. Infine, digrignò i denti e disse lentamente le due parole.


“Mi arrendo.” Immediatamente svanì, poi riapparve sul successivo strato di foglie. Non aveva perso la sua possibilità di entrare nelle semifinali. Se avesse vinto i successivi tre incontri, avrebbe ancora avuto quella possibilità.


Dopotutto, il primo turno era solo per decidere chi fosse tra i primi 4 e chi tra gli ultimi 4.


Immediatamente, la folla nella Nona Montagna e Nono Mare iniziarono a commentare.


“Fang Mu ha battuto Li Ling'er!”


“Lui sarà sicuramente uno dei primi 4! Li Ling'er è una Prescelta del Clan Li e in futuro diventerà senza dubbio una vera Immortale. Ho anche sentito che non è mai stata battuta prima e che, una volta, un combattimento tra lei e Fan Dong'er è finito in pareggio!”


“Questo Fang Mu è invincibile!”


Meng Hao non fu però il primo ad assicurarsi la vittoria. Incredibilmente, la prima battaglia a finire fu quella tra Zhao Yifan e il gigantesco uomo della Società Kunlun.


Quella battaglia era stata stupefacente tanto quanto il combattimento appena avvenuto di Meng Hao, e aveva attirato una certa attenzione quando l'uomo della Società Kunlun aveva attaccato usando un'enorme catena di montagne. Perfino lui stesso sembrava una montagna, completamente insensibile a qualsiasi attacco.


Tuttavia, Zhao Yifan era anch'egli una figura terrificante, cosa che divenne palesemente chiara nella loro battaglia. Usò solo sei mosse della spada spezza-Terra; ogni attacco era più scioccante del precedente e sferzarono le montagne, ferendo severamente il grosso uomo della Società Kunlun.


Il colpo finale fu così potente che l'uomo fu incapace di resistergli. Le sue montagne esplosero, e non fosse stato per il fatto che Zhao Yifan stava trattenendo il suo intento omicida, l'uomo sarebbe sicuramente morto.


Il risultato della battaglia causò una certa agitazione nel mondo esterno. Sfortunatamente, i Patriarchi nel palazzo del cielo stellato non stavano guardando gli incontri, ma erano invece concentrati sulla donna in bianco. La loro espressione era un miscuglio di reverenza e altre complicate emozioni.


I boati continuarono a risuonare mentre il vecchio chiacchierone, uno dei contendenti della prova del fuoco, lottava contro il giovane della Società del Bastoncino d'Incenso Ardente. Sebbene la loro età fosse diversa, entrambi davano la sensazione di essere dei truffatori di qualche genere.


Uno dei due non attaccava, invece borbottava e chiacchierava costantemente rivolgendosi ai suoi avversari, facendoli schiumare dalla bocca. L'altro sorrideva e trasmetteva parole alla mente dei suoi avversari, facendoli crollare in adorazione. In effetti, anche dopo la fine delle battaglie, gli avversari continuavano a guardare piamente verso il giovane dal basso degli strati inferiori delle foglie.


Quando combatterono, non ingaggiarono un combattimento a distanza ravvicinata. Invece, si sedettero a gambe incrociate guardandosi l'un l'altro. Sebbene non sembrasse esserci nulla di normale, coloro che comprendevano sapevano che i due erano impegnati in una resa dei conti estremamente spietata.


“Una battaglia di volontà divina!”


“La Società del Bastoncino d'Incenso Ardente eccelle nell'uso della volontà divina. Condensano la volontà di molti esseri viventi perché diventino il loro Dao di incenso ardente. Xie Yixian è un Prescelto della Società e, apparentemente, è in lizza per diventare il Figlio del Dao! La sua forza nella volontà divina è spettacolare!” [1]


“Se ricordo correttamente, il nome del vecchio è Qian Duoduo. Lui... sta davvero partecipando in una competizione di volontà divina con Xie Yixian della Società del Bastoncino d'Incenso Ardente!” [2]


Sull'altro campo di battaglia, Fan Dong'er stava fronteggiando il giovane del Mausoleo Paleo-Immortale . Uno scontro feroce infuriava tra i due e il volto del giovane era contorto dalla passione. I suoi occhi sembravano in grado di sciogliere qualsiasi gelo, ma ciò che l'aveva portato alla pazzia non era Fan Dong'er. Invece, parte della nebbia alle sue spalle si era dissipata durante lo scontro, rivelando un cadavere femminile.


“Quello è... il più bel cadavere che abbia mai visto in tutta la mia vita!” mormorò il giovane. Sette bare erano arrangiate davanti a lui, tutte aperte a rivelare sette cadaveri, che stava usando per combattere Fan Dong'er.


Lei era sul punto di impazzire. In questo momento, non c'era niente al mondo che odiasse più dei cadaveri e lo sguardo nei suoi occhi era carico di repulsione.


I boati risuonavano e il tempo passò. La donna vestita di bianco continuava a fluttuare sopra l'Albero del Dao, guardando freddamente i Coltivatori negli incontri dell'arena. Era impossibile dire cosa potesse star pensando.


Dopo un lungo momento, un boato risuonò vicino a Fan Dong'er e il giovane tossì una boccata di sangue. Lui arretrò, al che, un capello nero comparve improvvisamente nella sua mano. Non apparteneva a Fan Dong'er, ma al cadavere femminile.


Il volto di Fan Dong'er si contorse in un'espressione inguardabile mentre la nebbia dietro di lei svaniva. Il cadavere vestito di bianco ora era chiaramente visibile a chiunque stesse guardando dalla Nona Montagna e Nono Mare.


“Mi arrendo!” gridò il giovane del Mausoleo Paleo-Immortale. Tossì un altro po' di sangue, ma il viso era ricoperto da un'espressione incantata. Portò il capello al naso e inspirò profondamente, poi lo mise via con attenzione. Con occhi ardenti alzò lo sguardo sul corpo alle spalle di Fan Dong'er.


“Lei è il mio vero amore. Fan Dong'er, farai meglio a prendertene buona cura.” Detto ciò, il giovane sparì e riapparve sul gruppo di foglie più basso per i primi 8 contendenti. Tuttavia, continuò a guardare il cadavere, intossicato.


Tra gli spettatori nella Nona Montagna e Nono Mare si sollevarono immediatamente le discussioni.


“Quel tizio, Xiao Luo, del Mausoleo Paleo-Immortale è un tale pervertito! È un Prescelto, eppure si rivela che in realtà è un necrofilo!” [3]


“Non posso credere che quello che dicevano tutti fosse vero! C'è un cadavere femminile che fluttua alle spalle di Fan Dong'er!”


“Da quello che ho sentito, il cadavere le si è attaccato quando è incappata in un tale di nome Meng Hao sul Pianeta Paradiso Meridionale!”


Mentre la folla vociava sulla questione, lo scontro tra il loquace Qian Duoduo e Xie Yixian della Società del Bastoncino d'Incenso Ardente giunse alla conclusione. Il volto di Xie Yixian era arrossato e del sangue gli fuoriusciva dalla bocca. Dopo esserselo pulito, sospirò leggermente, si alzò in piedi e si inchinò al vecchio.


“Sono pienamente convinto che la tua magia di volontà divina è un'eredità fantastica, Compagno Daoista” disse. “Io, Xie, mi arrendo.”


Anche il volto di Qian Duoduo era un po' pallido. I suoi occhi si aprirono e lui si alzò in piedi, poi congiunse solennemente le mani in direzione di Xie Yixian.


Le conversazioni cominciarono immediatamente.


“E così, in realtà ha vinto Qian Duoduo!!”


“Ha sconfitto Xie Yixian della Società del Bastoncino d'Incenso Ardente. Quanto deve essere potente la sua volontà divina? È davvero l'incognita di questa competizione. Prima avevo presunto che non sarebbe andato oltre i migliori 16. Non avrei mai immaginato che potesse ottenere una vittoria come questa e entrare nei migliori 4!”


Indipendentemente dalle analisi della folla all'esterno, i 4 migliori erano decisi: Meng Hao, Zhao Yifan, Qian Duoduo e Fan Dong'er!


Gli altri quattro consistevano in Li Ling'er, Xie Yixian, Xiao Luo e il gigante della Società Kunlun. Il successivo avvenimento sarebbero state le tre battaglie finali del turno!


Ora tutti quelli del gruppo più in alto avrebbero combattuto contro il resto del gruppo in basso. Dopo il completamento di tutte le battaglie, i quattro con il maggior numero di vittorie sarebbero divenuti i semifinalisti!


Dopo sei ore di riposo, quando tutti furono di nuovo all'apice della prontezza, ebbe iniziò il secondo incontro di qualifica per le semifinali! Meng Hao stava immobile sulla foglia di bronzo mentre della luce luccicava di fronte a lui rivelando il gigantesco uomo della Società Kunlun.


L'uomo si fece avanti, ed era come la discesa di numerose montagne, sebbene l'espressione di Meng Hao fosse la stessa di sempre. Riguardo alle varie sette della Nona Montagna e Nono Mare, era già familiare con la Setta del Demone Immortale per via di Zhixiang. Inoltre, sapeva della... Società Kunlun.


Il suo maestro, il Demone degli Elisir, si era unito a loro, a causa di ciò, Meng Hao sorrise amabilmente al gigante.


L'uomo lo fissò scioccato, poi annuì e congiunse le mani in saluto.


“Io sono Yang Yi della Società Kunlun” disse. “Compagno Daoista Fang, per favore dammi qualche consiglio di lotta!”


“Ovviamente!” rispose Meng Hao, unendo le mani in risposta all'uomo.


Le introduzioni erano state fatte, gli occhi di Yang Yi cominciarono a brillare luminosi e un'aura enorme esplose quando caricò verso Meng Hao. Mentre si avvicinava, incredibilmente, intorno a lui si materializzarono numerose montagne.


L'espressione di Meng Hao era la stessa di sempre, ma le sue pupille si contrassero. Prima aveva notato che questo gigante in realtà brandiva... l'Incantesimo per l'Assorbimento delle Montagne!!


Questo incantesimo era una magia Daoista dell'antica Setta del Demone Immortale e, precedentemente, Meng Hao aveva presunto fosse qualcosa che solo lui poteva usare. Avendo visto il gigantesco Yang Yi in azione, però, ora era molto più interessato alla società Kunlun.


“E così, l'Incantesimo per l'Assorbimento delle Montagne...?” pensò Meng Hao. Ridendo dentro di sé, anche lui si fece avanti, facendo materializzare numerose montagne intorno a sé. Ovviamente, con l'aiuto della piuma nera, le fece sembrare come dei corsi d'acqua.


In un batter d'occhio, i due cominciarono a combattere avanti e indietro. Non usarono molte tecniche, invece si concentrarono sull'Incantesimo per l'Assorbimento delle Montagne e sui loro corpi fisici incredibilmente potenti.


RUMMMBLE!


Avvennero dozzine di scambi, dopo di che Yang Yi arretrò, con il corpo che tremava, ma con gli occhi che straripavano del desiderio di combattere.


“Meraviglioso! Questo scontro è molto più piacevole di quello con Zhao Yifan!” Yang Yi rise di cuore, poi serrò i pugni, facendo unire le montagne attorno a sé in una catena. Lui stesso sembrò cambiare in un'enorme montagna.


Meng Hao rideva rumorosamente quanto Yang Yi. Attaccò, unendo i corsi in un possente fiume che tuonò attraverso l'aria. Lottarono di nuovo avanti e indietro, non trattenendo nulla. I boati echeggiarono, attirando una certa attenzione dalla platea sconvolta.


Non combatterono molto a lungo, solo il tempo di bruciare un bastoncino d'incenso. Alla fine, Yang Yi venne spinto barcollante all'indietro per sette od otto passi. Ansimando, agitò la manica, facendo svanire le montagne. Poi rimase lì e fissò profondamente Meng Hao, infine scosse la testa e rise.


“Non sono alla tua altezza. Mi devo arrendere! Tuttavia, devo dire che questo è stato il più divertente di tutti gli incontri che ho avuto nell'arena!”


“Yang Yi non entrerà nelle semifinali. Tuttavia, se hai tempo, Fratello Anziano Fang, vieni per favore alla Società Kunlun così che si possa bere assieme!”


Meng Hao rise. Poteva percepire che Yang Yi era una persona diretta e schietta. Dopo tutti gli anni che Meng Hao aveva speso nel mondo della Coltivazione, era in grado di dire che quest'uomo non era un ipocrita o un falso. Meng Hao annuì e sorrise.


“Verrò sicuramente alla Società Kunlun!” disse.


Yang Yi rise e sparì lentamente per poi riapparire su un'altra foglia per la sua terza battaglia.


Meng Hao prese un respiro profondo e poi si sedette a gambe conserte. Dopo un'ora, la luce brillò all'improvviso quando la terza battaglia ebbe inizio. Tuttavia, il suo avversario non comparve. Invece, si udì un brontolio mentre si materializzavano nove bare, cadendo con violenza dall'alto.


“Il cadavere femminile alle spalle di Fan Dong'er è il mio vero amore, perciò non posso farle del male. Il resto di voi , però, sono del tutto diversi!” La voce che parlò era debole e femminea, ma la figura che avanzò fuori dalla luce era un uomo.


Costui non era altri che Xiao Luo del Mausoleo Paleo-Immortale, una delle Cinque Grandi Sacre Terre!




NOTE:


1. Xie Yixian in cinese 谢一仙. Xie è un cognome che significa anche “grazie”. Yi significa “uno” e Xian “immortale”.


2. Qian Duoduo in cinese 钱多多. Qian è un cognome che significa anche “soldi”. Entrambi i caratteri Duo significano “di più”.


3. Xiao Luo in cinese 肖罗. Xiao è un cognome che significa “assomigliare”. Luo significa molte cose incluso “rete”.




Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
                                


                                



