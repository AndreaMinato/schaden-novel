---
title: Capitolo 878 - Eclissando Ogni Cosa
pubDate: 2025-03-17T11:17:35.006Z
tags:
    - issth
---


Qian Duoduo rimase a bocca aperta, e arretrò, con il volto grigio e gli occhi spalancati.


“Cosa ho liberato esattamente!?!?” disse roco Qian Duoduo “Quelli non sono pensieri malvagi! I pensieri malvagi avrebbero formato fuochi castigatori, un fuoco in grado di bruciare un individuo in pochi istanti, distruggendolo sia nel corpo che nello spirito!


“Questa… questa sensazione, quest'aura, persino le fiamme nere del castigo sono incapaci di bruciarlo. Questa volontà... è così potente da essere soffocante!” Mentre Qian Duoduo arretrava, il suo cuore si riempì di incredibile rimpianto. Se gli fosse stata data un'altra opportunità, niente lo avrebbe convito a liberare ciò che aveva appena liberato.


Aveva la sensazione di aver sfondato una porta aperta, liberando un Diavolo orribile.


Gli spettatori fuori nella Nona Montagna e Nono Mare erano completamente stupiti alla vista di Meng Hao negli schermi dei vortici, coperto da fiamme nere mentre sembrava incapace di difendersi in ogni modo.


Gli occhi rossi di Meng Hao sembravano pieni della massima follia, eppure... erano anche irremovibilmente equilibrati. Inoltre, la sua energia si stava innalzando sempre di più.


“Lui… lui….”


“In che stato è? Che tecnica coltiva? Perché è diventato immediatamente così terrificante da far raggelare il sangue?”


“Diavolo! Cieli! È una volontà Diabolica! Una mostruosa volontà Diabolica! Solo qualcuno che ha portato avanti un massacro senza fine, che è freddo e spietato in una misura che sfida i Cieli, potrebbe avere una volontà Diabolica come quella!”


Nel palazzo nel cielo stellato, tutti i Patriarchi si erano alzati in piedi, il respiro pesante mentre osservavano con espressioni serie.


“Che scioccante volontà Diabolica! Ma prima sembrava completamente normale! Questo ragazzo... questo ragazzo ha un'impressionante forza di volontà!”


“Una volontà Diabolica come quella non potrà mai essere completamente espulsa, nemmeno completamente recisa! Lo accompagnerà persino nelle sue reincarnazioni!”


“Dai tempi antichi fino ad ora, chiunque abbia avuto una volontà Diabolica come quella, ha finito per affrontare innumerevoli colpi di scena mortali durante la sua vita!!”


Sopra all'Albero del Dao, la donna in abiti bianchi aveva fluttuato completamente senza espressioni per l'intero tempo. Tuttavia, da quel momento, i suoi occhi iniziarono a brillare di una luce curiosa mentre guardava verso Meng Hao.


Per quanto riguarda Qian Duoduo, non aveva smesso di arretrare e stava tremando di paura. Il suo scalpo si era intorpidito ed era tanto spaventato da non ragionare. Meng Hao non aveva ancora attaccato, ma l'energia della volontà Diabolica e del fuoco castigatore avevano sconvolto Qian Duoduo fino all'estremo. La sensazione di sangue e resti umani, la torreggiante aura omicida, lo lasciarono tremante come una foglia.


“Mi arr—” Prima che potesse anche solo finire di pronunciare le parole, gli occhi di Meng Hao si girarono per guardarlo direttamente.


Quegli occhi erano come oceani di sangue, con pupille che emanavano raggi brillanti di una luce radiante che sembrava in grado di assorbire l'anima.


Non appena i loro sguardi si incontrarono, la mente di Qian Duoduo ruggì e si sentì come sul punto di esplodere. Il suo corpo tremò e percepì come se delle lame affilate si stessero piantando nei suoi occhi, pugnalando la sua anima. Le lame esplosero dentro al suo cervello, trasformandosi in un campo di battaglia coperto con montagne di cadaveri e mari di sangue. Vide una persona sul campo di battaglia, circondata da un vortice. Ovunque quell'uomo andasse, infiniti coltivatori lanciavano urli raccapriccianti mentre i loro corpi essiccavano, la carne e il sangue assorbiti, le loro anime consumate. Alla fine, le uniche cose rimaste erano cadaveri essiccati con gli occhi spalancati rivolti verso il cielo.


Qian Duoduo tossì una boccata di sangue quindi, improvvisamente, la sua vista si schiarì e vide che Meng Hao era apparso direttamente davanti a lui, coperto di ruggenti fiamme nere. Meng Hao alzò la mano destra e afferrò il collo del vecchio uomo, quindi lo sollevò in aria. I suoi occhi bruciavano di fredda follia, la bocca contorta in un sorriso brutale.


“Grazie. Questa sensazione è... meravigliosa. È un peccato che non si conformi al mio Cuore del Dao. Pensavo di averla completamente recisa, e non immaginavo che esistesse ancora….


“In ogni caso, ti devo ancora ringraziare per avermi aiutato a capire che era rimasta qui tutto il tempo. E ora... ti farò una grande cerimonia di sepoltura!" Meng Hao ridacchiò, e gli occhi di Qian Duoduo si spalancarono. Era ancora incapace di pronunciare una singola parola, e stava tremando violentemente. Nei suoi occhi spalancati si poteva vedere un terrore estremo.


Non appena Meng Hao finì di parlare, le fiamme nere che lo circondavano si alzarono, prendendo la forma di una grande bocca. La bocca si contorse con ferocia e follia mentre scattava verso Qian Duoduo.


Servì soltanto un istante affinché le fiamme nere lo inondassero. Lanciò uno strillo pietoso che non sembrò nemmeno un suono umano. Il miserabile suono echeggiò in tutte le direzioni, facendo provare ai coltivatori sull'Albero del Dao non soltanto shock, ma compassione. Quindi iniziarono a tremare.


Il volto di Li Ling'er sbiancò quando vide cosa stava accadendo. Anche lei iniziò a tremare a causa dell'intensa e terrificante sensazione che sentiva provenire da Meng Hao.


Il volto di Zhao Yifan era ricoperto da un'espressione di intensa concentrazione mentre guardava. Sia lui che Li Ling avevano il respiro pesante.


Qian Duoduo urlò mentre il suo corpo avvizziva rapidamente. Mentre scivolava nella morte, guardò vacuo verso Meng Hao, la mente piena di intenso rimpianto. Sapeva che non avrebbe mai dovuto liberare i pensieri malvagi del suo avversario. Alla fine, aveva personalmente... liberato un Diavolo!


Nel tempo di un paio di respiri, Qian Duoduo si trasformò in cenere vorticante.


Meng Hao abbassò la mano e le fiamme si spensero, trasformandosi in simboli neri che visibili sulla sua pelle. Mentre rimaneva là in piedi, la sua energia infuriò.


A questo punto, volò in alto fuori dall'arena e atterrò sulla foglia dorata in cima all'Albero del Dao, quindi si voltò a guardare Zhao Yifan.


“Zhao Yifan, volevi combattermi, giusto? Bene, sbrigati!”


L'uomo con solo mezza testa che stava guardando Meng Hao percepì evidentemente la volontà Diabolica, dopodiché tremò quasi impercettibilmente. In apparenza, anche lui era spaventato dalla volontà Diabolica.


Un tremore percorse Zhao Yifan mentre guardava verso Meng Hao. Un'espressione molto seria gli copriva il volto, e i suoi occhi si infiammarono con il desiderio di combattere. Ignorando completamente Li Ling'er, anche lui volò in aria e atterrò di fronte a Meng Hao sulla foglia dorata.


Allungò la mano destra e, improvvisamente, apparve una spada azzurra.


La spada era lunga due metri, e scintillava di una luce verdastra, così come di una freddezza vasta quanto un mare. Zhao Yifan guardò verso Meng Hao, quindi alzò la spada e fendette verso di lui veloce come una freccia scoccata da un arco.


La spada fece vibrare l'aria, e colori selvaggi lampeggiarono. Una intensa freddezza si espanse in tutte le direzioni, e un qi che assomigliava a quello di un drago si unì a nella forma di un Drago Azzurro. Il Drago Azzurro era dotato di artigli malefici che tagliavano l'aria in pezzi, e lunghi baffi che spezzettavano le aree intorno. I rombi riempirono l'aria mentre il Drago Azzurro scattò verso Meng Hao. L'intera arena si scosse, e l'aria venne strappata. Era come se questo Drago Azzurro potesse distruggere qualsiasi ostacolo sul suo percorso.


In un battito di ciglia, era arrivato direttamente davanti a Meng Hao. Un momento prima dell'impatto, la sua espressione era fredda e i suoi occhi iniettati di sangue. Inaspettatamente, non fece nulla per evitarlo, anzi, alzò la sua mano destra e la spinse in avanti verso il drago.


Si sentì un potente rombo mentre raggi di qi della spada si espandevano rapidamente in tutte le direzioni, trasformandosi in una barriera formata da diecimila spade. I capelli di Meng Hao frustarono intorno a lui... mentre rimaneva immobile, usando il movimento di una sola mano per spedire il qi della spada in difesa.


Era come se con una sola mano potesse eclissare qualsiasi cosa!


Tutti guardavano con stupore questa decisiva battaglia finale!!


Nel palazzo del cielo stellato, anche i Patriarchi stavano guardando con intensa concentrazione.


La battaglia decisiva era iniziata troppo velocemente. A partire da questo momento, tutti nell'Albero del Dao ora servivano da involucri per Meng Hao e Zhao Yifan, che erano al centro dell'attenzione.


Meng Hao guardò freddamente Zhao Yifan, e lentamente chiuse la mano a pugno. Come lo fece, la barriera ad arco che si era allargata iniziò ad emettere degli scricchiolii, quindi si restrinse improvvisamente.


Mentre si restringeva, il Drago Azzurro al suo interno lottò, ma senza successo. La mano di Meng Hao si chiuse a pugno.


Boom!


L'ostacolo costituito dal qi della spada si infranse, e il Drago Azzurro collassò in pezzi, quindi esplose. L'attacco della spada svanì, e tutto ciò che rimase da vedere fu un simbolo bianco sul palmo di Meng Hao. Sarebbe potuta sembrare una ferita, ma in un batter d'occhio, era guarita e il marchio scomparso.


Lo svolgimento era stato notato da tutti gli spettatori nella Nona Montagna e Nono Mare, ed erano sconvolti.


“Ha dei poteri di rigenerazione!!”


“Ha usato una sola mano per bloccare la spada di Zhao Yifan, e tutto quello che gli ha fatto è stato un piccolo taglio! Cieli! Si è già curato!”


“Questo è il vero potere di Fang Mu! Prima stava nascondendo la sua base di coltivazione!!”


Mentre le folle erano in subbuglio, i Patriarchi nel palazzo nel cielo stellato avevano il fiato corto, e stava fissando intensamente l'immagine di Meng Hao negli schermi.


“Deve trattarsi di... uno strato Eterno!!”


“Possiede veramente lo strato Eterno delle leggende!”


“Con uno strato di quel tipo, può essere considerato invincibile tra i suoi pari!!”


Nello stesso momento, al di fuori del Pianeta Vittoria dell'Est, Patriarca Affidabilità stava fissando con lo sguardo perso nello schermo nel vortice, gli occhi spalancati. Iniziò ad ansimare quindi, qualche momento dopo, iniziò a borbottare imprecazioni.


“Piccolo bastardo, non posso credere che abbia uno strato Eterno!!”


Un altro strano bagliore apparve negli occhi della donna in abiti bianchi che fluttuava sopra all'albero del Dao mentre osservava Meng Hao.


Nello stesso momento, al di fuori dell'arena dove lui si trovava, l'uomo dalla mezza testa galleggiò immobile. Tuttavia, il suo unico occhio fissò con sguardo mortale Meng Hao, mandando bagliori di quella che sembrava essere avarizia.


Il volto di Zhao Yifan cambiò espressione, e prese un respiro profondo. Il suo Idolo del Dharma apparve dietro di lui improvvisamente, e rappresentava la sua stessa immagine.


Era un enorme gigante, alto 3000 metri, che irradiava una scioccante energia.


Per poter avere un Idolo del Dharma come questo, una persona doveva possedere il potere della vera Immortalità, o almeno dal sessanta al settanta percento di esso. Nel Dominio Meridionale, Zhao Yifan era forte, ma non abbastanza, In effetti, era possibile intravedere una sorta di rampicante luminoso sull'Idolo del Dharma!


Era un... Rampicante dell’Illuminazione di Immortalità!!


“Cielo! Zhao Yifan sta veramente ingaggiando la battaglia e, nello stesso momento, sta usando un Rampicante dell’Illuminazione di Immortalità! Molte altre persone sarebbero recluse in meditazione proprio ora, ma lui osa uscire e combattere!!”


“Che stia usando la battaglia per contemplare l'illuminazione? Usando un duello per illuminare l'Immortalità e aprire la sua via verso la vera Immortalità? Questo Zhao Yifan merita sicuramente la sua reputazione come uno dei più potenti candidati alla successione che sono apparsi nella Grotta della Spada del Flusso Sublime!”


Cosa ancora più scioccante, era che il suo Idolo del Dharma stringeva una possente spada lunga, sopra alla quale erano iscritti due caratteri.


Sigilla Nuvola!


Le parole erano abbastanza indistinte, ma tutti poterono vederle.


Non appena le persone fuori videro i caratteri, tutti andarono in fermento.


“Una Spada Sigilla Nuvola! Il suo Idolo del Dharma ha generato una Spada Sigilla Nuvola!"


“La Grotta della Spada del Flusso Sublime ha tre tipi di spade Divine, e la Spada Sigilla Nuvola è una di queste! Queste sono spade che non esistono nella realtà, ma possono solo essere evocate coltivando la magia Daoista della Grotta della Spada del Flusso Sublime. Ci sono solo pochi Prescelti che possiedono le tecniche magiche e divine adatte a farlo."


“Ma... che la spada divina appaia nelle mani di un Idolo del Dharma non si è mai sentito! Questo significa forse che può usare qualsiasi tecnica magica o abilità divina che vuole, e comunque liberare il potere della Spada Sigilla Nuvola allo stesso tempo?”




Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
                                


                                



