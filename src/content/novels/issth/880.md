---
title: Capitolo 880 - Scioccanti Trasformazioni!
pubDate: 2025-03-17T11:17:35.007Z
tags:
    - issth
---


Zhao Yifan spruzzò sangue dalla bocca e il suo petto era una massa di carne mutilata. Tuttavia, la sua bocca era distorta in un freddo sorriso, poi la aprì e una spada ne volò fuori. In un battito di ciglia, perforò l’aria. Stava per pugnalare Meng Hao, i cui occhi brillarono con bagliore di sorpresa, poi rilasciò un potente ruggito.


Il suono del ruggito fece diffondere delle increspature, facendo fermare la spada sul posto per un momento. In quella corta pausa, la mano destra di Meng Hao si mosse come il vento, rilasciando la Magia Afferra Stella per prendere la spada e schiacciarla violentemente. Suoni crepitanti risuonarono mentre quella veniva distrutta. Zhao Yifan tossì sangue ancora una volta.


Tuttavia, approfittò anche lui di quel momento per saltare in aria.


“Vero Corpo dell’Idolo del Dharma!” Un’espressione di pazzia tremò sulla sua faccia mentre teneva duro e rifiutava di arrendersi. Mentre le sue parole riecheggiavano, il suo Idolo del Dharma improvvisamente scomparve mentre si fondeva con il corpo. Un momento dopo, un gigante di 6,000 metri apparve a mezz’aria.


Era Zhao Yifan.


“Fang Mu, la nostra battaglia non è ancora finita!” Con un ruggito, sollevò la sua mano destra, all’interno di cui apparve la Spada Sigilla Nuvola, con cui tagliò verso Meng Hao.


Quasi nello stesso istante in cui la spada iniziò a cadere, Meng Hao chiuse gli occhi. Quando li riaprì, il suo Idolo del Dharma scomparve e si fuse con il corpo, facendo apparire un altro gigante di 6,000 metri. Il suo piede viaggiò nell’aria eseguendo un calcio rotante, che poi colpì la spada. In seguito, i due iniziarono a combattere avanti e indietro nell’aria.


Esplosioni echeggiarono, il pubblico nella Nona Montagna e Mare respirava affannosamente.


“Sono troppo potenti!”


“Né Zhao Yifan né Fang Mu sono Immortali, ma persino falsi Immortali sarebbero formiche paragonati a loro! Potrebbero ucciderli senza il minimo sforzo! Probabilmente potrebbero combattere persino veri Immortali!”


“Sono entrambi solo al picco del Reame Spirituale, ma sono scioccanti persino per me e io ho aperto 30 meridiani!”


“Troppo potenti!!”


“Se entrambi diventassero effettivamente Immortali, allora dei dieci stadi nel Reame Immortale, loro avrebbero sicuramente almeno 90 meridiani!”


Dentro il palazzo nel cielo stellato, i vari Patriarchi stavano fissando lo svolgimento del combattimento. Nonostante chiunque di loro potesse sconfiggere facilmente Zhao Yifan e Meng Hao, la battaglia che si stava svolgendo di fronte a loro era sorprendente e spettacolare. Dopotutto… anche se era solo una battaglia del Reame Spirituale, i Patriarchi potevano percepire che sia Zhao Yifan che Meng Hao avevano il potenziale per diventare futuri Eccelsi.


“Entrambi hanno Idoli del Dharma di 6,000 metri. E’ paragonabile ad un Immortale al secondo stadio. Nei dieci stadi del Reame Immortale, ogni stadio aggiunge 3,000 metri al proprio Idolo del Dharma!”


“Entrambi hanno costruito una forte base per il loro successo. Zhao Yifan si stava sopprimendo nel Reame Spirituale da molto tempo, aspettando che il destino Immortale apparisse. Potrà usare il suo Rampicante dell’Illuminazione di Immortalità per raggiungere la vera Ascensione Immortale. Una cosa è sicura, una volta che sarà entrato nel Reame Immortale, la sua velocità di coltivazione sarà esplosiva. Molto probabilmente raggiungerà il picco del Reame Immortale in meno di cento anni!”


“Sembra che Fang Mu sia nella stessa posizione. Infatti, i Prescelti di tutte le sette importanti della Nona Montagna e Mare sono tutti nella stessa situazione!”


Nell’arena, Meng Hao e Zhao Yifan stavano combattendo ferocemente. Tuttavia, Meng Hao non aveva ancora rilasciato il suo pieno potere. Anche se la sua volontà diabolica era stata riaccesa, rendendolo più forte che mai, poteva percepire che Zhao Yifan stava ancora nascondendo qualche tipo di aura terrificante, quindi a causa di questo, si stava trattenendo a sua volta.


Rimbombi riempirono l’aria e gli occhi di Zhao Yifan erano completamente iniettati di sangue. A questo punto della battaglia, stava già usando tutto quello su cui poteva esercitare controllo, eppure non era ancora al livello del suo avversario. Infatti, era costantemente forzato a ritirarsi.


“Mi rifiuto di accettare questo!” pensò. Intento omicida tremò nei suoi occhi e mentre indietreggiava, prese improvvisamente un profondo respiro. Fu in questo momento che un rampicante improvvisamente apparve, avvolgendo il suo corpo mentre emanava una luce gentile, come pure musica del Dao. Non era altro che un Rampicante dell’illuminazione d'Immortalità.


Zhao Yifan piegò la testa all’indietro e ruggì. Allo stesso tempo, il Rampicante dell’Illuminazione d'Immortalità iniziò a brillare radiosamente. Lui iniziò a tremare e poi crebbe ancora più grosso. Ora era alto 9,000 metri!!


Il suo corpo alto 9,000 metri irradiava uno scioccante potere, un potere che Zhao Yifan in verità trovò difficile controllare, un potere che derivava sacrificando il Rampicante dell’Illuminazione d'Immortalità.


Quando le folle della Nona Montagna e Mare videro cosa stava succedendo, vennero mandate in subbuglio.


“Stava sopprimendo la sua base di coltivazione!!”


“Per i Cieli! Lui è… paragonabile ad un Immortale al terzo stadio!!”


“Fang Mu è finito!”


La vista di Zhao Yifan si era offuscata. L’unica cosa che poteva vedere adesso era Meng Hao e l’unico pensiero che esisteva nella sua testa era quello di sconfiggere Fang Mu.


BOOM!


Il corpo di Zhao Yifan tremò, la sua energia si innalzò nei Cieli. Si avvicinò a Meng Hao, il qi di spada infuriava in ogni direzione, distruggendo l’aria. Suoni rimbombanti risuonarono mentre ancora una volta iniziarono a combattere.


Gli occhi di Meng Hao luccicarono. Fiamme nere si innalzarono intorno a lui mentre il suo Idolo del Dharma iniziò a crescere con una velocità esplosiva. Adesso anche lui era alto 9,000 metri!


In quell’istante, un ansimo collettivo di incredulità poteva essere sentito provenire dalla Nona Montagna e Mare e persino dai coltivatori sull’Albero del Dao.


“Per i Cieli! Anche Fang Mu stava nascondendo la sua base di coltivazione. Non ci posso credere…. che anche lui è paragonabile ad un Immortale al terzo stadio!!”


“Chi vincerà questa battaglia!? Chi… otterrà il primo posto!?”


Esplosioni risuonarono mentre Zhao Yifan e Meng Hao combattevano avanti e indietro. In un battito di ciglia, centinaia di scambi erano stati eseguiti. Il terreno tremava, l’intera arena dorata stava tremando e spaccature potevano essere viste nell’aria in ogni direzione.


Finalmente, Zhao Yifan barcollò all’indietro, il sangue spruzzò dalla sua bocca, uno sguardo di disperazione sulla sua faccia. Aveva rilasciato tutto il potere di cui era capace, aveva fatto quasi tutto quello che poteva, eppure non riusciva a prevalere sul suo avversario.


“No” pensò. “Non ho ancora usato tutto. Non ho ancora usato il Secondo Fendente delle Cinque Spade Fendenti. Ma…”


Gli occhi di Zhao Yifan irradiavano pazzia e mentre si ritirava, improvvisamente guardò fisso Meng Hao.


“Fang Mu, rilascia il potere di combattimento della tua base di coltivazione più forte! Decideremo vittoria e sconfitta con una mossa!” Detto questo, Zhao Yifan piegò la testa all’indietro e rise tumultuosamente. Le labbra erano distorte dalla pazzia e l’ossessione di vincere. Improvvisamente, iniziò a tremare e un’aura bruciante esplose all’infuori.


In quell’istante, il corpo del suo Idolo del Dharma iniziò ad emanare una luce accecante. La luce si diffuse e all’improvviso… si ritirò verso l’interno!


Questa era… Autodistruzione dell’Idolo del Dharma!


“Grotta della Spada del Flusso Sublime, Cinque Spade Fendenti, conosciute anche come le Cinque Spade Immortali. Con il mio potere corrente, posso rilasciare il Primo Fendente. Ora, userò il potere dell’autodistruzione per rilasciare il Secondo Fendente!”


“Fang Mu, se non riesci a rimanere in piedi dopo questo attacco, allora sarai stato sconfitto!” Mentre Zhao Yifan parlava, il suo Idolo del Dharma rapidamente diventava sempre più piccolo. Tuttavia, la sua aura terrificante diventava sempre più potente.


Il pubblico nella Nona Montagna e Nono Mare era in tumulto. Dentro il palazzo nel cielo stellato, i Patriarchi si erano messi tutti in piedi. Il vecchio uomo della Grotta della Spada del Flusso Sublime sbatté il suo piede sul terreno.


“Così impulsivo!” pensò, accigliandosi. Mentre guardava la scena progredire nel vortice schermo, la sua espressone si oscurò.


“Fang Mu” urlò Zhao Yifan, “Dopo questo attacco, sarò impossibilitato a fare altro. Se non muoio, allora come minimo, dovrò andare in meditazione isolata per recuperare e sarà difficile per me creare un altro Idolo del Dharma. Ma io, Zhao Yifan, non ho rimpianti!


“Questa battaglia, questo attacco, contengono tutta la mia speranza! Mostrami… quanto sei veramente forte!” A questo punto, Zhao Yifan si era rimpicciolito da 9,000 metri a soli 900. La sua energia continuava ad innalzarsi e l’aria intorno a lui si distrusse. Persino l’arena stessa stava tremando.


Meng Hao guardò gli occhi di Zhao Yifan e quello che vide fu una pazzia ispirata dal candore della battaglia. Annuì con la testa in silenzio e improvvisamente, la volontà Diabolica dentro di lui esplose verso l’esterno. Fiamme nere si innalzarono nei Cieli e il suo Idolo del Dharma ancora una volta iniziò a crescere!


9,500 metri. 10,500 metri. 11,500 metri… Fino a….


12,000 metri!


Stava lì, circondato da intensi rimbombi. Tutti i coltivatori sull’Albero del Dao erano rimasti a bocca aperta. Nessuno di loro aveva mai sentito di qualcuno nel Reame Spirituale che fosse paragonabile ad un Immortale al quarto stadio!!


Potevano capire lo straordinario sfoggio di potere di Zhao Yifan, specialmente perché lui aveva un Rampicante dell’Illuminazione di Immortalità su cui fare affidamento. Ma l’Idolo del Dharma di Meng Hao non aveva nessun Rampicante dell’Illuminazione di Immortalità!


Una cosa del genere…. Era completamente terrificante!!


Fuori nella Nona Montagna e Mare, le folle si stavano scatenando. Il brusio di conversazioni echeggiava ovunque e urla di anticipazione viaggiavano ovunque.


“Zhao Yifan sta detonando il suo Idolo del Dharma e sta attingendo alla sua forza vitale per rilasciare il suo attacco più potente! Fang Mu… è in verità comparabile ad un Immortale al quarto stadio!!”


“Vittoria e sconfitta saranno decise proprio ora! Mi chiedo chi tra questi due… otterrà il primo posto!!”


Il momento più atteso dell’intera prova di fuoco e di tutti gli incontri dell’arena era ora giunto!


Gli occhi del pubblico erano incollati ai vortici schermo mentre il corpo di Zhao Yifan si rimpiccioliva alla stazza di una persona normale. Il suo Idolo del Dharma di 9,000 metri era collassato e tutto il potere del collasso era stato racchiuso nella spada che aveva in mano.


Questa non era una spada ordinaria!


“Cinque Spade Fendenti, Secondo Fendente… Immortale: Perché troncare il Mondo Mondano?!” Mentre la voce di Zhao Yifan risuonava, alzò la mano destra e i suoi occhi brillarono di una luce senza precedenti. Questo attacco di spada conteneva la sua forza vitale, il suo Idolo del Dharma, la sua forza di volontà, il suo tutto!


Sollevò la spada e poi la spinse all’ingiù. Si trasformò in una spada Celestiale, qualcosa che poteva tagliare la mortalità. Era come se quella stesse chiedendo ad un Immortale, ‘taglierai via il mondano…? O no?!’


Rimbombi riempirono l’aria e Meng Hao prese un profondo respiro. Aveva l’ottanta percento del potere di un vero Immortale e il potere di un meridiano Immortale. Tutto quel potere esplose all’infuori mentre il suo Idolo del Dharma compiva un incantesimo a due mani, e poi si preparava a lanciare un pugno. Sorprendentemente… un meridiano Immortale apparve nell’aria intorno al suo Idolo del Dharma!


Il meridiano Immortale sembrava come un filo di seta, mentre vorticava intorno a lui, esplodendo di qi Immortale che si fuse nella sua mano, creando il più potente pugno di cui era capace. Il pugno colpì l’aria sopra l’arena.


Quando la spada e il pugno fecero collisione, una massiccia esplosione risuonò, facendo scuotere l’intero Albero Dao. L’aria si agitò e persino le persone fuori nella Nona Montagna e Nono Mare poterono sentirlo. Dentro il palazzo nel cielo stellato, i vari Patriarchi stavano ansimando.


BOOOMMMM!


Il suono sembrava capace di strappare i Cieli. Un gigantesco vortice apparve, diffondendosi istantaneamente in tutta l’arena dorata. L’aura all’interno del vortice crebbe sempre più intensa, come se tutto il potere rilasciato da Meng Hao e Zhao Yifan si raccoglieva. Allo stesso tempo, l’intera arena iniziò a collassare!


Fu in questo momento che un massiccio contraccolpo di potere crebbe nel vortice, che poi venne spazzato via direttamente su Zhao Yifan. Era decisamente troppo potere da trattenere e un lieve sorriso improvvisamente apparve sulla sua faccia mentre realizzava di aver perso.


Sangue spruzzò dalla sua bocca e crepitii poterono essere sentiti provenire da ogni parte del suo corpo. Più della metà delle ossa nel suo corpo erano distrutte mentre lui stesso veniva violentemente lanciato all’esterno dell’Albero del Dao stesso.


“Ho perso…” mormorò. Nel momento prima di perdere conoscenza, vide Meng Hao fermo, mentre combatteva contro il potere.


Meng Hao tossì una boccata di sangue. Istantaneamente, le fiamme della volontà Diabolica vennero estinte e una luce pacifica apparve nei suoi occhi. Tuttavia, la forza dell’attacco lanciato contro di lui lo fece rimbalzare indietro, fuori controllo. Rimbombi poterono essere sentiti mentre veniva mandato fuori dall’arena e all’esterno dell’Albero del Dao!


In quell’esatto momento…


L’uomo con metà testa che era rimasto in agguato all’esterno dell’arena per tutto il tempo, lo guardò con eccitata avidità. Utilizzando un’incredibile velocità, si lanciò dalla sua posizione verso Meng Hao, che stava rotolando nel vuoto sopra le Rovine Dell’Immortalità.
                                


                                



