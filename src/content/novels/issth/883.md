---
title: Capitolo 883 - Rubando il Cibo dalla Bocca della Tigre!
pubDate: 2025-03-17T11:17:35.007Z
tags:
    - issth
---


“Tredicesimo nella Schiera?” disse Meng Hao, spalancando la bocca verso la donna. Non aveva idea di cosa stesse parlando.


La donna all’inizio non rispose. Guardava semplicemente Meng Hao, la sua espressione sembrava di reminiscenza, come se stesse ripensando a qualcosa che le era successo. Dopo un lungo momento, la sua fredda voce echeggiò ancora una volta.


“Nelle grandi Nove Montagne e Mari, c’è posto solo per nove. Ci vorranno migliaia di anni prima che il piano possa essere eseguito. Le nove persone che per prime raggiungeranno il Reame Antico, possono intraprendere il viaggio.


“Ci sono già sette persone davanti a te che ci sono riuscite.


“La Nona Montagna e Nono Mare è già arretrata di un bel po’.” Detto questo, estese la mano destra e puntò Meng Hao. Lui era incapace di resistere, mentre un sigillo volò e si sistemò sula sua fronte.


Il sigillo brillava di una luce fioca, si illuminò tredici volte prima di svanire.


Il sigillo fece tremare Meng Hao, improvvisamente, sentiva come se un flusso di qi addizionale fosse apparso dentro di lui. Il qi circolava attraverso il suo intero corpo, poi si celò, svanendo.


“Questo sigillo può proteggere la tua anima dall’essere distrutta, ma solo due volte,” disse la donna, la sua voce gelida echeggiava.


“Dopodiché, se la tua anima venisse sterminata, naturalmente le tue qualificazioni svanirebbero. Tuttavia, se eventualmente entrerai nella top 9 … allora il tuo potenziale futuro sarà illimitato.


“Sfrutta questa opportunità.” Avendo finito di parlare, la porta della caverna Immortale iniziò a chiudersi e la caverna Immortale stessa iniziò a dissolversi, come se stesse per svanire.


“Anziana,” replicò lui, “l’opportunità di cui parli è mettersi in cammino per un viaggio. Qual è la destinazione?”


La voce della donna riecheggiò dall’interno della caverna Immortale: “Fuori dalle grandi Nove Montagne e Mari, nel mondo esterno. Per scoprire la vera ragione per cui l’antica guerra venne combattuta.


“Ci sono alcuni che desiderano risvegliare una certa persona,” mormorò la donna. “Ci sono alcuni che desiderano riportare in vita una certa persona… La colpa non ricade su di noi!” Sembrava di essere sul punto di svanire.


“Anziana, aspetti un momento,” disse Meng Hao. Aveva ancora l’impressione che il sigillo non fosse una cosa positiva e che la cosiddetta buona fortuna fosse una buona solo a parole. Al momento, gli era rimasto un senso di estremo pericolo. “Non capisco,” continuò. “Se la mia anima viene sterminata e la mia qualifica svanisce, allora che ne sarà della persona che mi uccide?”


“Chiunque ti uccida acquisirà il sigillo. Se riusciranno a venire qui da me, allora saranno i successori della tua qualifica.” La caverna Immortale era ora svanita per il settanta percento e la voce della donna era debole.


Gli occhi di Meng Hao si spalancarono e ansiosamente disse, “Anziana, um… mio padre e mia madre stanno invecchiando e ho anche una sorella maggiore. Sto aspettando il ritorno della mia amata. Uh… posso declinare l’offerta? Non lo voglio granché, questo sigillo.”


“Sei stato illuminato dalla magia dell’Eccelso, hai ottenuto il primo posto negli incontri dell’arena della Nona Montagna e Nono Mare e hai le qualificazioni di una Società Daoista. Quindi… non puoi declinare il sigillo. Se non desideri compiere il viaggio, allora va e trova qualcuno che distrugga la tua anima due volte.” La caverna Immortale stava svanendo in fretta e ora rimaneva solo il dieci percento.


“Tu…” Meng Hao stava diventando davvero ansioso adesso. “Anziana, Sono bloccato qui, non riesco ad uscirne. Se sono il tredicesimo nella Schiera, c’è un modo con cui mi potrebbe far uscire da questo posto?


“Se non riesco ad uscirne, potrei morire, a quel punto inserirmi nella Schiera sarà stato del tutto vano. Per di più, questo posto è semplicemente troppo pericoloso per qualcuno come me.”


Meng Hao era sicuro che la maggior parte delle sette non avesse la minima idea riguardo quello di cui parlava questa donna quando menzionava la Schiera. Tuttavia, le Tre Grandi Società Daoiste ne erano sicuramente a conoscenza. Nonostante non covassero cattive intenzioni verso di lui, non gli piaceva che la sua vita e la sua morte potessero essere determinate da un mero pensiero da parte di qualche altro gruppo.


La scomparsa della caverna Immortale si fermò momentaneamente e dopo un momento di silenzio che durò il tempo di alcuni respiri, un fascio di luce cristallino venne lanciato dall’interno della grotta atterrando sulla mano di Meng Hao sotto forma di contenitore di giada.


“Quel contenitore di giada ti teletrasporterà via di qui. Lo puoi usare solo una volta e ti porterà verso qualsiasi posto a cui starai pensando in quel momento.” Dopo che finì di parlare, la caverna Immortale svanì completamente.


Meng Hao teneva il contenitore di giada nella mano e i suoi occhi si spalancarono. Poi si accigliò e si toccò la fronte. Dopo che fu passato un momento, i suoi occhi iniziarono a brillare.


“Dimenticati di questa questione Schiera per ora. Già riuscire finalmente ad uscire da questo posto è una cosa positiva!” Meng Hao sapeva che se avesse fatto affidamento solo sul potere della sua base di coltivazione per andarsene, sarebbe stato decisamente troppo difficile.


Dopo aver preso un profondo respiro, sollevò il contenitore di giada e stava per attivarlo, quando improvvisamente sussultò.


“Adesso che posso andarmene in qualsiasi momento voglia… bene, se me ne vado ora, sarebbe alquanto uno spreco.” Dopo averci pensato per un momento, i suoi occhi si riempirono di determinazione e strinse i denti.


“Farò un tentativo!” pensò. Questa era la personalità di Meng Hao. Ritornare a mani vuote era uno spreco. Quindi, si voltò e ripercorse i suoi passi fino al giardino di piante medicinali.


Le ricompense arrivano solo rischiando!


Dopo che Meng Hao se ne andò, la caverna Immortale che era appena scomparsa riapparve. La donna vestita di bianco era anche lei presente e lo guardava allontanarsi, uno sguardo di reminiscenza sulla faccia.


“La Lega dei Sigillatori del Demone…” mormorò. In quel momento, una rara tenerezza apparve in volto.


**


Meng Hao procedeva cautamente attraverso le Rovine dell’Immortalità. In quasi ogni luogo di questo posto, c’era la possibilità che ci fossero cose terrificanti in agguato in grado di ucciderlo nel corpo e nello spirito. C’erano molti posti che non poteva evitare nonostante quanto cauto potesse essere. Fortuna voleva, però, che Meng Hao avesse già attraversato questo percorso in precedenza e quindi non doveva esplorare nessuno luogo. Invece, andò avanti lentamente e cautamente per circa metà mese fino a che si ritrovò ancora una volta fuori dal giardino di piante medicinali, dove si fermò e iniziò a salivare per quello che vedeva.


Dalla distanza, il giardino di piante medicinali sembrava una grande distesa di terra ricoperta da innumerevoli erbacce. Tuttavia, tra le erbacce c’erano erbe mediche di svariato genere, molte di cui erano estinte nel mondo esterno e che verrebbero chiamate piante mediche Celestiali. C’erano anche alcuni luoghi che avevano leggendarie piante medicinali Sacre.


Il problema risiedeva negli innumerevoli, spaventosi coleotteri neri con mandibole affilate come rasoi che occupavano l’interno giardino e rappresentavano una minaccia a ogni cosa vicina.


“Quella è… una Foglia della Reincarnazione!


“Lì c’è un Bocciolo del Sole!”


“Quella è Erba Arhat!” Meng Hao tremava. Persino dalla distanza, era in grado di riconoscere queste tre Erba Medicinali Sacre. Qualsiasi delle tre avrebbe fatto impazzire la gente nel mondo esterno.


Più a fondo, c’erano quantità ancora più grandi di piante medicinali Sacre ancora più potenti, ma Meng Hao sapeva contenersi. Era chiaramente impossibile addentrarsi così in dentro. Senza contare, anche se ogni cosa nell’area della molto più vicina Foglia della Reincarnazione sembrava innocua al momento, Meng Hao ricordava che quando era venuto qui in precedenza, un passo di troppo aveva fatto innalzare nuvole di coleotteri neri.


Le Foglie della Reincarnazione stavano crescendo su un piccolo albero viola. Ce n’erano nove in tutto e avevano la forma di lune crescenti; un simbolo magico unico brillava su ognuna di loro. Solo guardare l’albero dava ad una persona l’impressione di star guardando il ciclo della reincarnazione stesso.


I Boccioli del Sole, erano sparsi sul terreno, piccoli fiori arancioni che sembravano esattamente dei soli, brillavano di una luce luminosa.


Poi c’era l’Erba Arhat, la quale era una pianta dall’aspetto ordinario che sembrava un dente di leone.


Meng Hao prese un profondo respiro e poi socchiuse gli occhi. Mentre teneva il contenitore di giada nella mano sinistra, strinse i denti e poi lentamente fece indebolire la sua aura.


“Quando sono venuto qui l'altra volta,” pensò, “decine di migliaia di coleotteri sono apparse a tremila metri dal giardino di piante medicinali… Sembra che i coleotteri siano sensibili alle aure…” La sua continuava ad indebolirsi sempre di più, fino al punto di sembrare un coltivatore alla Formazione del Nucleo.


“Un po’ di più!” pensò, ancora non convinto che fosse abbastanza. Dopo aver spinto ancora più in giù la sua aura, raggiunse lo stadio della Stabilità della Consistenza. Questo era il limite che riusciva a raggiungere al momento.


In seguito, il suo corpo tremò mentre la gelatina cambiava forma veniva lanciata fuori. Era sul punto di iniziare a blaterare quando improvvisamente si guardò intorno e iniziò a tremare.


“Dannazione! Dannazione! Ero addormentato solo da un po’ e t-t-tu… tu mi porti in un posto del genere? Per i Cieli! Per i Cieli! Questo… questo posto è decisamente troppo pericoloso!!”


“Silenzio!” scattò Meng Hao. Velocemente estrasse la piuma nera, la diede alla gelatina di carne e poi diede alcune istruzioni. Dopo aver sentito il piano, la gelatina di carne era scioccata e iniziò a scuotere la testa vigorosamente. Tuttavia, dopo che Meng Hao proferì abbastanza minacce,quella mise il muso e acconsentì.


Meng Hao si avvicinò lentamente al giardino di piante medicinali. Aveva già preso la decisione che se non fosse stato in grado di acquisire le piante medicinali Sacre, allora avrebbe ingoiato il suo rimpianto e si sarebbe teletrasportato via. Tuttavia, a questo punto, aveva raggiunto la posizione dei 3,000 metri che aveva attirato l’attenzione degli innumerevoli coleotteri in precedenza.


Il suo cuore iniziò a battere all’impazzata mentre il piede calpestava oltre quel punto. Guardava in avanti, preparandosi attentamente alla comparsa dei coleotteri, però non ne vide nessuno.


“Questo metodo funziona!” Leccandosi le labbra, continuò ad avanzare fino a che raggiunse i 1,500 metri. Improvvisamente, dozzine di coleotteri neri volarono in aria dalle erbacce. Meng Hao impallidì, afferrando saldamente il contenitore di giada. Tuttavia, non indietreggiò, strinse i denti rimanendo immobile.


Le dozzine di coleotteri neri emanavano tutti delle aure feroci mentre volavano. Tuttavia, dopo che non trovarono nulla, lentamente volarono di nuovo verso il terreno.


Perle di sudore scendevano dalla faccia di Meng Hao. Sapeva che a questa distanza, se i coleotteri neri avessero attaccato all’improvviso, si sarebbe trovato in serio pericolo.


Dopo che fu passato un lungo momento, strinse i denti e strisciò in avanti di nuovo. Ora si trovava a 1,000 metri e mille coleotteri si sollevarono in aria ronzando. Meng Hao era più nervoso di prima.


“L’unico modo di avvicinarmi è sopprimere la mia aura fino al punto in cui penseranno che sia troppo debole per rappresentare una minaccia.” Un momento dopo, i coleotteri neri volarono tutti verso il terreno e Meng Hao si avvicinò lentamente ancora una volta.


600 metri. 300 metri. 150 metri!


Non appena passò i 150 metri, i suoi occhi si spalancarono e la gola si chiuse mentre tutto diventava nero.


Decine di migliaia di coleotteri istantaneamente si lanciarono in aria.


In quel momento, Meng Hao emanò con urgenza volere divino. All’esterno la gelatina di carne stava tremando e inveendo internamente. Stringendo i denti, usò la piuma nera per emanare un’aura scioccante.


Immediatamente, i coleotteri di fronte Meng Hao vennero mandati in subbuglio. Una coperta nera di luce si innalzò, composta da decine di migliaia di coleotteri neri, che si lanciavano tutti nel cielo.


Le auree emanate dai coleotteri passarono vicino Meng Hao e del sangue schizzò dalla sua bocca. Tuttavia, la sua espressione era di completa determinazione e estasi. Il suo corpo tremò mentre si lanciava verso la Foglia della Reincarnazione. Senza la minima esitazione, non raccolse le foglie, ma invece tentò di sradicare l’intero albero dal terreno, insieme al Rampicante dell’Illuminazione di Immortalità che era vicino alle sue radici!




Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter                                


                                



