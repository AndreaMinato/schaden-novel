---
title: Capitolo 884 – Riunione di Famiglia
pubDate: 2025-03-17T11:17:35.007Z
tags:
    - issth
---


Il piccolo albero viola era davvero robusto; inaspettatamente, resistette agli sforzi di Meng Hao di sradicarlo dal terreno. Un luccichio brutale apparve nei suoi occhi e usò tutte le forze che riuscì a radunare, il potere di un Immortale al quarto stadio esplose mentre tirava con violenza l'albero, fino a quando si sentì un colpo e quello venne via dal terreno.


“Ricco! Sono ricco!!” I suoi occhi brillavano per l'eccitazione e il suo cuore martellava per la felicità. Si voltò e accelerò verso i Boccioli del Sole. Con gli occhi ardenti di follia, agitò la manica per sradicare anche loro.


Tutto ciò accadde nel tempo che serve a creare una scintilla con una pietra focaia. Nel frattempo, la gelatina gridava e singhiozzava mentre si ritirava speditamente attraverso il cielo, tutto il suo corpo era intorpidito mentre guardava gli innumerevoli coleotteri neri che volavano verso di lui. Mentre arretrava, l'illusione creata dalla piuma nera si estinse.


Con la sua aura improvvisamente indebolita, le azioni di Meng Hao in basso vennero notate all'istante dai coleotteri neri. Una tale provocazione era qualcosa che non sperimentavano da anni; nessuno aveva mai avuto il fegato di piazzarsi nella bocca della tigre.


Si udì un frastuono quando i coleotteri fecero dietrofront e sfrecciarono verso Meng Hao. Si muovevano con incredibile velocità, ricoprendo l'area mentre si avvicinavano. La gelatina strinse i denti; non voleva seguire il piano pensato da Meng Hao, ma pensò a quanto fosse pericoloso il luogo e cambiò idea. Piangendo pietosamente, usò la piuma nera per apparire come un coleottero nero, che quindi si unì all'armata degli altri coleotteri nella loro carica.


Una simile trasformazione sarebbe stata davvero difficile da eseguire senza che i coleotteri la notassero, e per certo, alcuni di loro notarono la presenza anomala della gelatina. Alcuni la caricarono follemente e iniziarono a morderla voracemente; la gelatina ululò, ma continuò a sfrecciare verso Meng Hao più in fretta che poteva.


La faccia di Meng Hao fremette quando guardò la nube di coleotteri neri che si chiudeva su di lui. Con la nuca che formicolava, usò la mano sinistra per premere sul contenitore di giada. Si udì un rombo e una luce vivida cominciò a splendere quando il potere di teletrasporto esplose.


In quell'attimo, Meng Hao usò la Magia Afferra Stella per prendere un'altra Sacra pianta medicinale in lontananza. In un battito di ciglia, la pianta volò attraverso l'aria per poi atterrargli in mano.


Allo stesso tempo, i coleotteri neri ruggirono verso di lui. Il più veloce di tutti loro era la gelatina; quando vide la luce del teletrasporto diventare più forte attorno a Meng Hao, arrivò vicino all'impazzire. Non aveva nessun desiderio di essere lasciato in questo posto, quindi si lanciò in avanti alla massima velocità che era in grado di raggiungere, si attaccò alla tunica di Meng Hao con la bocca e si resse come se ne andasse della sua vita.


Gli innumeri coleotteri neri balzarono su Meng Hao, ma in quell'istante, il potere di teletrasporto raggiunse il picco e lui svanì.


All'improvviso la terra cominciò a tremare in risposta alla provocazione del teletrasporto. In tutte le direzioni, ogni cosa divenne nera mentre milioni di coleotteri neri volavano in aria, ricoprendo il cielo. Allo stesso tempo, la terra continuò a cambiare violentemente. Sebbene i coleotteri volassero in alto, la terra non cambiò colore; era nera come sempre.


Si sentì un ruggito ovattato provenire dal terreno e tutto tremò. All'improvviso, divenne chiaro che... la terra non era affatto terra, ma che in realtà era un'enorme coleottero nero!


In una scena che ricordava il Patriarca Affidabilità anni addietro, la terra nell'area si rivelava essere riposta sulla schiena di un enorme coleottero nero!


Rubare il cibo dalla bocca della tigre!


Se Meng Hao non avesse posseduto il contenitore di giada del teletrasporto, allora, anche se la sua base di Coltivazione fosse stata nella Sfera Antica, non avrebbe avuto importanza. Sarebbe stato ucciso in corpo e in spirito.


**


Nelle vaste Terre Orientali sul Pianeta Paradiso Meridionale, i fiocchi di neve fluttuavano nell'aria e la terra era del colore dell'argento. Era inverno.


Nelle montagne dove una volta si trovava il Tempio dell'Antico Rito Daoista Immortale, sorse nell'aria una luce accesa quando comparve un enorme portale di teletrasporto.


Si senti un brontolio e la luce svanì per rivelare Meng Hao. Non appena apparve, sfrecciò in avanti alla massima velocità. La gelatina era ancora attaccata alla sua tunica e c'erano sette coleotteri neri che lo seguivano dopo essere stati presi nel teletrasporto.


I coleotteri erano fasci di luce nera che sfrecciavano minacciosamente verso Meng Hao.


Il quale prese un respiro profondo e, percependo di essere di nuovo sul Pianeta Paradiso Meridionale, alzò la testa e rise. La sensazione di essere scampato alla catastrofe per un pelo era esilarante. Si voltò e fronteggiò i sette coleotteri neri con gli occhi che baluginavano gelidi.


“Sette? Questo è niente!” Estese la mano destra e scatenò il pieno potere della sua base di Coltivazione, il potere di un Immortale di quarto stadio. Apparve il suo Idolo del Dharma, il quale tirò un pugno che diede vita a una tempesta che si rovesciò sui sette coleotteri.


Dei sette, cinque erano paragonabili a falsi Immortali e due erano persino più forti, emettendo l'aura di Immortali del secondo stadio. Nelle Rovine dell'Immortalità, quando i coleotteri erano tutti raggruppati assieme, il loro potere collettivo era come quello del picco della Sfera Immortale. Roba da far rizzare completamente i capelli. Ma ora, ce n'erano solo sette e sotto il potere del pugno di Meng Hao vennero tutti scagliati all'indietro. I loro carapaci furono distrutti e vennero fatti volare violentemente contro il fianco di una vicina montagna.


Nonostante le ferite erano feroci come sempre. Irradiando ferocia, si scagliarono di nuovo verso Meng Hao in un attacco mortale.


Gli occhi di lui luccicarono vividi.


“Il mio attacco era in grado di uccidere un Immortale al secondo stadio con venti meridiani aperti. Ma questi sette coleotteri sono feroci come sempre. Non mi stupisco, considerando che provengono dalle Rovine dell'Immortalità. Sarebbe un vero spreco ucciderli!” Guizzò in avanti e, mentre i sette coleotteri neri chiudevano le distanze, allungò un braccio, li afferrò e li gettò nella borsa da trasporto, dove li sigillò forzatamente.


I sette insetti si dimenarono invano mentre i marchi di sigillo venivano posti sui loro corpi. Persino dopo tutto ciò, vedevano ancora Meng Hao come un nemico e sebbene non potessero scappare, gli sarebbe stato difficile controllarli.


“Quando avrò tempo, li raffinerò un poco. O magari quando avrò compreso appieno la Sesta Maledizione del Sigillo del Demone, la potrò usare per controllarli.” Meng Hao prese un profondo respiro e poi si diresse tra le montagne.


“La prova del fuoco è finita in modo inaspettato. Devo proprio andare a casa e vedere mamma e papà. Saranno preoccupati.” Meng Hao divenne un raggio di luce che sfrecciò fuori dalle montagne e si diresse verso il Clan Fang.


Sulla via di casa vide i fiocchi di neve riempire il cielo, lanterne colorate e strisce decoravano le case che superò. I bambini giocavano felici e una sensazione di gioia e tepore colmava l'aria. Le luci brillavano vivaci in tutte le finestre.


“È già l'Anno Nuovo?” Meng Hao si fermò improvvisamente a mezz'aria. All'improvviso realizzò che gli mancava la sua famiglia; durante le festività dell'Anno Nuovo questi sentimenti tendevano a diventare più forti. Era proprio sul punto di continuare quando all'improvviso pensò a qualcosa.


“Hey, ho ottenuto il primo posto nello scontro finale dell'arena! Ma non ho mai ricevuto i miei premi!! Le mie giade Immortali! Il mio Rampicante dell'Illuminazione d'Immortalità! Il mio sangue d'Eccelso!!” Quando si ricordò di queste cose, gli cadde la mascella.


Quando pensò al valore delle giade Immortali, ha quanto fosse prezioso il Rampicante e a quante giade Immortali valesse il sangue d'Eccelso, i suoi occhi si iniettarono immediatamente di sangue. Dopo un lungo momento, serrò la mascella.


“Questo non va bene. Quelle cose mi appartengono! Dovrò dirigermi sicuramente al Mondo del Dio dei Nove Mari! Le Tre Grandi Sette Daoiste faranno bene a pagarmi ciò che mi devono!!” Non c'era niente che potesse farci ora, perciò non aveva altra scelta che sospirare per la frustrazione e volare al Clan Fang.


Non ci volle molto perché più avanti apparisse la fortezza del clan, decorata di lanterne e bandiere colorate. L'emozione dell'Anno Nuovo era pesante nell'aria. Tutto a un tratto, Meng Hao percepì un'aura, non di un vero Immortale, ma circa al venti o trenta percento di quella di un vero Immortale.


Nello stesso attimo, apparve un giovane donna; che volò fuori dal Clan Fang e si mise a levitare a mezz'aria, guardandolo.


Non era altri che Fang Yu.


Era emersa dalla meditazione solitaria mentre Meng Hao era nella prova del fuoco. La sua base di Coltivazione era salita fino al picco della Ricerca del Dao. Con un po' di guida da parte di Fang Xiufeng, ora era più potente di un falso Immortale. Anche lei avrebbe percorso la via della vera Immortalità, sebbene per farlo avrebbe usato il Rampicante dell'Illuminazione d'Immortalità.


Quando Fang Yu lo vide, il suo volto si accese di felicità. Un attimo dopo, suo padre e sua madre apparvero dietro di lei, con dei sorrisi suoi loro visi.


In realtà, Fang Xiufeng aveva percepito Meng Hao non appena era apparso sul Pianeta Paradiso Meridionale. Lo fissò con un amorevole, sebbene riservato sorriso. Sua madre, invece, aveva le lacrime che scendevano lungo il volto; i mesi passati in cui non erano certi se Meng Hao fosse vivo o no, l'avevano lasciata smagrita per la pena.


“Papà, mamma, sono tornato” disse Meng Hao, sorridendo. Poi guardò Fang Yu e non poté fare a meno di ricordare memorie del Pianeta Vittoria Orientale. Questa era la sua sorellona, che l'aveva protetto quando era piccolo. Aveva una personalità violenta, che da giovane l'aveva lasciato sbalordito, ma c'era una calore tra loro che veniva dall'essere una famiglia e Meng Hao non avrebbe mai potuto dimenticarlo.


“Sorella...” disse con cautela. Si sentiva un po' colpevole. In precedenza, quando si erano incontrati per la prima volta, lui non era stato conscio di chi lei fosse e si erano combattuti l'un l'altra. [1]


“Quando lo dici in quel modo, suona un po' forzato” disse lei con un sorriso enigmatico. Dopo essere emersa dalla meditazione solitaria e aver appreso che Meng Hao aveva trasceso la sua tribolazione, era stata molto felice. Quando loro due erano giovani, era stata costretta a guardare mentre lui non invecchiava mai e questo aveva colmato il suo cuore di dolore. Era una sensazione che avrebbe ricordato per sempre.


Vedere il tormento del suo fratellino era un suplizio anche per lei. La frustrazione di lui la faceva sentire infelice e non avrebbe mai dimenticato come l'aveva visto giacere tra le braccia della loro madre, regredendo dai suoi sette anni a un infante. Fang Yu era rimasta lì, con le mani strette a pugno e le lacrime che le scorrevano lungo il volto mentre guardava.


Era stata disposta a fare qualunque cosa per il suo fratellino, purché lui fosse felice e potesse crescere. Al tempo, quando erano stati entrambi giovani, si era posta di fronte a lui in innumerevoli occasioni, sfoderando la sua personalità violenta su qualsiasi membro del clan che lo maltrattasse.


In occasione del loro primo incontro, all'esterno della Grotta della Rinascita nel Dominio Meridionale, aveva immediatamente percepito qualcosa di familiare in lui. Poi aveva visto il marchio sulla sua mano e nonostante la sua personalità violenta, era rimasta sconvolta, riuscendo a malapena a trattenersi dal piangere.


In quell'istante, si era ricordata di tutte le difficoltà che i suoi genitori avevano sopportato e poi, temendo che Meng Hao potesse notare qualcosa su di lei, aveva deliberatamente detto qualche parola confusa e senza senso per depistarlo. Da quel giorno in avanti, aveva aspettato impazientemente al giorno in cui l'intera famiglia sarebbe stata finalmente riunita.


Ovviamente, c'era anche stata la volta in cui si era imbattuto in lui nell'antica Setta del Demone Immortale. A quel tempo, aveva avuto un senso ancora forte di famiglia. Dopotutto, lui era il suo fratellino... [2]


Non era riuscita a trattenersi dall'obbligarlo a chiamarla ʻsorellonaʼ. Più tardi, alcuni degli altri membri del Clan Fang l'avevano deriso, il che aveva acceso la sua rabbia. Si era preoccupata che Meng Hao non fosse in grado di trovare un corpo ospite e gli aveva dato uno dei corpi del Clan Fang.


C'era stato un momento nella Setta del Demone Immortale in cui lei stava combattendo Ji Xiaoxiao e l'altro Prescelto del Clan Ji. Meng Hao si era voltato per andarsene e in quell'attimo, si era assicurata che lui non sapesse chi lei fosse in realtà. Eppure, vedendolo andarsene in quel modo le aveva spezzato il cuore.


Poi lui si era fermato e si era voltato a guardarla combattere il Clan Ji e lei aveva sorriso.


“Non è forzato!” Rispose lui velocemente. Sorrise. “Sorella, appari più bella che mai!”


“Oh, davvero?” Fang Yu sorrise e iniziò a camminare verso di lui. Sollevò le mani, facendo scrocchiare le nocche. Allo stesso tempo, un'energia esplosiva si gonfiò e un'aura brutale iniziò a fuoriuscire da lei.


L'espressione di Meng Hao andò in frantumi e lui iniziò ad arretrare. Quando fece il suo primo passo, Fang Yu balzò su di lui come un drago collerico.


“Allora hai osato dire che ero violenta!? Bene, oggi ti mostrerò cosa è veramente la violenza!”


Fang Xiufeng e Meng Li si guardarono l'un l'altra e sorrisero. Poi si voltarono a guardare Meng Hao che veniva braccato e pestato da Fang Yu. Non osava neppure resisterle. Fang Xiufeng e Meng Li sospirarono con emozione.


“È passato così tanto da quando la nostra intera famiglia... è stata assieme in questo modo.”


In lontananza, i fuochi artificiali magici esplodevano nel cielo. Era arrivato un bellissimo Anno Nuovo.




NOTE:


1. Fa riferimento a ciò che è accaduto nei capitoli 309 e 310.


2. Fa riferimento a ciò che è accaduto nel capitolo 561.




Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter        


                                



