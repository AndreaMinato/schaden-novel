---
title: Capitolo 886 – Un'Altra Sfida ai Laghi del Dao!
pubDate: 2025-03-17T11:17:35.008Z
tags:
    - issth
---


Meng Hao camminò con calma nell'accidentato interno della Grotta della Rinascita. Vide delle ossa giacere in giro, le quali divennero sempre meno più si addentrava nella grotta. Rimase in piedi nel punto dove era morto e, mentre abbassava lo sguardo, il suo cuore venne attraversato da una fitta di dolore.


Pensò a Xu Qing.


Aveva usato la sua stessa forza vitale per tenerlo in vita e poi, nel cercare di resuscitarlo, era finita imprigionata in un'area vietata della sua stessa setta. Tutto ciò che era successo dopo di ciò guizzò attraverso la mente di Meng Hao. Dopo un lungo momento, sospirò.


Poi si inoltrò ancora di più nelle profondità della Grotta della Rinascita, ma lì non vide niente.


Non c'era nessun cadavere di Immortale come quello caduto dal cielo tutti quegli anni addietro, e neppure nessun'altra cosa bizzarra. C'era uno strano potere che riusciva a percepire, ma a parte questo, non c'era nulla.


“Grotta della Rinascita... Grotta della Rinascita... Sì, è stato qui che ho davvero... sperimentato una rinascita.” Meng Hao scosse la testa e stava per andarsene, quando, tutto a un tratto, si bloccò di colpo e girò la testa per guardare la fine esatta della Grotta della Rinascita. Lì, il muro della grotta appariva normale, ma un attimo prima, aveva percepito una strana aura fuoriuscire da quel punto esatto.


Si avvicinò per esaminare con attenzione l'area, dopo di che i suoi occhi si spalancarono all'improvviso e un'espressione di meraviglia e incredulità gli ricoprì il viso. Aveva appena visto una porta nel muro della grotta.


Una porta chiusa!


Prese un respiro profondo e guardò con più attenzione, ma non vide nulla. Tuttavia, era certo che un attimo prima non si era sbagliato in ciò che aveva visto.


“Ora, questo è il tipo di mistero che rende la Grotta della Rinascita degna del suo nome” pensò. Rimase lì a fissare il muro della grotta per molto tempo, prima di, finalmente, voltarsi e andarsene. Era davvero curioso, ma dopo la sua esperienza nelle Rovine dell'Immortalità, sapeva bene che c'erano molti grandi segreti nel mondo, segreti che il livello della sua base Coltivazione non gli permetteva di comprendere.


Quando camminò fuori dalla Grotta della Rinascita, i due vecchi erano ancora seduti lì a gambe incrociate. Quando lo videro, iniziarono ad ansimare e si misero immediatamente a prostrarsi in ginocchio.


“Saluti, Principe di Sangue Meng.”


“Saluti, vostra eccellenza Meng Hao!”


Meng Hao si fermò, annuì ai due e poi si preparò ad andarsene.


Uno degli anziani, la cui forza vitale era molto fioca, esitò per un momento e poi chiese: “Vostra eccellenza Meng Hao... uh... cosa c'è esattamente nella Grotta della Rinascita?”


Meng Hao all'inizio non rispose. Dopo un po', disse: “Speranza.”


Poi partì.


Lo spirito dei due si risollevò. Sospirando, si risedettero a gambe conserte, con la speranza che si gonfiava nei loro cuori.


“Secondo le leggende, l'eminente Meng Hao ha sperimentato davvero la rinascita dentro la Grotta!”


“Ha detto che lì dentro esiste la speranza, magari abbiamo speranza!!” Si scambiarono uno sguardo e i loro occhi brillarono accesi.


Dopo aver lasciato la regione della Grotta della Rinascita, Meng Hao volò su in aria e si guardò intorno con emozione. Alla fine, il suo sguardo si posò sull'Antico Tempio del Destino.


Dopo un attimo di silenzio, sfrecciò in quella direzione. Gli ci volle solo un momento per apparire a mezz'aria sopra all'Antico Tempio del Destino. Osservò il grandioso tempio e ripensò a Chu Yuyan e alla gola dove avevano speso del tempo, e al torneo dell'Eredità dell'Immortale di Sangue.


“Ora che ci penso, questo tempio... quella volta mi ha protetto dalla Tribolazione Celeste.” Fluttuò giù per ergersi dritto di fronte all'arcaico e fatiscente Tempio.


Dei gradini di pietra portavano al suo interno e vi si potevano scorgere numerose statue di divinità, statue che portavano l'aspetto di Divinità Immortali, solenni e grandiose.


C'era un discreto numero di Coltivatori riuniti all'esterno del tempio. Era una delle tre zone misteriose di tutto il Dominio Meridionale ed era la meno pericolosa di tutte, il che attirava i Coltivatori che volevano provare a ottenere un po' della fortuna all'interno.


L'arrivo di Meng Hao venne notato da alcuni dei Coltivatori, ma nessuno gli prestò particolare attenzione.


Lui guardò il tempio per un momento, poi avanzò. Non troppo dietro di lui c'era un Coltivatore che stava osservando il tempio, ma che non osava avvicinarsi davvero. Quando lo vide camminare verso il tempio, lo chiamò con voce sincera.


“Compagno Daoista, non puoi avvicinarti troppo all'Antico Tempio del Destino! È molto pericoloso!”


Non fu solo quest'uomo a notare Meng Hao. Molti dei Coltivatori del Dominio Meridionale circostanti lo videro avvicinarsi al tempio. Più di uno lo guardò con freddi sogghigni o anche con aperto scherno mentre aspettavano che accadesse qualcosa di interessante.


“Questo tempio è qualcosa a cui le persone normali non possono avvicinarsi. Il nostro posto qui all'esterno del perimetro è quanto più vicino si possa arrivate. Con l'eccezione di alcuni dei Patriarchi, chiunque si avvicini di più è sicuramente morto!”


“Quel tizio non sembra molto familiare, da quale setta proviene?”


Mentre la folla discuteva cosa stava succedendo, Meng Hao raggiunse la scalinata e poi cominciò a salire un gradino alla volta. Gli altri Coltivatori guardarono con occhi sgranati, ansimando. Si potevano scorgere espressioni di stupore e incredulità.


“Sta... sta davvero salendo le scale!”


“Che base di Coltivazione possiede? Questo è impossibile!”


“Come mai... sembra piuttosto familiare...?”


Mentre i Coltivatori osservavano scioccati, Meng Hao aveva finito di salire le scale e ora stava dritto di fronte al torreggiante tempio. Le porte erano state sfondate da tempo e mentre Meng Hao stava fermo lì, poteva vedere chiaramente tutte le statue di divinità all'interno.


Ognuna delle quali ritraeva un potente esperto del Clan dell'Antico Destino.


“Costoro hanno combattuto con Ji Tian...” mormorò, “e sono stati sconfitti. Prima che il loro clan venisse sterminato, hanno costruito questo tempio, la cui Volontà resisterà eternamente ai Cieli di Ji...” Mentre stava lì in piedi, si sentì come se stesse guardando un clan precedentemente possente, fare mostra di tutto lo splendore della loro lunga storia.


Dopo un lungo momento, congiunse le mani e si inchinò profondamente al tempio.


L'intero Antico Tempio del Destino tremò in risposta al suo segno di rispetto. Echeggiò un rombo e tutti i Coltivatori in lontananza sentirono le loro menti tremare, arretrando per lo stupore.


Quello stupore proveniva dal fatto che stavano assistendo all'inchino di Meng Hao al tempio e, in riposta, più di metà delle statue all'interno si inchinarono a loro volta, come se avessero preso vita.


Per di più, una luce brillante sorse dal tempio e poi si propagò in tutte le direzioni a coprire ogni cosa.


“Cieli! Cosa sta succedendo? Come può accadere ciò!”


“Le statue nell'Antico Tempio del Destino, in realtà... in realtà sono vive!!”


“Chi è quel Coltivatore?! Possibile che il tempio non possa sopportare di accettare il suo segno di rispetto senza rispondere al saluto?” Mentre la folla era in subbuglio, Meng Hao alzò lo sguardo e vide che circa il sessanta percento delle statue si erano inchinate a lui. L'altro quaranta percento lo stava guardando con vaghi sorrisi.


Al fondo del tempio si trovavano tre statue maestose che rimasero completamente immobili. Tuttavia, guardavano Meng Hao senza alcuna ostilità.


“Quello... quello è sua eccellenza Meng Hao!!”


“È Meng Hao!! Quello è il Principe di Sangue Meng Hao!” Mentre sempre più persone lo riconoscevano, si alzò istantaneamente un brusio di conversazioni.


Mentre Meng Hao guardava dentro al tempio, divenne gradualmente conscio di numerose e antiche voci che mormoravano nelle sue orecchie. Le voci era oscure, ma sembravano contenere anticipazione, sperando che un giorno sarebbero state in grado di lasciare il tempio e compiere un massacro nei Cieli.


Dopo un attimo, Meng Hao si inchinò di nuovo, poi si voltò per andarsene. Mentre volava in aria, la luce che splendeva dall'Antico Tempio del Destino svanì lentamente e il tempio ritornò alla sua condizione originale.


Dopo aver lasciato l'Antico Tempio del Destino, Meng Hao non abbandonò le terre del Dominio Meridionale, invece si diresse verso i Laghi del Dao Primordiale.


“Mi domando se Lu Bai e quegli altri sono ancora intrappolati lì sotto” pensò. Proseguì, passando i vari luoghi dove, ai tempi, aveva sperimentato situazioni così pericolose, alla fine andò a fermarsi sopra l'enorme Lago del Dao al centro della regione.


Mentre levitava lì a mezz'aria, osservando il lago, uno sguardo pensoso apparve nei suoi occhi. Se avesse dovuto scegliere un luogo nel Dominio Meridionale come il più pericoloso, i Laghi del Dao Primordiale sarebbero stati sicuramente la sua scelta.


Questo era specialmente vero a causa del terzo livello della prova del fuoco lì presente. Quando Meng Hao ripensò all'incidente, non era ancora sicuro se potesse avere successo tornandoci. Ma poi i suoi occhi luccicarono e toccò la borsa da trasporto per estrarne un cristallo bianco che emanava un gelo pulsante.


Il gelo appariva vago, ma secondo le se speculazioni, c'era qualcosa nei riguardi di questo oggetto che era assolutamente straordinario. Questo oggetto... era il cristallo che aveva acquisito dalla bussola Feng Shui nel Padiglione del Guerriero nelle Rovine dell'Immortalità.


“L'Essenza della Fiamma Divina...” Un lampo di curiosità apparve nei suoi occhi; ancora ricordava l'enorme seme di fiamma dentro al terzo livello. L'incredibile intensità di quel fuoco era oltre la sua immaginazione.


Per via del livello della sua base di Coltivazione d'allora, Meng Hao non aveva compreso cosa significasse il termine ʻessenzaʼ. Anche ora non lo comprendeva appieno; aveva solo una vaga idea.


“Anche con questo cristallo bianco sarà difficile passare la prova in quel livello. Voglio solo un pochino di quella fiamma... ma in cosa potrei portarla via?”


Dopo un momento si pensieroso silenzio, colpì la sua borsa da trasporto per estrarne una lampada a olio di bronzo la cui fiamma si era estinta da tempo. Mentre la fissava, i suoi occhi luccicarono.


“Una volta che avrò lasciato il Pianeta Paradiso Meridionale, è impossibile dire quando tornerò. Fronteggerò ogni sorta di pericolo. Se potessi prendere con me un po' di quella essenza di fiamma, servirebbe come asso nella manica nelle situazioni pericolose. Non sono certo di avere successo, ma devo tentare.” Meng Hao prese un respiro profondo e poi volò giù sulla superficie del Lago del Dao, nel quale poi sprofondò.


In un batter d'occhio raggiunse il fondo del lago. Non c'era nessuna entrata visibile; ogni cosa appariva completamente normale. Tuttavia, considerando che possedeva l'ottanta percento del potere di un vero Immortale, quando guardò il fondo del lago, vide un'enorme portale di teletrasporto.


Il suo corpo baluginò quando si mosse per stare dentro al portale, eppure non accadde niente.


Mentre stava lì in piedi, trasmise un messaggio con la volontà divina. “Oh anziano membro del popolo che fa la guardia al mondo sotto al lago, sono tornato per sfidare ancora una volta il terzo livello!”


In risposta alla sua volontà divina, il lago cominciò ad agitarsi. Dopo un attimo, il portale di teletrasporto ruotò all'opera e una luce brillante inghiottì Meng Hao.


Un momento più tardi, Meng Hao riuscì a vedere di nuovo ed era sottoterra. Era circondato da numerose montagne formate da oggetti magici e innumerevoli bestie di colori diversi. C'era un'enorme porta, davanti alla quale c'era una bestia dorata. Tutto a un tratto, la bestia si voltò a guardarlo.


“Tu... desideri sfidare il terzo livello?” La voce echeggiante era stata davvero minacciosa la prima volta che era venuto, ma ora guardò con calma il primo livello. Al momento non riusciva a vedere nessuno di coloro con cui era venuto l'altra volta.


“Non c'è bisogno di cercare quelle persone” continuò la voce. “Con l'eccezione di Lu Bai, tutti loro... sono periti da lungo tempo.”


“Sei certo che il tuo desiderio sia di sfidare il terzo livello?” chiese la bestia dorata, la sua voce fragorosa con il tuono. Tutte le altre bestie nell'area guardarono Meng Hao, con occhi che irradiavano ferocia.


Meng Hao prese un respiro profondo e annuì.


“Sì, io desidero fare la sfida!”




Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter                                


                                



