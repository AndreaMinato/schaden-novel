---
title: Capitolo 887 - L'Essenza della Fiamma Divina!
pubDate: 2025-03-17T11:17:35.008Z
tags:
    - issth
---


La bestia dorata guardò verso Meng Hao, quindi lanciò indietro la testa e ruggì. Immediatamente, tutte le altre bestie del primo livello si separarono, creando per Meng Hao un sentiero da seguire fino alla enorme porta.


Meng Hao procedette, avanzando attraverso gli animali, lo sguardo fisso sulla porta. Improvvisamente, una enorme bestia alla sua destra, la quale possedeva un'aura della Recisione dello Spirito, ruggì e colpì con un pugno verso Meng Hao.


L'espressione di Meng Hao era normale, e non guardò nemmeno verso la bestia. Semplicemente alzò la sua mano in un gesto ad artiglio diretto alla sua fronte.


A confrontarla con le dimensioni dell'enorme bestia, la mano di Meng Hao era minuscola. Tuttavia, afferrò malevola la testa della bestia, facendola immediatamente ululare in maniera pietosa. In risposta, le bestie circostanti si alzarono furiose.


L'espressione di Meng Hao era calma mentre continuava ad avanzare. Non lasciò la presa sulla bestia, anzi, la trascinò con sé mentre camminava in avanti.


La bestia dorata che giaceva sotto alla gigantesca porta osservava con occhi spalancati. Tuttavia non fece nulla per interferire. Permise a Meng Hao si avvicinarsi alla porta, dove infine rilasciò la bestia dalla sua presa, quindi guardò la bestia color oro e annuì.


Quando riapparve, era sul secondo livello, dove vide le stesse antiche bestie guardiane di colore bianco che aveva visto l'ultima volta. Vide anche Lu Bai, mentre sedeva a gambe incrociate in meditazione, giusto una misura prima del livello finale.


Sul volto di Lu Bai si vedeva l'ombra della barba, e i suoi vestiti erano a brandelli. Tuttavia, il suo volto risplendeva di una luce brillante e, non appena Meng Hao apparve, lanciò un'occhiata. Uno sguardo sconvolto apparve sul volto.


Meng Hao rimase in piedi e guardò in alto verso le bestie antiche “Anziano, vorrei provare il terzo livello.”


La bestia guardò in basso verso Meng Hao e, dopo un lungo momento, annuì con la testa. Meng Hao volò immediatamente al picco del terzo livello.


Le pupille degli occhi della bestia si restrinsero, ed apparve uno sguardo concentrato sul suo volto.


“Sei cambiato,” disse la bestia. “Sei molto più potente dell'altra volta che ci siamo incontrati... Tuttavia, voglio darti un piccolo consiglio. Considerando il livello della tua base di coltivazione, non sarai in grado di passare questo terzo livello.


Considerando il modo in cui hai passato il secondo livello l'ultima volta, ti è stata data l'opportunità di provare il terzo livello per un momento, che è il motivo per cui sei sfuggito alla morte. Questa volta... se fallirai, non ci saranno possibilità per te di abbandonare il livello, e morirai all'interno.


“Il compito del terzo livello è di assorbire completamente l'Essenza della Fiamma Divina dentro il tuo corpo.”


Meng Hao guardò indietro in silenzio ai guardiani, ma i suoi occhi brillarono di determinazione.


La bestia pensò per un momento, ma non fece altro per bloccare la via a Meng Hao. Agitò la sua mano, e un enorme vortice apparve, attraverso il quale di potevano vedere le fiamme tremolare. Questo mare di fiamme non era altro che l'entrata del terzo livello.


Meng Hao stava per camminarci quando...….


Lu Bai non riuscì a trattenersi dal chiamarlo.


“Meng Hao…. Uhm… come vanno le cose la fuori?” Era stato messo al corrente dei piani dell'invasione da parte delle Distese del Nord e, in quanto tale, sapeva che il Dominio Meridionale avrebbe dovuto essere stato occupato. Tuttavia, ora si trovava davanti Meng Hao, con una base di coltivazione ancora più terrificante di prima. Lui stesso aveva ottenuto la terza Recisione, ed era entrato con successo nella Ricerca del Dao. Tuttavia, con la sua recente base di coltivazione della Ricerca del Dao, non era in grado di vedere chiaramente la base di coltivazione di Meng Hao.


Aveva un brutto presentimento, un presentimento che lo fece sbiancare in viso.


Meng Hao si fermò sul posto e guardò in silenzio Lu Bai per un momento prima di rispondere.


“L'invasione da parte delle Distese del Nord è fallita. Molti dei suoi esperti della Ricerca del Dao sono stati uccisi.”


“Impossibile!” replicò Lu Bai con voce roca. “Il Maggiore, il Sommo Sacerdote, e tutti gli altri non sono solo al picco della Ricerca del Dao. Alcuni di loro sono paragonabili ai falsi Immortali! In più, hanno potenti oggetti magici. Persino un falso Immortale che si fosse trovato contro le Distese del Nord sarebbe morto! Come è possibile che siano tutti morti?!


“Le Distese del Nord hanno enormi risorse! Come è possibile che un esercito di milioni di coltivatori abbia sofferto di una sconfitta simile!?!?”


La voce di Meng Hao era calma mentre rispose, “Il Maggiore di cui parli, così come il Sommo Sacerdote, e alcuni dei più forti esperti della Ricerca del Dao sono tutti trattenuti da una montagna chiamata Peccato del Nord. Le loro basi di coltivazione sono usate per rifornire l'energia spirituale delle terre del Dominio Meridionale.


“Per quanto riguarda l'esercito di cui parli, molti di questi milioni di coltivatori sono morti. Alle centinaia di migliaia di sopravvissuti circa è stata recisa la base di coltivazione e sono tornati ad essere normali cittadini.


“Quindi ci sei tu. Se uscirai da questo posto, potrai andare al Peccato del Nord e testimoniare tu stesso. Se, da questo giorno in poi, accetterai di praticare la coltivazione pacificamente, allora non ti ucciderò qui sul posto. Tuttavia, se causerai qualche problema... ci sono persone nel mondo esterno che ti massacreranno.” Così dicendo, ignorò Lu Bai e camminò nel vortice.


Il volto di Lu Bai era bianco pallido, e tossì una boccata di sangue. Dal mondo in cui Meng Hao parlava, era certo che le sue parole non fossero false. Ogni cosa che aveva detto era vera.


Rimase in silenzio per un momento, quindi iniziò a ridacchiare amaramente. Pensò ai suoi amici a casa, al suo maestro, i suoi Patriarchi. Non avrebbe mai immaginato che, mentre era bloccato in quel luogo... l'intero mondo all'esterno sarebbe stato ribaltato sottosopra.


Nel momento in cui Meng Hao posò il piede nel vortice, percepì come se stesse passando attraverso ad un infinito mare di fiamme. Nello stesso momento, si sentì un terrificante ruggito.


Il ruggito divenne molto più chiaro non appena Meng Hao entrò completamente nel mondo del terzo livello. Davanti a lui non c'era un mare di fiamme ma, piuttosto, un campo color sangue.


Le terre erano anche piene di erba bianca.


Si intravedevano un totale di 990,000 pagode disposte a circolo in tutte le direzioni, nel centro delle quali si ergeva una città nera. La città era invasa dall'erba bianca e una fiamma ardeva galleggiando a mezz'aria al di sopra. Sembrava che la fiamma avrebbe potuto bruciare per l'eternità e lanciare brillanti luci tremolanti attraverso l'intero mondo.


Quindi, la stessa voce che aveva sentito la volta precedente echeggiò.


“Dao Fang, devi morire!!


“Mi hai ucciso, Dao Fang, e anche se mi sarò reincarnato, ti ucciderò sicuramente!


“Il Regno Immortale è destinato a subire la tribolazione! La terra Immortale invecchierà, e gli Immortali moriranno! Mi rifiuto di lasciar perdere!!


“Conosco la verità! Non importa per quanto mi trattieni, non ammetterò la sconfitta!


“Dannata scimmia! Se riuscirò a liberarmi, ti scoverò!


“Se sarò trasmigrato, mi distruggerò da solo fuori da questo posto! Se la mia trasmigrazione fallisce, cadrò nel dimenticatoio come tutte le cose viventi, senza praticamente la speranza di risvegliarmi anche dopo infiniti cicli di reincarnazioni. Di conseguenza, io lascio un decreto Dharmico per questo luogo!


“Il mio decreto contiene l'essenza del mio Dao della fiamma, l'ultima vestigia di me stesso, Huoyan Zi. Spero che dopo infiniti anni, questa vestigia esista ancora!"


La voce era come una spada affilata che si piantava nella sua mente. La sua testa vorticò, e si sentì come se il suo corpo stesse per collassare in pezzi.


Tuttavia, non solo questa volta Meng Hao era preparato ma, inoltre, la sua base di coltivazione era differente da prima. Era come la differenza che esiste tra il Cielo e la Terra. Ora, l'unica cosa che accadde fu che iniziò a sanguinare da occhi, orecchie, naso e bocca. Il suo corpo non iniziò a cadere a pezzi come l'ultima volta. Echeggiò un suono, e Meng Hao guardò verso l'enorme Essenza della Fiamma Divina più avanti.


L'Essenza bruciò improvvisamente di un potere che rombò attraverso l'intero mondo. In origine, non c'erano fiamme in quel luogo, ma ora ogni cosa era inondata dal fuoco. La terra, il cielo, ogni dova si mutò in fiamme. In un batter d'occhio, l'intero mondo bruciava.


Le fiamme erano scioccanti, e Meng Hao sentì una percezione di crisi mortale non appena si espansero. Le fiamme erano decisamente abbastanza potenti da ucciderlo.


In quel momento di tensione, Meng Hao recuperò senza esitazioni il cristallo bianco dalla sua borsa da trasporto. Non appena lo tenne in mano, una freddezza glaciale si diffuse a coprire il suo corpo, bloccando le fiamme.


Quando questo accadde, Meng Hao sospirò di sollievo. L'unico motivo per cui aveva osato giungere fino a questo posto era stata proprio il cristallo. Tuttavia, era stato sicuro soltanto all'ottanta percento che avrebbe avuto successo e aveva quindi esitato. Tuttavia, quando vide che il cristallo era veramente efficace, a Meng Hao scintillarono gli occhi.


Guardò in alto verso l'Essenza Divina della Fiamma, e sorrise di anticipazione.


L'enorme fiamma scintillò galleggiando a mezz'aria, emettendo un mare di fiamme, come se fosse la fonte di tutte le fiamme.


Meng Hao prese un respiro profondo. Quindi, sollevando in cristallo, iniziò lentamente a muoversi in avanti. Le fiamme intorno a lui infuriarono feroci, tempestandolo in ondate. Il potere del fuoco era incredibilmente intenso, e sapeva che se anche la più piccola brace di queste fiamme lo avesse toccato, persino il suo strato Eterno lo avrebbe tenuto in vita per poco tempo prima che venisse completamente distrutto.


Il tempo passò, e Meng Hao continuò sempre di più ad avvicinarsi all'enorme Essenza della Fiamma Divina. Dopo un momento, si fermò a poche migliaia di metri dalla fiamma. Trovava molto difficile avanzare ancora, non perché il cristallo fosse incapace di assorbire oltre il potere della fiamma, ma perché gli era fisicamente impossibile avvicinarsi oltre anche impiegando la sua base di coltivazione al massimo potere.


Se non avesse avuto il cristallo, avrebbe potuto raggiungere un punto a circa dieci mila metri dalla fiamma al massimo.


Meng Hao prese un respiro profondo e si guardò intorno nel mare di fiamme. A quel punto, poteva ormai vedere delle immagini attraverso le fiamme, che includevano bestie, oggetti magici e diversi tipi di vegetazione.


Ogni immagine era di una potenza intensa, qualcosa che avrebbe sconvolto persino qualcuno al picco della Sfera Immortale. Più vicino andava all'Essenza della Fiamma Divina, più terrificanti diventavano gli spiriti della fiamma.


“Non voglio portare via l'intera Essenza della Fiamma Divina,” pensò. “Voglio soltanto un poco di fuoco da usare come carta vincente in futuro.” Mandò avanti in maniera cauta il suo senso divino, aprendo un foro nello scudo protettivo creato dal cristallo, e attirò uno spirito della fiamma che assomigliava ad una farfalla. Una volta che fu all'interno, arretrò alla massima velocità e usò il potere della sua base di coltivazione per usare il potere del cristallo per avvolgere la fiamma.


Dopo essere arretrato fino ad una certa distanza, il potere del mare di fiamme era diminuito un poco, e Meng Hao si fermò ansante, guardando la farfalla che svolazzava intorno attraverso il potere del cristallo. Quindi, con attenzione, mandò un filo del suo senso divino verso la farfalla di fiamma. Non appena entrò in contatto, il suo senso divino si infuocò, e recise immediatamente la connessione.


La determinazione apparve nei suoi occhi mentre recuperava l'antica lampada di bronzo dalla sua borsa da trasporto. Con la massima cautela, la allungò verso la farfalla di fiamma.


“Se funziona, allora avrò un eccellente carta vincente da usare in futuro. Se fallisco, allora... non avrò perso nulla.” Stringendo i denti, fece toccare la lampada di bronzo e la farfalla di fiamma.


In quell'istante la lampada di bronzo lampeggiò. La farfalla di fiamma atterrò sullo stoppino della lampada e si sentì un suono di un soffio mentre la fiamma riprendeva a vivere!


Bruciò solo un istante, quindi tornò ad oscurarsi. Tuttavia, ora c'era una scintilla luminosa all'interno della lampada.


Meng Hao, eccitato, provò a ritirare di nuovo la lampada nella sua borsa da trasporto, riuscendovi con successo. Quindi la recuperò e vi soffiò sopra. Immediatamente, un mare di fiamme eruttò, e Meng Hao trattenne il fiato. Un momento dopo, le fiamme si estinsero, e rimase soltanto una scintilla dentro alla lampada.


“Un successo!” Disse, ridendo forte. Si umettò le labbra, pensando a raccogliere ancora altra fiamma, ma posò lo sguardo sull'Essenza della Fiamma divina, fluttuante a mezz'aria, e considerò la bizzarra natura del posto. Alla fine decise che non era saggio agire in maniera avventata. Ricacciando la sua avidità, arretrò ancora quindi ripose il cristallo. Permise alle fiamme di bruciare intorno a lui per un poco quindi, con occhi scintillanti, imboccò l'uscita e svanì.


Nel momento in cui svanì, un occhio verticale apparve improvvisamente attraverso l'Essenza della Fiamma Divina. Fissò freddamente Meng Hao mentre svaniva quindi, dopo un istante, si sentì un lungo sospiro.


“Dopo tutti questi anni, lui è la prima persona a riuscirci…. Lui... tornerà sicuramente!”
                                


                                



