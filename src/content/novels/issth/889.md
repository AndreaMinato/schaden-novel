---
title: Capitolo 889 - Intento Omicida in Agguato Ovunque!
pubDate: 2025-03-17T11:17:35.008Z
tags:
    - issth
---


Le luci scintillanti sul Pianeta Paradiso Meridionale durarono abbastanza da far bruciare un bastoncino di incenso prima di svanire completamente.


Fuori nel cielo stellato c'era un campo di asteroidi che sembrava destinato a scivolare eternamente tra le stelle.


Il più grande degli asteroidi era di migliaia di metri di ampiezza, il più piccolo era di una dozzina. Da una certa distanza, il campo di asteroidi assomigliava più a un fiume di stelle fluttuante nello spazio.


Questa zona, al momento, non era completamente nera: occasionali punti di luce scintillavano avanti e indietro. A una prima occhiata, il cielo stellato sembrava senza fine ma, a dire il vero, non era così. Sembrava inoltre pulsare di vita.


Il campo di asteroidi era pieno di molti grandi asteroidi che erano, in apparenza, circondati da sconvolgenti poteri, quasi come scudi.


Uno di quegli asteroidi era grande decine di migliaia di metri di ampiezza, ed emanava una luce scintillante. Era possibile vedere numerosi portali di teletrasporto sulla sua superficie, oltre un migliaio, tutti posizionati uno accanto all'altro.


Uno di questi portali di teletrasporto stava attualmente emanando una luce abbagliante e le figure di Meng Hao e del 19esimo Zio diventarono lentamente visibili.


“Hao’er,” disse il 19esimo Zio con un sorriso, “C'è un'enorme distanza tra il Pianeta Paradiso Meridionale e il Pianeta Vittoria dell'Est. Sarebbe molto difficile teletrasportarti direttamente là. È per questo che dobbiamo trasferire qui i portali di teletrasporto.” Quando guardò verso Meng Hao, l'emozione e l'amore nel suo sguardo erano visibili.


Era veramente lieto che il figlio più grande di suo cugino fosse riuscito a trascendere con successo la sua tribolazione, e che fosse finalmente in grado di ritornare al clan.


Quando pensò all'esorbitante prezzo che Fang Xuifeng aveva pagato in quegli anni, non poté fare a meno di sospirare.


“Puoi dare un'occhiata intorno,” continuò il 19esimo Zio. “Questo asteroide appartiene al Clan Fang, qui non siamo in pericolo. Ho bisogno di tempo per fare alcune sistemazioni al portale di teletrasporto. Per come è messo ora, il tuo corpo probabilmente non potrebbe sopportarlo. Ho bisogno circa... del tempo che impiega un bastoncino di incenso a bruciare.” Così dicendo, iniziò a sistemare il portale di teletrasporto.


Meng Hao annuì in risposta, quindi camminò fuori dal portale per dare un'occhiata intorno.


Non c'era né sole, né luna. L'unica cosa che poteva vedere erano stelle scintillanti nell'oscurità più fitta. Sebbene non fosse la prima volta in cui Meng Hao metteva piede nel cielo stellato, questa era differente dalle altre volte.


“Ho veramente lasciato il Pianeta Paradiso Meridionale….”Guardò lontano, ma al momento non aveva alcun senso d'orientamento, e non aveva modo di determinare dove potesse essere il Pianeta Paradiso Meridionale. Il suo cuore si sentiva un po' vuoto, ed era anche abbastanza nervoso perché sarebbe arrivato come uno straniero sul Pianeta Vittoria dell'Est.


Ovviamente, là era dove era nato, ed era anche un pianeta che apparteneva al suo stesso Clan Fang.


Accarezzò la borsa da trasporto, nella quale c'era un contenitore di giada che gli era stato dato da suo padre. Conteneva la mappa della Nona Montagna e Nono Mare, insieme a vari percorsi attraverso le stelle.


“Una volta che avrò finito di fare queste sistemazione, potremo rimettermi in marcia,” lo richiamò il 19esimo Zio, sorridendo mentre continuava a lavorare sul portale di teletrasporto affinché si adattasse a Meng Hao. “I Patriarchi sono tutti reclusi in meditazione, e hanno lasciato il Maggiore in carica. Era molto felice di sapere che stavi ritornando, e ha organizzato per far sì che un grande numero di membri del clan si riunisse per accoglierti.


"Sarà molto vivace! Hahaha! Una volta tornati, devi davvero aiutarmi a mettere in riga mio figlio!”


Meng Hao annuì e, per qualche motivo, non poté impedire ad un po' di calore di risalire nel suo cuore. Quello era il calore di una famiglia, un calore che aveva cominciato quasi a raffreddarsi non appena aveva lasciato il Pianeta Paradiso Meridionale e messo piede nello spazio.


“19esimo Zio, il Pianeta Vittoria dell'Est appartiene al Clan Fang?” domandò.


“Tuo padre non te l'ha detto? Beh, sembra avere senso. Il Cugino è un po' risentito per il clan. Ai...


“Hao’er, probabilmente sai già che tutte le terre e le stelle sono effettivamente parte di nove montagne e nove mari. Per dirla in un altro modo, esistono nove montagne nel cielo stellato, ognuna delle quali ha un mare, quindi nove mari.


“Le Nove Montagne e i Nove Mari sono divisi in gruppi di montagne e mari, quindi in nove mondi.


“In ciascuno di questi, ci sono quattro pianeti che ruotano eternamente intorno alla rispettiva montagna. All'esterno delle Nove Montagne ci sono due enormi corpi celesti, il sole e la luna.


“A causa dei riflessi lanciati dal mare di stelle, il sole e la luna sembrano differenti in ogni pianeta, ma in effetti ci sono solo un singolo sole e una singola luna per tutte le Nove Montagne e Nove Mari.


“Nella Nona Montagna e Nono Mare, uno di questi quattro pianeti è il Pianeta Vittoria dell'Est, il quale appartiene completamente al Clan Fang. Sebbene ci siano altre sette e strutture di potere sul pianeta, se il Clan Fang lo volesse, potremmo unificare gli altri poteri. Al contrario, siamo noi che permettiamo loro di esistere.


“A dire il vero, il pianeta più grande nella Nona Montagna e Nono Mare non è il Pianeta Vittoria dell'Est, ma è il Pianeta Giunco del Nord che è più grande del Pianeta Vittoria dell'Est di molte volte, ed è il posto che il Clan Wang, il Clan Song, il Clan Li e i Tre Grandi Clan chiamano casa.


“Quindi c'è il Pianeta Felicità Occidentale, dove puoi trovare la Grotta della Spada del Flusso Sublime, una delle Tre Grandi Società Daoiste, così come altre illustri sette.


“Per analizzare meglio la questione, bisogna guardare alla Nona Montagna e al Nono Mare nel loro insieme.


“Se lo compariamo a qualsiasi altra cosa, il Pianeta Paradiso Meridionale è speciale. Dato che tuo padre non ti ha riferito i dettagli, presumo quindi di non doverne parlare.” Dopo aver fornito la sua spiegazione, il 19esimo Zio sorrise e riprese ad aggiustare la formazione dell'incantesimo.


Gli occhi di Meng Hao scintillarono di un'intensa luce. La descrizione fatta dal 19esimo Zio si sovrapponeva con la sua personale conoscenza della questione, fornendo un disegno più grande nella mente di Meng Hao.


“19esimo Zio, quali altre sette ci sono sul Pianeta Vittoria dell'Est?” domandò improvvisamente.


“Le più famose sono la Chiesa dell'Orchidea di Sangue e la Chiesa del Dio Marionetta, le quali sono elencate nelle Tre Chiese e Sei Sette. In aggiunta a loro c'è anche la Setta della Medicina Immortale. Questa può anche non essere elencata nelle Tre Chiese e Sei Sette, ma quando si parla di alchimia del Dao, in tutta la Nona Montagna e Nono Mare, essi sono secondi solo alla Società Kunlun.


“Ad essere più precisi... la Setta della Medicina Immortale ha una connessione profonda con il Clan Fang. Ai... a dire il vero è stata fondata da un Patriarca del Clan Fang, che si era infuriato e se ne è andato per fondare la sua setta personale.


“Dopo che saremo tornati al clan, mio figlio, tuo cugino, potrà dirti di più al riguardo” Il 19esimo Zio estese la sua mano destra premendola sulla superficie del portale, attivando una luce brillante che scintillò.


“Va bene, è tutto! Andiamo, Hao’er. Quando sarà passato abbastanza tempo da far consumare un bastoncino di incenso, sarai in grado di posare gli occhi sul Pianeta Vittoria dell'Est!” Ridendo sonoramente, il 19esimo Zio camminò dentro al portale di teletrasporto, seguito da Meng Hao. Mentre le luci del teletrasporto li circondavano, un bagliore di aspettativa apparve negli occhi di Meng Hao.


Entrambi svanirono velocemente insieme alla luce. Tuttavia, nel momento in cui scomparvero, un coltivatore in abiti neri apparve sopra al portale di teletrasporto.


Non c'era alcuna espressione sul suo volto, che era freddo come il ghiaccio. Era come se fosse completamente privo di emozioni. Apparve senza emettere un singolo rumore e, quando vide che Meng Hao e il suo 19esimo Zio erano svaniti nel portale, pestò il piede a terra con cattiveria, frantumando immediatamente il portale di teletrasporto.


Il portale di teletrasporto era, fondamentalmente, molto difficile da frantumare. Altrimenti, Meng Hao e il suo 19esimo Zio non sarebbero mai stati così fiduciosi nell'usarlo: dopo tutto, questo asteroide apparteneva al Clan Fang, ed era protetto da uno scudo, rendendo difficile agli esterni penetrare in quel luogo.


L'uomo con gli abiti neri recuperò un contenitore di giada e inviò attraverso esso un po' del senso divino.


“Bersaglio acquisito. Portale di teletrasporto distrutto.” Così dicendo, svanì.


Quasi nello stesso momento in cui questi svanì, delle luci brillanti apparvero da qualche parte tra l'asteroide e il Pianeta Vittoria dell'Est, seguite da un enorme rombo. Nel bel mezzo della luce c'era un buco che era stato strappato nel vuoto, dal quale si innalzava un bagliore multicolore, così come delle increspature mortali. Si sentì un ruggito, emesso dal 19esimo Zio, il quale scattò fuori dal buco con i capelli arruffati, l'espressione furente e la base di coltivazione che ruotava a pieno potere. Dopo, anche Meng Hao camminò fuori dal foro, circondato da tuoni ruggenti.


Il volto del 19esimo Zio era arcigno, mentre gli occhi di Meng Hao scintillavano di una intensa luce. Attimi prima erano nel bel mezzo del teletrasporto quando, improvvisamente, il tunnel del teletrasporto era collassato. Se il 19esimo zio non avesse protetto Meng Hao con la sua potente base di coltivazione, allora sarebbe sicuramente stato ucciso.


Non appena apparvero, delle increspature si diffusero tutto intorno a loro. In un battito di ciglia, comparvero nove figure in abiti neri, i volti privi di emozioni. Da una prima occhiata, sembrava che avessero già calcolato qualsiasi via di fuga che si sarebbe potuta aprire per il 19esimo Zio e Meng Hao, e che le avessero già sigillate.


I rombi echeggiarono mentre le nove persone attaccavano all'unisono... tutti con poteri al picco della Sfera Immortale!


“Dannazione!”ruggì il 19esimo Zio. “Avete una bella faccia tosta! Non sapete che questo portale di teletrasporto appartiene al Clan Fang!?” Si esibì immediatamente nel gesto di un incantesimo con la mano destra, scatenando l'insorgere di un'aura esplosiva e distruttiva che si diffuse in tutte le direzioni.


Tuttavia, fu a questo punto che una debole aura si materializzò improvvisamente dal vuoto, quindi ruggì in maniera esplosiva. Questa aura non era come quelle della Sfera Immortale, ma un passo oltre, una recente Sfera Antica!


L'apparizione di questa aura fece tremolare il volto del 19esimo Zio. Strinse i denti e uno sguardo di determinazione gli apparve sul volto. Afferrò velocemente Meng Hao e lo scagliò lontano, insieme ad altri oggetti, i quali diventarono un raggio di luce che seguì Meng Hao.


“Hao’er, Probabilmente vogliono me. Vattene da qui, ti raggiungerò più tardi!” il 19esimo Zio iniziò a gesticolare per un incantesimo a due mani.


“Grande Vuoto Celestiale!” urlò il 19esimo Zio. Il suo intero corpo si trasformò improvvisamente in un enorme vortice che risucchiò immediatamente dentro l'aura nascosta della Sfera Antica, così come anche tutti i coltivatori al Picco della Sfera Immortale. Quindi svanirono tutti.


Tutto era avvenuto in modo incredibilmente veloce. Dal collasso del teletrasporto a quando il 19esimo Zio aveva rilasciato la sua abilità divina e fagocitato i suoi avversari, era passato circa un battito di ciglia.


Meng Hao ansimava mentre ruotava nel vuoto. Il raggio di luce che lo aveva seguito si era materializzato in una navicella volante, la quale lo aveva circondato e si era lanciata lontano.


Il volto di Meng Hao tremolò, e si voltò indietro al punto dove il 19esimo Zio aveva combattuto i misteriosi assalitori. Non c'era nulla da vedere: in apparenza, sembrava essere l'unica persona rimasta nello spazio.


“Quelle persone inseguivano mio zio o loro... prendevano di mira me!?” Gli occhi di Meng Hao lampeggiarono. Non era un novizio nel mondo della Coltivazione. Al contrario, era incredibilmente perspicace. Dopo tutto, aveva viaggiato sulla strada della coltivazione lungo il picco della Ricerca del Dao basandosi completamente sui suoi poteri e sulle sua abilità, il tutto senza nemmeno conoscere suo padre e sua madre. La tempra cui era stato sottoposto gli aveva donato una scioccante forza di volontà e intuizione.


Senza un attimo di tregua, inviò un po' del senso divino nella navicella. Dopo aver pensato un attimo, arrivò alla conclusione che, nonostante si fidasse del suo 19esimo Zio, sapeva anche che se quelle persone non stavano prendendo di mira lui, allora avrebbe potuto fare quello che voleva al momento. Tuttavia, se fosse stato lui il bersaglio, questo significava che gli assalitori avevano le abilità per rintracciare non soltanto il luogo dove trovare il 19esimo Zio, ma anche lui stesso. Di conseguenza... non era al sicuro nella navicella.


Decise di non usarla oltre. Prese un respiro profondo, strinse i denti, quindi volò fuori dalla navicella nel cielo stellato.


Non appena abbandonò la navicella, una pressione soffocante incombé su di lui. Il suo corpo fu immediatamente sbilanciato, e iniziò a sudare profusamente. Per dirla semplice, chiunque non fosse Immortale non poteva viaggiare tra le stelle.


“Ho l'ottanta percento del potere di un vero Immortale. Posso uccidere i falsi Immortali facilmente, con un gesto della mano, e al momento sono paragonabile ad un Immortale da 40 Meridiani. In più, il mio corpo carnale è incredibilmente potente. Di conseguenza... posso contare su me stesso per volare tra le stelle!


“Anche se la mia velocità non sarà granché, posso farcela in sicurezza!” Colpì delicatamente la navicella, mandandola a volare in un'altra direzione e, contemporaneamente, vi gettò sopra del sangue, il quale si trasformò immediatamente in un rozzo Clone del Sangue che non poteva utilizzare abilità divine.


La navicella scivolò velocemente lontano, portando con sé il Clone di Sangue.


Dopo questo, Meng Hao diventò un raggio di luce che si allontanò.




Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter                                


                                


Capitoli 890 - Combattendo Avversari Formidabili!


Viaggiare in questo vuoto senza fine era differente dal viaggiare attraverso le Rovine dell'Immortalità. Qui, Meng Hao stava provando l'intensa sensazione di essere privo di peso. Qui, le cose erano diverse.


Tuttavia, grazie alla sua base di coltivazione, Meng Hao era in grado di riaggiustarsi velocemente e trovare il suo centro di gravità, quindi era in grado di raddrizzarsi e procedere stabilmente in avanti.


“Così posso veramente viaggiare tra le stelle con questa base di coltivazione,” pensò, gli occhi scintillanti, Non poteva respirare ma, per i coltivatori, il semplice ruotare della base di coltivazione era sufficiente. Il suo stesso corpo non aveva bisogno di elementi esterni per sostenersi.


Colpì la sua borsa da trasporto per recuperare il contenitore di giada che suo padre gli aveva dato. Dopo averlo controllato con il suo senso divino, recuperò velocemente la mappa, ritrovando il Pianeta Vittoria dell'Est. Quando riuscì ad individuare la sua posizione, comparandola con la distanza tra loro, capì che... sebbene non sembrasse poi così lontano, la sua attuale posizione era incredibilmente remota.


Borbottò da solo per qualche momento, quindi ripose il contenitore di giada e continuò ad avanzare velocemente. Mentre viaggiava, lanciava spesso tecniche magiche e abilità divine, il tutto per potersi abituare a combattere tra le stelle.


Svariati giorni più tardi, mentre continuava a procedere, il suo volto cambiò improvvisamente espressione. Aveva appena percepito che il Clone di Sangue che aveva lasciato nella navicella voltante era scomparso.


“Così il loro bersaglio ero io, dopotutto!” pensò. I suoi occhi lampeggiarono del desiderio di uccidere.


Nello stesso momento, da un'altra parte del cielo stellato, due uomini vestiti di nero galleggiavano là, le sopracciglia aggrottate. Indossavano lo stesso tipo di abiti neri che indossavano anche gli uomini in nero dell'altra volta, sebbene fosse chiaro che non erano tra i dieci che aveva già mostrato i loro volti.


Davanti a loro c'erano i rottami di una navetta volante. Alcuni momenti prima, un corpo era visibile all'interno della navetta, ma era svanito, lasciando indietro soltanto uno schizzo di sangue, il quale si era poi trasformato in una nebbia e si era dissolto.


“Che piccolo, astuto figlio di puttana,” disse uno degli uomini. “Non avrei mai pensato che qualcuno così giovane potesse essere capace di una strategia così profonda. Sta veramente giocando con attenzione."


“È soltanto un coltivatore della Sfera dello Spirito,” replicò l'altro. “Anche se è paragonabile ad un falso Immortale, con il quaranta o cinquanta percento del potere di un vero Immortale, non può essere stato in grado di andare tanto lontano. Deve essere molto difficile per lui viaggiare attraverso il cielo stellato. Dividiamoci e cerchiamolo.”


Dopo essersi scambiati un'occhiata, i due uomini si divisero e iniziarono a cercare in due diverse direzioni utilizzando il loro senso divino.


Ognuno di questi uomini era al picco della Sfera Immortale. Tuttavia, erano stati incapaci di aprire 80 meridiani, e in effetti ne avevano più o meno 70. Questo li rendeva degli immortali di stadio 7, che era il loro massimo.


Il volto di Meng Hao era arcigno mentre avanzava. Mentre diventava sempre più abituato al cielo stellato, la sua velocità aumentava. In breve tempo, non c'era quasi differenza tra questo tipo di viaggio e il muoversi intorno ad un pianeta.


Chiunque altro sarebbe stato incapace di ottenere un risultato simile. Tuttavia, basandosi sulle esperienze che Meng Hao aveva acquisito, era naturalmente in grado di adattarsi con velocità.


“Non sono molto sicuro di come siano riusciti ad interrompere il processo di teletrasporto nel primo luogo,” pensò Meng Hao, “ma questo dimostra che sono chiaramente molto potenti.


“Se il 19esimo Zio non avesse rilasciato la sua abilità divina, avrebbero potuto provare ad inchiodarlo, quindi andare dietro al loro vero bersaglio, io!


“Chi è esattamente che vuole uccidermi?” Meng Hao aggrottò la fronte, l'intento omicida lampeggiava nei suoi occhi.


“Potrebbero essere quei Prescelti con cui mi sono scontrato allora, sul Paradiso Meridionale? O la mia identità come Fang Mu è stata scoperta?


“C'è anche un'altra possibilità, cioè che i nemici abbiano rintracciato e distrutto la navicella volante semplicemente per eliminare i testimoni. Magari non ero io il loro bersaglio.” Non c'era modo per Meng Hao di essere sicuro, ma c'era anche un'altra possibilità circa i motivi dei nemici che aveva contemplato in silenzio... ma era una risposta che non osava minimamente considerare e, al contrario, si concentrò sull'avanzare alla massima velocità.


Passarono sette giorni, durante i quali gli uomini in nero continuarono a setacciare approfonditamente l'area. Un altro coltivatore in abiti neri arrivò, per un totale di tre. Nonostante i loro sforzi combinati, non c'erano risultati.


Infine, si incontrarono per conferire.


“Dannazione! Al ragazzo sono spuntante le ali ed è volato via! Non c'è traccia di lui da nessuna parte!”


“Magari ha un oggetto magico che gli permette di sopravvivere per lunghi periodi tra le stelle. Dobbiamo ampliare l'area di ricerca. Dobbiamo assolutamente rintracciarlo e ucciderlo!”


“Una volta rintracciato, quel figlio di puttana è sicuramente morto!”


I tre si diressero in tre differenti direzioni per portare avanti una ricerca più ampia.


Uno di loro finì per cercare nella zona in cui Meng Hao si trovava al momento.


Pochi giorni dopo, Meng Hao stava avanzando veloce quando, improvvisamente, cambiò espressione. Un intenso intento omicida esplose dentro di lui, e si voltò per trovare un coltivatore in abiti neri avvicinarsi a lui attraverso il vuoto.


L'uomo in abiti neri era senza espressione, e uno sfarfallio di ridicolo si poteva vedere nei suoi occhi. Prima di avvicinarsi oltre, la sua voce echeggiò.


“Ti abbiamo sottovalutato,” disse. “Non avremmo mai immaginato che potessi andare così lontano.” Mentre si avvicinava, il potere di un Immortale del settimo stadio esplose, e apparve una enorme stata dietro di lui.


La statua era alta 21,000 metri, nera come la pece. Era spaventosa a vedersi, e non aveva niente in comune con l'uomo in abiti neri.


Non era un vero Immortale, ma un falso Immortale. Tuttavia, persino un falso Immortale che aveva raggiunto il settimo stadio, e aperto 70 meridiani, possedeva una sconvolgente energia che avrebbe potuto mettere in difficoltà Meng Hao.


Gli occhi di Meng Hao lampeggiarono, con un'allarmata espressione di terrore mentre arretrava.


“C-che cosa vuoi?!” strillò forte, la voce tremante. “Io sono del Clan Fang! Mio padre è Fang Xiufeng! Come osi tentare di uccidermi!!” Era impossibile decifrare dai suoi occhi che stava effettivamente calcolando la distanza tra lui e il suo avversario.


L'uomo in abiti neri ghignò malevolo. Non rispose, ma si avvicinò, alzando la mano destra in aria. La statua dietro di lui brillò, e mandò la sua massiccia mano verso Meng Hao, con il chiaro intento di schiacciarlo a morte in un singolo colpo.


Meng Hao rimase sul posto come se fosse tanto spaventato da non ragionare, permettendo all'enorme palmo di cadere su di lui. Nello stesso momento, l'uomo in abiti neri continuò ad avanzare. Ora si trovava a meno di trecento metri di distanza.


In quell'istante, gli occhi di Meng Hao lampeggiarono di intenzione di uccidere. Trecento metri era abbastanza per lui per rilasciare le sua abilità divine. Allungò la sua mano destra e puntò verso l'avversario. Immediatamente, l'Ottava Maledizione del Sigillo del Demone venne rilasciata. Il cielo stellato si distorse e l'uomo in abiti neri fu improvvisamente bloccato sul posto.


Il sangue prese a colare dagli occhi di Meng Hao, dalle orecchie, dal naso e dalla bocca come risultato del contraccolpo causato dall'aver usato il sigillo su qualcuno la cui base di coltivazione eccedeva enormemente la sua. Tuttavia, non si vide nessuno sguardo addolorato sul suo viso, solo desiderio di uccidere. La sua espressione divenne ancora più feroce.


Nello stesso momento in cui il suo avversario fu bloccato sul posto, Meng Hao agitò la manica. Ne volò fuori un raggio nero, insieme ad una stupefacente energia, mentre il coccodrillo appariva. Inaspettatamente, anche il coccodrillo era paragonabile ad un Immortale di settimo stadio e, non appena apparve, agitò la coda. Si sentì uno scoppio mentre l'uomo in abiti neri spalancava gli occhi e spruzzava sangue dalla bocca. Poiché era troppo vicino a Meng Hao, non aveva modo di scansarsi. Non ebbe altra scelta che prendersi il colpo in pieno, quindi scattare indietro in ritirata.


“Dannazione!” disse l'uomo in abiti neri, il volto pallido. Aveva appena capito che aveva sottostimato il suo avversario, ed era stato ingannato. La battaglia non era nemmeno iniziata ed era già ferito, cosa che faceva bollire il suo intento di uccidere. Stava proprio per attaccare quando Meng Hao agitò la sua mano in un gesto ad artiglio. Apparve immediatamente una lancia lunga che aveva una impugnatura fatta con l'Albero del Mondo, e una punta di osso. Mentre la impugnava, il suo Idolo del Dharma apparve dietro di lui, e la sua base di coltivazione esplose. Ora non era più il momento di trattenersi così, in un batter d'occhio, il suo Idolo del Dharma crebbe fino a 12,000 metri.


Sul volto dell'uomo in abiti neri lampeggiò un'espressione sconcertata. Secondo il resoconto che aveva ricevuto, il suo avversario aveva il potere equivalente ad un trenta, o magari cinquanta percento di quello di un vero Immortale. Tuttavia, era ovvio che ora stava affrontando un Immortale di quarto stadio, il che era sconvolgente considerando che il suo bersaglio... chiaramente non era nella Sfera Immortale.


“Nessun dubbio che sua maestà abbia ordinato la morte di questo ragazzo. È incredibilmente perspicace e abile, e ha una base di coltivazione che sfida i Cieli! Non può essere lasciato in vita!” Lo stupore riempì il cuore dell'uomo in abiti neri mentre Meng Hao si avvicinava, l'intenzione di uccidere che brillava nei suoi occhi, Dietro di lui, il suo Idolo del Dharma avanzò e, allo stesso tempo, venne rilasciato l'Incantesimo per l’Assorbimento delle Montagne, che fece apparire un numero imprecisato di montagne, le quali si collegarono insieme a formare una catena montuosa che si schiantò sull'uomo in abiti neri.


L'uomo in abiti neri era sconvolto e, sebbene si fosse preparato a contrattaccare, il coccodrillo ruggì e si lanciò in avanti ancora. L'uomo in agiti neri, già ferito, fu costretto di nuovo in ritirata.


Si sentì un rombo e il sangue gli colò dalla bocca. Tuttavia, fu proprio in quel momento che un secondo uomo in abiti neri apparve, muovendosi verso di loro a velocità incredibile. In un batter d'occhio, era sopra di loro. Un boato risuonò dal petto dello scioccato Meng Hao che immediatamente cedette. Fu spedito barcollante all'indietro come un aquilone a cui era stato tagliato il filo, mentre vomitava sangue dalla bocca.


Non importava se la base di coltivazione di Meng Hao era molto più bassa di quella del secondo uomo in abiti neri: questi attaccò in ogni caso con il suo pieno potere. Tuttavia, quando l'uomo lo vide di nuovo, si poté notare uno sguardo sorpreso apparire sul suo volto.


“Non sei morto?” Il suo corpo lampeggiò in azione mentre attaccava ancora Meng Hao.


Il suo petto era pervaso da un intenso dolore, e il sangue continua a colare dalla sua bocca. Il suo petto era straziato, ma i suoi occhi erano ricolmi del desiderio di uccidere. Il tuo strato Eterno lo stava già curando ma, mentre accadeva, Meng Hao si accorse che un terzo uomo era apparso più lontano.


“Ce ne sono tre!” pensò, mentre un impercettibile lampo percorse i suoi occhi. Interrompendo momentaneamente il potere curativo dello strato Eterno, si trasformò in un roc dorato per evitare il secondo uomo in abiti neri. Echeggiò uno scoppio e Meng Hao si ritrasformò in forma umana, spruzzando sangue dalla bocca.


Tuttavia, proprio quando l'uomo era sopra di lui, estese rapidamente la mano destra, attraverso la quale apparve il Calderone dei Fulmini. L'elettricità danzò e un rombo echeggiò mentre svaniva per scambiare posto con il terzo uomo in abiti neri.


L'improvviso invertirsi di posizione aggravò la ferita di Meng Hao, e spruzzò altro sangue dalla bocca. Mentre arretrava ansioso, gli occhi del terzo uomo in abiti neri si illuminarono di una strana luce.


“Tesoro prezioso!”


Un bagliore si intravide anche negli occhi del secondo uomo in abiti neri. Lui e il terzo uomo in abiti neri utilizzarono il pieno esplosivo potere di un Immortale di settimo stadio quasi nel medesimo momento. Per loro, Meng Hao era qualcuno che poteva essere facilmente ucciso eppure, ancora una volta, impiegarono tutto il potere che erano in grado di utilizzare, trasformandosi in raggi di luce che scattarono verso verso di lui in rapida successione.


Assomigliavano a dei raggi di luce lampeggianti attraverso l'aria, come delle frecce che, in un batter d'occhio, furono a soli trenta metri di distanza da Meng Hao.


“Muori!” disse freddamente il secondo coltivatore. L'intenzione di uccidere lampeggiò negli occhi di Meng Hao e, improvvisamente, il suo corpo si divise in due mentre il suo secondo vero sé apparve, camminò in avanti e allargò le braccia per fare uno scudo mentre il vero sé arretrava. Quindi, colpì la borsa da trasporto per recuperare una lampada di bronzo.


Mentre questa appariva, una debole fiamma lampeggiò all'interno e una terrificante aura esplose. I due uomini in abiti neri spalancarono la bocca.




Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter                                






                                



