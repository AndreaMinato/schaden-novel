---
title: Capitolo 89 - Guyiding Triplice Pioggia [1]
pubDate: 2025-03-17T11:17:34.773Z
tags:
    - issth
---


Patriarca Affidabilità sedeva nella sua area di meditazione sigillata, le fiamme della sua collera raggiungevano i cieli. Continuava a imprecare con rabbia e dolore. Per Meng Hao, il Patriarca provava in un certo senso una sensazione di impotenza. Dopo tutto, era l'unico erede della Setta dell'Affidabilità...


“Quel piccolo bastardo è semplicemente troppo spietato. Io sono il suo Patriarca! Prima ruba metà dei miei tesori, poi sottrae la Giada del Sigillo del Demone. Dopo tutto questo, mi priva della mia energia spirituale, e poi saccheggia senza alcun pudore una delle mie lampade demoniache!!”. Non aveva quasi più fiato, tanto stava imprecando. Quando ripensò all'antica lampada demoniaca, sembrò improvvisamente preoccupato.


“Va bene, dunque, non ho disperso il veleno, è vero, ma ciò non significa che tu possa comportarti così! Una persona corretta dovrebbe essere ragionevole. Quando ho rubato tesori alle persone, ne ho prima di tutto discusso adeguatamente con loro.


Ha davvero raggiunto il tredicesimo livello di Condensazione del Qi. Molti anni fa quei bastardi dissero che chiunque non fosse al tredicesimo livello, non avrebbe potuto sottrarmi la Giada del Sigillo del Demone. All'inizio credevo che stessero solo cercando di farla sembrare misteriosa, e ne ero felice. Ovviamente quei vecchi bastardi mi hanno tratto in inganno. Se non fosse stato possibile portare via la Giada del Sigillo del Demone, dunque, anche se il mio piano avesse funzionato, non sarei stato in grado di rompere il sigillo. Ma... wow! Lui è effettivamente riuscito a raggiungere il tredicesimo livello!! E il piccolo bastardo se l'è portata via! Lo sento... il sigillo si sta indebolendo.


“Mi potrà anche mancare una delle lampade demoniache, il che riduce le possibilità di aprire il Sigillo del Demone, ma comunque era già instabile ormai da anni. E adesso, mostra ancora più segni di debolezza... Cavolo, come fanno sempre ad ingannarmi i Coltivatori del Sigillo del Demone!? Quei bastardi si comportavano così anni fa, e ora il piccolo bastardo fa lo stesso...”. Patriarca Affidabilità digrignò i denti, ma nel pensare a tutto questo si ricordò di Meng Hao che gli rinfacciava le sue stesse parole. Poi, pensò alla tenacia usata per raggiungere il tredicesimo livello di Condensazione del Qi, e non poté fare a meno di sospirare.


“Questo ragazzino fa davvero le cose secondo il mio stile. Non volevo mettermi in una brutta situazione quella volta: tu hai ingannato me. Io ho ingannato te. I vecchi bastardi della Setta del Sigillo del Demone non hanno detto la verità. Pensavano che se fossero scappati, non sarei riuscito a raggiungerli. Beh, forse era vero, ma sono riuscito perlomeno a cambiare il nome da Setta del Sigillo del Demone in Setta dell'Affidabilità. Non avrei potuto imbrogliare loro, ma magari i loro discendenti... Maledizione, se avessi saputo che Meng Hao avrebbe raggiunto il tredicesimo livello di Condensazione del Qi e ottenuto il talento latente necessario per rubare la Giada del Sigillo del Demone, mi sarei limitato a disperdere il suo veleno e lo avrei mandato via il più velocemente possibile. Così non avrebbe mai avuto l'opportunità di arrivare al tredicesimo livello. Ma se questo fosse successo, allora probabilmente io non avrei avuto la possibilità di rompere il sigillo, giusto?”. Patriarca Affidabilità era perplesso. Sebbene fosse turbato, riusciva solo a sospirare e sentirsi combattuto.


Patriarca Affidabilità aveva una personalità davvero eccentrica e non era semplice andarci d'accordo. Ovviamente Meng Hao non lo sapeva. A dire il vero, prima dello scioglimento della Setta, nessun altro lo aveva saputo. Solo coloro i quali appartenevano alla stessa generazione di Patriarca Affidabilità potevano sapere una cosa del genere. In loro, il solo citare il suo nome avrebbe suscitato un senso di odio.


Tuttavia non si possono utilizzare i metodi classici per valutare coloro i quali dispongono di una personalità eccentrica. Ad esempio, nonostante Meng Hao avesse trafugato i suoi tesori, rubato la sua energia spirituale, portato via una delle sue lampade demoniache e lo avesse irritato al punto di farlo impazzire, effettivamente provava ammirazione per lui. Non si tratta di quel genere di cosa che le persone comuni riescono a comprendere.


In realtà, se Meng Hao se ne fosse andato in sordina, Patriarca Affidabilità si sarebbe dimenticato di lui nel giro di un paio di giorni. Ma con quell'atteggiamento lo aveva profondamente impressionato. Non avrebbe mai dimenticato i sentimenti complicati e contrastanti che stava provando.


Al di fuori della Setta dell'Affidabilità, nello Stato di Zhao, la giornata era calda e soleggiata. Tuttavia, delle nuvole temporalesche si stavano formando all'orizzonte. Il viso di Meng Hao era disteso poiché sedeva a gambe incrociate sul suo prezioso ventaglio. Si alzò in volo a grande velocità.


Aveva riportato la sua base di Coltivazione al nono livello di Condensazione di Qi. Non avrebbe rivelato il grande cerchio di Condensazione del Qi a meno che non fosse stato necessario. Anche se i suoi risultati erano significativi, il veleno nel suo corpo non si era ancora dissipato. Era come avere una lisca di pesce bloccata in gola. Si sedette in silenzio a contemplare, cercando di pensare a come liberarsi del veleno.


“Dei quattro veleni, sono riuscito a sbarazzarmi di uno. Escluso il veleno dell'elisir avvelenato tricolore, gli altri saranno semplici da disperdere... Devo assolutamente capire qual è il metodo più veloce per trovare gli elisir per la dispersione del veleno.” Riguardo a ciò che era successo con Patriarca Affidabilità, l'odio e la rabbia di Meng Hao si erano già placati.


Avanzò planando, e davanti a lui il cielo fu riempito da un lungo tuono e un fulmine; cominciarono a cadere goccioloni di pioggia grandi come fagioli. La terra era ricoperta da una fitta pioggia, che rendeva ogni cosa confusa e sfocata.


Ora pioveva, ma la temperatura media era alta come sempre. Il caldo era abbastanza soffocante da rendere difficile la respirazione. Si poteva percepire un po' di frescura solo nella pioggia.


Tra la pioggia battente, Meng Hao interruppe la sua corsa e si fermò sulla cima di una montagna. Guardando verso l'orizzonte, allontanò la pioggia così che non gli cadesse addosso. Era come se si trovasse in un territorio tutto suo, separato dal resto del mondo confuso.


Guardò la terra che lo circondava e ripensò a tutte le sue esperienze degli ultimi anni. Aveva completato il grande cerchio di Condensazione del Qi, il che gli sembrava un sogno. Dopo avere pensato ad ogni cosa a lungo, sospirò.


“Mi chiedo... Mi chiedo come sta Sorella Xu adesso,” disse dolcemente nel momento in cui il suo volto apparve nella sua testa. Voltò lo sguardo nella direzione in cui pensava si trovasse il centro del Dominio Meridionale.


Alzò la sua mano destra e comparve un contenitore di giada. Su questo erano incise montagne e fiumi, ed era ricoperto di crepe. Sembrava che potesse sgretolarsi da un momento all'altro.


Questa era ciò che Patriarca Affidabilità aveva definito un portafortuna, che lui stesso aveva trovato ai piedi della montagna delle Pietre dello Spirito. Lo scrutò da vicino, poi mandò un’esigua parte della sua energia spirituale al suo interno. Non ci fu alcuna reazione.


Mormorando tra sé e sé, rimise a posto il portafortuna e tirò fuori il compatto stendardo nero. Sembrò che un barlume di energia si muovesse al suo interno. Mormorando nuovamente tra sé, aprì la bocca e soffiò via una piccola quantità di Qi dalla sua base di Coltivazione verso lo stendardo.


“Questo oggetto non è sigillato per Patriarca Affidabilità, dunque posso usarlo. In ogni caso, devo perfezionarlo un po' prima di poterne sfruttare il pieno potere...”. Lo infuse di un altro po' di Qi prima di metterlo via.


Poi, tirò fuori con attenzione la lampada ad olio accesa, all'interno della quale c'era una piccola figura seduta a gambe incrociate. Quando Meng Hao estrasse l'ardente Anima Nascente, ancora una volta dei flussi di energia spirituale si agitarono verso l'esterno.


Davanti ai suoi occhi comparvero delle fiamme, tuttavia non sentì alcun calore. Nonostante ciò, sapeva che era potente. Dopo tutto, la fiamma era forza vitale e l'Anima Nascente alimentazione.


“Questo oggetto si rivelerà estremamente utile. Posso utilizzarlo come un tesoro  salvavita!”. Pieno di entusiasmo, Meng Hao lo rinfilò nella borsa del Cosmo.


Infine, estrasse l'antico pezzo di giada. Portava con sé una sensazione di profonda antichità, come se esistesse da secoli innumerevoli.


Meng Hao lo guardò, il cuore gli batteva forte. Diresse dell'energia spirituale al suo interno,  al che comparvero nella sua testa dei caratteri. “Setta del Sigillo del Demone...”


Emersero anche dei ricordi, che però non riuscì bene a distinguere. Solo le prime tre parole erano leggibili.


Riversò una grande quantità di energia spirituale in questa, dopo di che un boato pervase la sua mente. Senza volerlo arretrò di qualche passo e smise immediatamente di riempirla di energia. Poteva affermare che chi non avesse completato il grande cerchio della Condensazione del Qi sarebbe stato in grado di vedere le prime tre parole o poco più. Per ora, lui riusciva a leggere solo la prima riga.


“Antico Dao; Desiderio Ostinato di Sigillare i Cieli; Opere di Carità per Tutti sulle Montagne; la Sofferenza del Dao Deve Arrivare alle Nove Montagne e i Nove Mari; il mio Destino è l'Aeon”. Il corpo di Meng Hao tremò e all'improvviso la sua visuale fu più chiara. La pioggia stava cadendo su di lui, ora zuppo.


Uno strano bagliore riempì i suoi occhi. Tornò a guardare il contenitore di giada. Nella sua testa riaffiorarono le immagini della tecnica Demoniaca usata da Patriarca Affidabilità e la magia Demoniaca con cui Shangguan Xiu aveva controllato l'aura del Monte Daqing.


Dopo un lungo momento di contemplazione, non riusciva ancora a capire. Si sedette a gambe incrociate e, di nuovo, inondò il contenitore di giada di energia spirituale. Per l'ennesima volta contemplò il significato più profondo delle parole.


Passò abbastanza tempo affinché un bastoncino d'incenso bruciasse. La pioggia era arrivata velocemente, e sempre velocemente passò. Meng Hao d'un tratto aprì gli occhi. Fin da bambino era sempre stato molto intelligente. Sebbene non fosse riuscito ad avere successo nella vita come allievo, una volta entrato nella Setta dell'Affidabilità, era riuscito ad avere padronanza delle tecniche magiche molto rapidamente. Non aveva bisogno di passare molto tempo ad esercitarsi. Infatti, questa era la prima volta in assoluto in cui faceva fatica a utilizzare una tecnica mnemonica.


Sembrava che questa fosse un qualcosa che necessitava di illuminazione per essere compreso. Senza questa, lo si sarebbe potuto osservare solo dall'esterno, senza accedervi.


“Le parole sembrano estremamente complesse, il loro reale significato oscuro. È come cercare di guardare dei fiori nel mezzo della nebbia, o la luna sul mare increspato...” Rifletté in silenzio per un attimo, finché i suoi occhi non iniziarono a brillare. Sollevò la testa e osservò il cielo, apparendo un po' titubante.


Trascorse altro tempo. Finalmente, nei suoi occhi si fece spazio la determinazione. Balzò in piedi, e sotto di lui comparve una spada volante nel momento in cui si lanciò versò l'orizzonte.


“Se riesco a raggiungere la Stabilità della Consistenza, poi posso volare per lunghi periodi. Sarebbe molto meglio di così”. Il vento colpiva il suo volto mentre planava. Dopo poco, lo slancio della spada volante iniziò a dissolversi. Meng Hao scese sulla terra e continuò a correre.


Il tempo scorreva lento. La prima volta che aveva lasciato queste montagne, era al sesto livello di Condensazione del Qi e ci erano voluti due giorni per farlo. Adesso, era parte del grande cerchio della Condensazione del Qi e ci impiegò solo un'ora. Molto presto si ritrovò fuori dalle montagne: era arrivato sul Mare del Nord [2].


Ancora una volta si trovò in piedi sulla riva, guardando verso il lago. Fece un bel respiro, e poi, con il viso colmo di sincerità, intrecciò le mani e per due volte si inchinò profondamente.


Il primo inchino fu per la generosità del Mare del Nord nell'aver manifestato il Dao e nell'averlo aiutato a superare il suo ostacolo.


Il secondo, per la volta in cui il Mare del Nord lo aveva aiutato nello scontro con Ding Xin, quando gli aveva salvato la vita e lo aveva fatto rinascere.


“Ho già ripetuto per due volte la mia promessa, quindi non la dirò nuovamente. È stata impressa sul mio cuore”. Levò il capo, con lo sguardo rivolto al centro del lago. Dopo qualche istante, chiuse gli occhi e si sedette a gambe incrociate per meditare. Nella sua testa comparve la tecnica mnemonica della tavola di giada.


“Antico Dao; Desiderio Ostinato di Sigillare i Cieli; Bontà per Tutti sulle Montagne; la Tribolazione del Dao Deve Arrivare alle Nove Montagne e i Nove Mari; il Mio Destino è l'Aeon”. Passò molto tempo, e le parole continuarono a risuonare nella sua mente. Eppure, ancora non ne riuscì a capire il significato.


Il tempo trascorse ancora mentre Meng Hao continuava a cercare di decifrare il senso delle parole. Ad un tratto, una sonora risata riecheggiò dall'altra parte del lago.


“Signorino, vuoi attraversare il mare?”


Meng Hao alzò la testa e vide avvicinarsi un'imbarcazione. C'era un vecchio con indosso un impermeabile tessuto frettolosamente. All'interno c'era anche una bambina, di otto o nove anni, con gli occhi grandi. Quando guardò Meng Hao, sul suo volto comparve un sorriso innocente.


Meng Hao sorrise, intrecciando le mani e inchinandosi verso il vecchio e la bambina. Poi balzò sulla spada volante e andò dritto verso di loro. Scese sulla barca.


Come in precedenza, una bottiglia di alcol era tenuta in caldo. La bambina la prese e ne versò un bicchiere a Meng Hao, ma non glielo porse. Poggiò il mento sulle mani e guardò verso di lui.


“Perché sei tornato, Fratellone?” disse, con voce limpida e pura. “Sei venuto a trovare Guyiding Triplice Pioggia?”


Meng Hao la fissò con perplessità.


“Guyiding Triplice Pioggia è il mio nome. Ma non puoi dirlo a nessuno, okay Fratellone?” rise e gli fece l'occhiolino, in modo affascinante.


Meng Hao sorrise e riunì le sue mani in un inchino ancora una volta, poi accettò il bicchiere di alcol.


Il vecchio rise mentre la barca continuava a viaggiare verso il centro del lago. Rivolse ancora lo sguardo a Meng Hao. “Non ci siamo visti per molti giorni. Signorino, il tuo atteggiamento è molto migliorato rispetto al passato. Vai verso l'altra sponda questa volta?”


“Io, della generazione corrente, non sono qui per attraversare il lago,” disse appena Meng Hao, bevendo un sorso di alcol. “Sono qui per chiarire dei dubbi”.


NOTE:


[1] Nella versione originale del capitolo, Er Gen sfidò i lettori a comprendere il significato del nome di Guyiding Triplice Pioggia. Vi fu un acceso dibattito. Di seguito, la scomposizione del nome:


- caratteri cinesi: 古乙丁三雨;


- traslitterazione: Gu Yi Ding San Yu;


- caratteri:


古 – Gu – antico, vecchio;


乙 – Yi – secondo; secondo tronco celestiale; piegato; sinuoso;


丁 – Ding – cognome; uomo; quarto tronco celestiale;


三 – San – tre;


雨 – Yu – pioggia.



