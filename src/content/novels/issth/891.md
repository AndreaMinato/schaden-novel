---
title: Capitolo 891 - Le fiamme divine inceneriscono gli Immortali!
pubDate: 2025-03-17T11:17:35.008Z
tags:
    - issth
---


I due uomini spalancarono la bocca e cercarono immediatamente di scappare. Erano in una situazione pericolosa ma, considerando le loro basi di coltivazione, non era possibile per loro spostarsi di lato. Tuttavia, fu a quel punto che gli occhi di Meng Hao lampeggiarono di un bagliore malvagio.


Mandò immediatamente un messaggio con il suo senso divino: “Secondo vero sé, detona!!”


Gli occhi del suo secondo vero sé lampeggiarono, e le sue braccia si bloccarono. In un batter d'occhio, si fece auto-detonare. Era l'auto-detonazione dell'anima di un vero Immortale e del corpo carnale di Meng Hao, così come della volontà Diabolica al suo interno. Un'esplosione scosse le stelle, e una luce brillante si diffuse in tutte le direzioni, quasi come un sole.


BOOOMMMM!


L'improvvisa detonazione del vero sé di Meng Hao era una mossa decisiva che poche altre persone avrebbero pensato di utilizzare. Tuttavia, Meng Hao aveva praticato la coltivazione per molti anni, e aveva già sperimentato molte situazioni mortali. A causa della sua personalità decisa, non esitò nemmeno un istante a far detonare il suo secondo vero sé.


I due coltivatori in abiti neri erano sul punto di scappare, ma l'auto-detonazione era qualcosa che riuscì a scuotere persino loro. Il sangue spruzzò dalle bocche di entrambi mentre perdevano la loro possibilità di ritirarsi.


Nello stesso momento, una furiosa intenzione di uccidere si poté vedere negli occhi di Meng Hao. Tenne in mano la lampada di bronzo, quindi soffiò. Una piccola parte del suo respiro strofinò contro la lampada, facendo espandere improvvisamente la fiamma al suo interno. Immediatamente, un mare di fiamme si creò davanti a Meng Hao.


Le stelle tremarono mentre il mare di fiamme infuriava.


Non si espansero per molto, soltanto di una dozzina di metri. Tuttavia, in quello spazio, le fiamme scioccanti fecero distorcere e increspare ogni cosa. Da lontano, il mare di fiamme assomigliava ad una fiera farfalla che diffondeva la distruzione mentre sbatteva le ali.


I due uomini in nero lanciarono degli urli pietosi. Provarono ad utilizzare degli oggetti magici per difendersi, ma persino l'oggetto magico del terzo uomo in abiti neri venne immediatamente distrutto. Le fiamme riempirono i loro corpi, e la loro pelle si screpolò e bruciò.


La potenza della fiamma andò completamente oltre le aspettative di Meng Hao. Alla fine, il fuoco impiegò soltanto un paio di respiri di tempo a incenerire completamente i due uomini in abiti neri, i quali erano eccellenti in termini di velocità. Uno di essi, un momento prima di morire, usò una abilità divina unica per far avvizzire rapidamente il suo stesso corpo e mandare un'esplosione di energia al di fuori.


“Moriremo insieme!” ululò. L'energia insorse verso Meng Hao, avviluppandolo completamente.


L'intero corpo cominciò a tremare, mentre un massiccio potere distruggeva la sua pelle. Nell'esatto momento in cui il suo corpo esplose, il suo strato Eterno entrò in azione. L'unica cosa rimasta era la lampada di bronzo. In quel momento, il secondo uomo in abiti neri si trasformò, infine, in cenere e la sua anima si disperse. In quell'ultimo momento prima di morire, non c'era rimpianto nei suoi occhi: aveva portato a termine la sua missione.


I due uomini erano inceneriti, e persino le loro borse da trasporto si erano trasformate in polvere.


Qualsiasi presenza della loro esistenza era stata completamente eliminata.


Più lontano, il primo uomo in abiti neri era ancora intrappolato dal coccodrillo. Quando vide cosa era appena accaduto, la sua mascella cascò per lo stupore ed il terrore.


“Che fuoco è quello!?!?”


Non si sarebbe mai aspettato che la persona contro cui si stava mettendo fosse così terrificante. Soltanto per ucciderlo, due suoi compatrioti, entrambi immortale di Stadio sette, erano stati uccisi e persino costretti a porre fine alle loro vite pur di portare a termine la missione.


Quelle fiamme lasciarono il volto dell'uomo dagli abiti neri completamente grigio cenere, il cuore che batteva all'impazzata. Ora era ancora più terrorizzato di prima e, in realtà, si rallegrava per non essere stato così frettoloso nel suo attacco precedente. Se lo fosse stato, probabilmente adesso sarebbe morto.


“Questo Meng Hao è pericoloso! Ha veramente fatto detonare il suo stesso clone per uccidere i suoi avversari! Se non fosse stato per la sua capacità decisionale, entrambi sarebbero stati in grado di fuggire. In base alla loro base di coltivazione, non sarebbe dovuto riuscire a distruggerli sia nel corpo che nello spirito.


“Se non avesse incontrato una fine prematura, allora avrebbe sicuramente potuto diventare famoso attraverso la Nona Montagna e Nono Mare!


“Beh, è un peccato che sia dovuto morire!” Uno sguardo ingordo gli apparve negli occhi. Persino mentre combatteva il coccodrillo, guardò verso la lampada di bronzo,con un pezzo di carne sanguinolenta che vi posava sopra. Accanto ad esso c'era la borsa da trasporto di Meng Hao.


“Quel tesoro prezioso ora appartiene a me! Anche quel Calderone dei fulmini con poteri di trasposizione.


“In più, ora otterrò tutto il merito per aver ucciso Meng Hao!” Tuttavia, proprio in quel momento di eccitazione, il suo volto si riempì di incredulità: “Impossibile!”


In quel momento, il corpo sbrindellato e ridotto a pezzi sanguinolenti di Meng Hao si riformò. Un'aura antica, che portava la sensazione di Eternità, si diffuse. In un solo momento fu completamente riformato, come nuovo!


Il suo volto era pallido, ma i suoi occhi lampeggiarono del desiderio di uccidere. Guardò in alto verso l'uomo in abiti neri, l'espressione fredda, come se stesse osservando un uomo morto. Il volto dell'uomo in abiti neri crollò e, nonostante il livello della sua coltivazione, venne riempito di terrore, tanto da voler fuggire. Per sua sfortuna, il coccodrillo divenne matto pur di bloccargli stra strada.


Meng Hao colpì freddamente la sua borsa da trasporto per recuperare alcuni abiti, che indossò rapidamente. Quindi ripose la lampada di bronzo nella sua borsa da trasporto. La scintilla al suo interno era decisamente più fievole: probabilmente avrebbe potuto usarla ancora una, o due altre volte.


Dopo aver riordinato, Meng Hao guardò nel punto in cui il suo secondo ero sé era esploso. Agitò la sua mano, facendo convergere verso di lui tutti i frammenti di sangue e carne. L'anima del vero Immortale non si era completamente dissipata, sebbene si fosse ridotta fino al dieci percento del suo potere precedente. Tutto ciò che restava del suo corpo era un ammasso di sangue, all'interno del quale c'era la volontà diabolica completamente fusa. Il tutto sembrava un cuore nero.


Dopo averlo sigillato e riposto, Meng Hao si diresse verso il coccodrillo e l'uomo in abiti neri.


Aveva subito delle perdite considerevoli in questa battaglia ma era sopravvissuto grazie al suo strato Eterno. Se non avesse fatto i sacrifici che aveva sostenuto, ora sarebbe sicuramente morto.


L'uomo in abiti neri lo guardò, il cuore pieno di paura. Meng Hao assomigliava ad un antico amico mentre si avvicinava lentamente.


L'uomo in abiti neri era completamente sotto shock e aveva già subito delle ferite. Il suo cuore era in subbuglio mentre il coccodrillo gli morse improvvisamente la gamba, provocando uno scricchiolio che si innalzò mentre gli spezzava l'arto. Fu in quel momento che arrivò Meng Hao, un vortice rosso sotto i suoi piedi. Il vortice si ingrandì ancora di più fino ad assomigliare ad un mare di sangue.


“Non ti avvicinare!” ululò l'uomo in abiti neri. Tentò di ritirarsi, ma il coccodrillo lo aveva inchiodato ed era stato ferito di nuovo. A questo punto, non poteva nemmeno liberare il pieno potere della sua base di coltivazione: ormai era al pari di un Immortale di quinto stadio.


Meng Hao si mosse a velocità incredibile, il mare di sangue sotto ai suoi piedi che diventava sempre più grande. Alla fine, il mare si sangue si agitò in un enorme vortice che circondò Meng Hao fino a che non divenne più visibile.


BOOM!


L'uomo in abiti neri eseguì un incantesimo, liberando una abilità divina che si schiantò nel mare di sangue. Iniziò a separarsi, ma riprese a formarsi. Il volto dell'uomo in abiti neri era pallido ed eseguiva incessanti gesti di incantesimi e attacchi ininterrotti, Continuava a cercare di ritirarsi ed era ripetutamente tormentato e ferito dal coccodrillo.


La sua voglia di combattere era svanita già da tempo. La morte dei suoi due compagni aveva provocato un duro colpo, quindi Meng Hao era tornato in vita, il che era stato uno shock ancora più intenso.


Come se non bastasse, poco importava come attaccasse, il vortice del mare di sangue di Meng Hao non poteva essere distrutto. Ogni volta che iniziava a separarsi, si riformava rapidamente. Nello spazio di un paio di respiri di tempo, il vortice del mare di sangue raggiunse l'uomo in abiti neri quindi iniziò ad avvolgerlo.


Echeggiarono scoppi, accompagnati dai raccapriccianti urli smorzati dell'uomo in abiti neri. Il vortice collassò, quindi esplose di nuovo. Ogni volta che collassava si riformava, fino a che, gradualmente, gli strilli diminuirono di volume. Dopo che fu passato abbastanza tempo da bruciare un bastoncino di incenso, gli strilli svanirono.


Dopo un istante, il mare di sangue cominciò a ritirarsi, trasformandosi ancora una volta in Meng Hao. Davanti a lui c'era il corpo essiccato dell'uomo in abiti neri, il quale fissava con grandi occhi vuoti. Il suo corpo e il suo sangue, la sua base di coltivazione, e persino la sua anima erano stati prosciugati.


Il volto di Meng Hao era arrossato mentre galleggiava tra le stelle, gli occhi chiusi. Dopo un lungo momento, aprì gli occhi e sembrò esausto. Tuttavia, persino in quell'espressione esausta si poteva vedere il desiderio di uccidere.


“Così, provengono veramente... dal Clan Fang!!” Alla fine, Meng Hao aveva usato una delle abilità della Grande Magia del Demone di Sangue, una terrificante abilità divina con degli effetti collaterali potenzialmente mortali, che richiedeva soltanto un po' di tempo per essere seguita.


Si trattava di un'abilità che lo lasciava completamente vulnerabile agli attacchi esterni, motivo per cui non la aveva mai usata prima, una abilità divina che gli permetteva di assorbire completamente le memorie della sua vittima.


“Che carini” pensò “e che clan adorabile. Non sono ancora arrivato, e già hanno mandato qualcuno ad uccidermi….


“Chiaramente, qualcuno non vuole che torni vivo al Clan Fang….


“E' un peccato che qualcuno abbia usato una tecnica per cancellare la memoria su questo coltivatore in abiti neri, rendendo impossibile identificare chi ha dato l'ordine di uccidermi. Chiaramente questa persona ha veramente paura di me.” Meng Hao sorrise, sebbene fosse un sorriso un po' sinistro.


Da questo momento, non era più il Meng Hao che si era riunito con suo padre e sua madre, e che poteva contare sul loro aiuto. Era tornato ad essere se stesso, che correva libero, e che poteva dipendere soltanto da se stesso.


“Più qualcuno vuole impedirmi di tornare vivo, più mi viene voglia di arrivare al Clan Fang” pensò, gli occhi lampeggianti di intento omicida. Gradualmente, l'intenzione di uccidere svanì nei recessi della sua mente. Aprì la borsa da trasporto dell'uomo in abiti neri, ma dentro non c'era nulla, a parte una navicella volante.


La navicella volante funzionava con le pietre dello spirito, e gli avrebbe permesso di proseguire attraverso le stelle. Finché aveva a disposizione pietre dello spirito, avrebbe funzionato. Sfortunatamente, a causa della qualità di costruzione e della formazione dell'incantesimo che lo attivava, la sua funzionalità era limitata. Tuttavia, pietre dello spirito di qualità elevata avrebbero dovuto permettergli di muoversi più velocemente.


Dopo aver visto la navicella volante, Meng Hao la esaminò attentamente. In seguito, dopo aver determinato che non c'erano stupide trappole o altri pericoli simili, la marchiò con il suo senso divino, quindi agitò la mano, facendo aumentare la navetta di dimensioni. Quando raggiunse i trenta metri di lunghezza, si sedette all'interno quindi, sopprimendo il dolore che sentiva, sistemò una pietra dello spirito di alto livello sulla sua superficie. Si sentì un rombo mentre la navicella iniziava ad avanzare.


Nello stesso tempo, da un'altra parte nel cielo stellato, un altro uomo in abiti neri la cui base di coltivazione superava la Sfera Immortale si fermò improvvisamente sul posto. Alzò la sua mano destra e tre contenitori di giada apparvero attraverso di essa.


“Morti? Ho mandato quei tre ad uccidere un coltivatore della Sfera dello Spirito e hanno finito per farsi uccidere? Qualcun altro ha interferito?” Dopo un momento di silenzio, l'uomo in abiti neri continuò ad avanzare alla massima velocità, con l'intenzione di cercare Meng Hao personalmente.


“Pur di riuscire ad uccidere Meng Hao, sua eccellenza ha persino mandato delle persone per impedire al 19esimo Principe di interferire. Tutto per questa opportunità. Il fallimento non è un'opzione. Meng Hao... deve morire! Non deve arrivare vivo sul Pianeta Vittoria dell'Est!”
                                


                                



