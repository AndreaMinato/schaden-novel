---
title: Capitolo 893 - Tanto Vale Fare una Scenata!
pubDate: 2025-03-17T11:17:35.009Z
tags:
    - issth
---


Il Cancello dei Cieli dell’Est era l’unico cancello che aveva un grande numero di coltivatori allineati lì di fronte. I cancelli della Chiesa del Dio Marionetta e la Chiesa dell’Orchidea di Sangue non avevano nessuna fila, neanche il cancello del clan Fang.


“Fratello Maggiore Meng, l’unico modo di mettere piede sul Pianeta Vittoria Orientale è attraversare questo cancello. Io sono in realtà del Pianeta Vittoria Orientale e anche se la setta della Medicina Immortale non ha un cancello, ho dei privilegi speciali. Tuttavia, dato che questa è la tua prima volta qui, aspetterò in fila con te.” Feng Xun finì il discorso giungendo le mani e inchinandosi.


Meng Hao giunse le mani in ringraziamento e i due presero il loro posto alla fine della fila. Guardava tutto quello che succedeva e rifletté su quanto era completamente differente questo posto dal Pianeta Paradiso Meridionale.


Il Pianeta Vittoria Orientale era enorme e l’accuratezza di quanto fosse protetto, come pure quanto fosse tutto ordinato, andavano a creare un senso di severità a ogni cosa. Sembrava esserci anche un eccesso di regole.


Ogni coltivatore che entrava nel pianeta veniva ispezionato attentamente. Solo i membri delle sette del Pianeta Vittoria Orientale godevano di ogni sorta di trattamento speciale e il trattamento più speciale di tutti era riservato al Clan Fang.


Mentre Meng Hao stava in piedi alla fine della linea, notò che praticamente tutti i coltivatori intorno a lui erano nel Reame Immortale, anche se la maggior parte era solo al secondo o terzo stadio. Erano pochi quelli al quinto stadio o superiore. Per di più, anche se sembrava che ce ne fossero un gran numero, erano tutti Falsi Immortali.


Dopo tutto, solo coltivatori nel Reame Immortale potevano mettere piede nel cielo stellato. Coltivatori al Reame Spirituale potevano andarci solo temporaneamente.


Mentre il tempo passava, i coltivatori in fila lentamente passarono attraverso il Cancello dei Cieli dell’Est. Meng Hao rimase sul posto, la sua espressione calma, mentre vedeva i coltivatori consegnare pietre spirituali in cambio di medaglioni di giada.


Occasionalmente, vari coltivatori della Chiesa del Dio Marionetta o la Chiesa dell’Orchidea di Sangue ritornavano dalle stelle, per poi sparire nei cancelli riservati alle loro sette. Ogni tanto, delle persone uscivano anche da quei cancelli.


Quattro ore passarono relativamente in fretta. Presto, Meng Hao si trovò di fronte alla fila, con sole sette persone davanti a lui. Non ci volle molto prima che il loro turno giunse. Fu in questo momento che delle increspature improvvisamente si diffusero in alto nel cielo stellato. In un battito di ciglia, otto fasci di luce si lanciarono in basso.


Erano otto coltivatori, vestiti con vesti lussuose, ridevano e chiacchieravano mentre procedevano, con tanto conforto da sembrare come se stessero attraversando il giardino di casa loro. I due coltivatori nella posizione anteriore sembravano contenti, pieni di energie e con basi di coltivazione straordinarie. Emanavano un’aria elitaria.


“Guarda, persone del Clan Fang!” Feng Xun bisbigliò a Meng Hao. “Riconosco i due nella parte frontale. Provengono da una linea di sangue collaterale del Clan Fang, che è seconda solo al ramo diretto del clan.”


I coltivatori nell’area iniziarono immediatamente a bisbigliare tra di loro. L’espressione di Meng Hao non cambiò, anche se un tremolio appena percepibile poteva essere visto nei suoi occhi.


Quando le centinaia di coltivatori raccolti di fronte al Cancello dei Cieli dell’Est videro gli otto appena arrivati, le loro espressioni diventarono solenni. Immediatamente fecero un passo avanti, giunsero le mani, e si inchinarono profondamente.


“Saluti, Principi.”


I due coltivatori nella posizione frontale tra gli otto sorrisero e poi si voltarono verso una giovane donna del loro gruppo.


“Sorella minore Hong,” disse uno di loro, sorridendo, “il 19simo Zio sta aspettando da un po’ di tempo che tu tornassi dal tuo allenamento!”


La giovane donna carina sorrise in risposta. Poi lei e il resto del gruppo camminarono oltre i coltivatori inchinati, annuendogli mentre si dirigevano verso il cancello del Clan Fang. Uno ad uno, passarono attraverso il cancello e mentre lo facevano, luccicanti fasci di luce si innalzarono nell’aria. L’altezza di ogni fascio di luce era diversa e quando la giovane donna che era stata chiamata Sorella Minore Hong attraversò il cancello, la luce venne sparata in aria fino a raggiungere i trecento metri.


Espressioni di invidia potevano essere viste sulle facce dei coltivatori intorno a Meng Hao mentre discutevano degli avvenimenti a bassa voce.


“Un Raggio di Linea di Sangue del Cancello alto 300 metri! Quella giovane donna… ha sicuramente un’alta posizione nel Clan Fang! Può essere che sia QUELLA Fang Hong [1] !?”


“Probabilmente sì. Il cancello del Clan Fang si apre solo aimembri del Clan Fang e più concentrata è la linea di sangue, più alto sarà il fascio di luce!”


“L’anno scorso sono stato così fortunato da rubare un’occhiata al Principe Wei. Quando ha attraversato il cancello del Clan Fang, il raggio del Cancello era alto 24,000 metri! Fu spettacolare!”


Ovviamente, nonostante la loro invidia, non c’era nulla che potessero fare per alterare l’origine della loro linea di sangue. Anche se fossero diventati discepoli della Fazione esterna del Clan, possedere sangue del Clan Fang era un onore che non avrebbero potuto avere lo stesso.


Feng Xun era un discepolo della Setta della Medicina Immortale, ma anche lui stava sospirando con invidia. Poi iniziò a spiegare tutti i vantaggi di essere un membro del Clan Fang sul Pianeta Vittoria Orientale a Meng Hao. Ovviamente, nonostante tutto quello che stava dicendo, era lo stesso possibile capire quanto fosse fiero della sua identità.


“Il Clan Fang può essere potente, ma io non lascerò mai la Setta della Medicina Immortale,” concluse.


Meng Hao ascoltò in silenzio la spiegazione di Feng Xun.


Alla fine, i coltivatori inchinati si alzarono. Le loro espressioni ingrazianti diventarono ancora una volta solenni, iniziando di nuovo a raccogliere pietre spirituali dalla fila di coltivatori in cambio del permesso di entrata.


Finalmente, Meng Hao si trovava direttamente di fronte al cancello. Il coltivatore responsabile per la raccolta delle pietre spirituali aveva una voglia nera sulla fronte, facendolo sembrare alquanto feroce mentre fissava Meng Hao.


“Quanto hai intenzione di rimanere?” chiese. “Se non hai un medaglione identificativo, allora dovrai pagare 100 pietre spirituali al giorno. Se eccedi un mese, il prezzo aumenta a 1,000 al giorno. Dopo due mesi, il prezzo diventa 10,000 al giorno.”


Meng Hao si accigliò. Aveva sentito i prezzi menzionati prima, quando era più indietro nella fila, sembravano estremamente costosi. Diversamente, se si possedeva un medaglione identificativo, allora il prezzo era di sole 10 pietre spirituali al giorno.


“Non ho il medaglione identificativo,” borbottò Meng Hao, consegnando cento pietre spirituali.


“Un giorno?” Il coltivatore con la voglia nera sogghignò leggermente. Negli anni, aveva incontrato molti coltivatori che avevano dichiarato di voler restare solo un giorno, ma che in verità erano intenzionati a rimanere più a lungo, che volevano evitare di pagare le pietre spirituali.


Persone del genere finivano per essere arrestate dal Clan Fang, per poi finire per pagare ancora più pietre spirituali.


L’uomo squadrò su e giù Meng Hao, poi gli lanciò un medaglione di controllo bianco e guardò Feng Xun, che si trovava più in dietro.


Il portamento di Feng Xun al momento era diverso da quello che aveva usato prima con Meng Hao. Sembrava leggermente fiero ed arrogante mentre lanciava ilo suo medaglione all’uomo. Non appena il coltivatore vide il medaglione di controllo, un sorriso apparve sulla sua faccia, e, nonostante non giunse le mani nel modo in cui aveva fatto per i membri del Clan Fang, lo trattò ovviamente in modo diverso rispetto a Meng Hao.


Meng Hao teneva il medaglione di controllo bianco in mano mentre si dirigeva verso il Cancello dei Cieli dell’Est. Non appena mise piede oltre il cancello, una potente forza repellente si innalzò, avvolgendolo e spingendolo via dal cancello.


Questa scena fece immediatamente apparire espressioni di compassione sulle facce dei coltivatori in fila. Feng Xu spalancò la bocca per lo shock, poi improvvisamente sembrò realizzare qualcosa, accigliandosi involontariamente. I coltivatori che facevano la guardia fuori dal cancello, emanarono immediatamente le loro basi di coltivazione e circondarono Meng Hao.


“Respinto dal Cancello dei Cieli dell’Est, huh? Sembra che tu abbia qualche cattiva intenzione! Vieni con noi. Se le investigazioni proveranno la tua innocenza, allora sarai ovviamente rilasciato!”


“Il Cancello dei Cieli dell’Est respinge solo persone che nutrono pensieri maligni. La tua base di coltivazione non è molto alta, quindi se ci resisti, semplicemente ti uccideremo!”


I coltivatori che facevano la guardia, lo guardavano tutti con occhi freddi.


Meng Hao si accigliò e guardò in basso alla placca identificativa che aveva in mano. Un momento fa, aveva chiaramente percepito che il motivo per cui era stato ostacolato dal Cancello dei Cieli dell’Est era a causa del medaglione di giada, non a causa sua.


Feng Xun si avvicinò immediatamente, non dimenticandosi di accennare la sua identità mentre leniva la questione. Dopo che ebbe finito di parlare, il coltivatore con la voglia nera, quello che aveva dato a Meng Hao la placca di giada, parlò.


“Dato che il Compagno Daoista Feng qui è disposto a garantire per te, possiamo tralasciare l’investigazione. Lascia solo 10,000 pietre spirituali come cauzione e lasceremo perdere la questione.” I suoi occhi straripavano di disprezzo mentre guardava Meng Hao, senza medaglione identificativo e con una bassa base di coltivazione, era ovviamente incappato in problemi all’esterno e ora stava provando a cercare rifugio su Pianeta Vittoria Orientale.


Se Meng Hao fosse stato generoso dall’inizio, consegnando 10,000 pietre spirituali in cambio del diritto di rimanere, allora non gli avrebbe causato nessun problema. Tuttavia, stava ovviamente chiedendo un favore a Pianeta Vittoria Orientale , eppure allo stesso tempo stava facendo l’avaro. Ogni volta che i coltivatori che controllava il cancello si imbattevano in persone del genere, si assicuravano di dargli una lezione.


Ovviamente, se Meng Hao avesse avuto un’incredibile base di coltivazione, allora non avrebbero osato fare qualcosa del genere. Ma con la sua base di coltivazione corrente, era decisamente il tipo a cui avrebbero dato del filo da torcere.


Se non fosse per il fatto che non avrebbero fatto nulla per offendere Feng Xun personalmente, avrebbero sicuramente fatto qualsiasi cosa in loro potere per approfittarsi di Meng Hao.


L'intento omicida tremolò negli occhi di Meng Hao. Non avrebbe mai immaginato che essere un po’ avaro e consegnare troppe poche pietre spirituali per il pedaggio avrebbe causato tutta questa confusione.


Specialmente perché… questa era casa sua, il Clan Fang del Pianeta Vittoria Orientale.


Specialmente perché… aveva incontrato parecchi contrattempi nel suo viaggio, persino persone che cercavano di rintracciarlo e ucciderlo. Tutte queste emozioni che si stavano scontrando nel cuore di Meng Hao erano ora sul punto di farlo esplodere.


Originariamente, il suo piano era di andare sul Pianeta Vittoria Orientale, dare un’occhiata in giro per un po’ e poi andare al Clan Fang. Ma in questo momento, cambiò idea. Adesso che era finalmente arrivato su Pianeta Vittoria Orientale, non doveva più tenere un basso profilo. Era il momento per lui di vedere esattamente chi era che voleva ucciderlo!


Sogghignò freddamente, diede un colpetto alla sua borsa da trasporto, e fece uscire 10,000 pietre spirituali tintinnanti che andarono a formare una piccola montagna.


I coltivatori circostanti che proteggevano il Cancello dei Cieli dell’Est guardavano con freddi sorrisi. L’uomo con la voglia nera afferrò le pietre spirituali e poi lanciò a Meng Hao una placca di giada.


“Se lo avessi fatto dall’inizio ti saresti risparmiato un sacco di problemi. Ora, puoi entrare nel Pianeta Vittoria Orientale.”


Feng Xun velocemente si avvicinò a Meng Hao e mormorò, “Ho dimenticato di accennarlo prima, Fratello Maggiore Meng. Queste non sono guardie ordinarie, sono membri del Ramo Esterno del Clan Fang… Se solo avessi speso un po’ più soldi, non ti avrebbero trattato in quel modo.


“Ma, tu hai comprato solo un giorno sul pianeta e non avevi nemmeno un medaglione identificativo…” Dentro di lui, Feng Xun stava scuotendo la testa; se non fosse che Meng Hao gli aveva salvato la vita in precedenza, non sarebbe mai intervenuto a garantire per lui.


L’espressione di Meng Hao era la stessa di sempre mentre guardava Feng Xun e diceva freddamente, “Tante grazie per la tua assistenza in quella situazione, Fratello Maggiore Feng. Tuttavia, su Pianeta Vittoria Orientale, se qualcuno prende le mie pietre spirituali, mi ripagheranno cento volte di più.”


Le sue parole lasciarono Feng Xun a bocca aperta.


Meng Hao si voltò e si diresse non verso il Cancello dei Cieli dell’Est, ma nella direzione del cancello del Clan Fang.


Questo lo fece immediatamente risaltare agli occhi dei coltivatori nell’area che lo iniziarono a fissare scioccati.


Le cento guardie e più lo guardarono anche loro scioccate.


“È pazzo questo tizio? Si sta dirigendo veramente verso il cancello del Clan Fang?”


L’uomo con la voglia nera sogghignò e disse, “Che avventatezza! Bene, se cerca di entrare a forza nel cancello del Clan Fang, allora sarà schiacciato a morte. Non dobbiamo fare nulla.”


La faccia di Feng Xun impallidì immediatamente mentre si affrettava in avanti.


“Fratello Maggiore Meng , è… è impossibile per te entrare in questo cancello! Se non hai il sangue del Clan Fang dentro di te, allora sarai ucciso!!”


Meng Hao non prestò attenzione e in un battito di ciglia, si trovò di fronte al cancello. Mentre tutti gli altri coltivatori guardavano sorpresi, lui sollevò il piede e fece un passo oltre il cancello.




NOTE:


1. Il nome di Fang Hong in cinese è 方虹 fāng hóng. Hong significa arcobaleno.




Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter


                                



