---
title: Capitolo 895 - Lui è… Tornato!
pubDate: 2025-03-17T11:17:35.009Z
tags:
    - issth
---


“21,000 metri!! Nella corrente generazione del Clan Fang, non ci sono nemmeno dieci persone in grado di far apparire un Raggio del Cancello di 21,000 metri! Oggi… ce n’è un’altra! Chi è questa persona?”


“È sicuramente qualcuno della linea di sangue ausiliaria. Sono sicuro all’ottanta percento che sia Tao’er.”


I membri del Clan Fang fuori dal Cancello dei Cieli dell’Est erano esterrefatti. Nel frattempo, sul Pianeta Vittoria Orientale, sette rintocchi di campana erano risuonati nelle orecchie dei membri del Clan Fang. Fu in questo momento che il 19esimo Zio di Meng Hao, che sedeva vicino al lago mentre beveva l’alcol, improvvisamente tremò. Lentamente abbassò la fiasca e guardò in su verso il cielo.


“Sette rintocchi di campana…” pensò. “Chi è che ha messo piede nel cancello del Clan Fang per la prima volta? Può essere… che sia Hao’er?!?!” Il 19esimo Zio improvvisamente si alzò in piedi e mosse la sua mano. Il giovane uomo che stava lì appeso a testa in giù emise uno strillo mentre il 19esimo Zio lo afferrava e volò in aria.


“Papà! Papà, è stata colpa mia! Ho commesso un errore…” Il 19esimo Zio lo ignorò completamente, trasportandolo con sé mentre si dirigeva al Cancello dei Cieli dell’Est. Doveva vedere se questo nuovo arrivato… era davvero Meng Hao!


Nel frattempo, nel palazzo ancestrale del Clan Fang, c’era un altro salone del tempio in cui sedevano due persone. Uno era un vecchio uomo, l’altro leggermente più giovane. Sedevano a gambe incrociate, mentre ascoltavano i rintocchi della campana.


Gli occhi del vecchio uomo si aprirono, poi disse con freddezza, “Vai a vedere da che linea di sangue proviene questa persona. Se è la nostra, allora non importa. Se cosi non fosse… chiedile di venire qui; posso sempre adottare un altro nipote.”


L’espressione dell’uomo di mezza età era dignitosa e assomigliava in qualche modo a Fang Xiufeng. Annuì, poi si allontanò e scomparve. Quando riapparve, era in alto nel cielo.


I suoi occhi brillavano luminosi.


“Talento latente con un Raggio del Cancello alto 21,000 metri. È solo leggermente più basso del mio ragazzo, rendendo questa persona degna di diventare il suo fratello minore.”


Allo stesso tempo, nelle profondità della terra sotto il palazzo ancestrale del Clan Fang, c’era una caverna Immortale. Era piena di qi Immortale, la ragione era che l’intera caverna… era costituita da giada Immortale!


Un giovane uomo a torso nudo sedeva a gambe incrociate all'interno, circondato da nove vecchi uomini avvizziti legati con catene di ferro a loro volta connesse ad una formazione di incantesimo. Strillavano acutamente mentre il qi Immortale fluiva fuori da loto per entrare poi nella formazione di incantesimo, finendo quindi nel giovane uomo.


C’erano altri tre vecchi uomini in piedi nella caverna, che osservavano il processo sorridendo leggermente.


“Principe, la tua base di coltivazione sta continuando a progredire.”


“Considerando il tuo talento latente, Principe, potrai sicuramente essere considerato uno tra i migliori in tutta la Nona Montagna e Nono Mare. Presto, persino i Prescelti delle Tre Grandi Società Daoiste non avranno scelta se non inchinare le loro teste in tua presenza.”


“Principe, hai delle ambizioni incredibili. Non ci vorrà molto prima che tu raggiunga la vera Ascensione Immortale. Allora, sarai in grado di spazzare via tutti i Prescelti della Nona Montagna e Nono Mare.”


Fu in questo momento che i rintocchi della campana raggiunsero le loro orecchie e le facce dei tre uomini tremarono. Il giovane uomo, tuttavia, continuò a meditare.


Nessuno esterno ai membri del Clan Fang poteva sentire le campane. Tuttavia, sempre più membri del Clan Fang stavano volando verso il Cancello dei Cieli dell’Est, raccogliendosi lì per vedere lo sconfinato Raggio del Cancello.


“Chi è esattamente…?”


“Non c’è bisogno di eccitarsi. Saremo in grado di vedere chi è a breve. Molto presto, la posizione di questa persona nel clan sarà molto diversa da tutti gli altri!”


All’interno della folla, il 19esimo Zio di Meng Hao si affacciò verso l’ombra nel cancello del Clan Fang, tremando. Nessuno aveva mai visto prima Meng Hao, quindi, nessuno lo avrebbe riconosciuto. Tuttavia, il 19esimo Zio poteva vedere qualcosa di familiare nell’ombra.


“Chi è?” chiese il giovane uomo di fianco al 19esimo Zio, fissando con occhi spalancati. “Chi ha una Raggio del Cancello di 21,000 metri?” In risposta, suo padre gli tirò una sberla.


“Papà…” grugnì il giovane uomo, accigliandosi. Stava per dire qualcos’altro quando si sentirono altri rimbombi e il fascio di luce che proveniva dal cancello del Clan Fang… venne sparato verso l’alto ancora una volta.


RUMMMBLLLE!


Passò da 21,000 metri fino ai 24,000 metri. Tutti i membri del Clan Fang fuori dal Cancello dei Cieli dell’Est fissavano con sguardi vuoti la maestosa scena.


“Per i Cieli! Che… che sta succedendo!?!?”


“24,000 metri. Non ci credo… che abbia veramente raggiunto i 24,000 metri! Anche il Raggio del Cancello del Principe Wei è di 24,000 metri! La linea di sangue di questa persona è forte quanto quella del Principe Wei!”


“Chi nel clan può compiere una cosa del genere? È impossibile! Se ricordo bene, non c’è alcun membro del clan che abbia una linea di sangue del genere!!”


In mezzo al tumulto, c’erano alcuni vecchi uomini nella folla proveniente dal Clan Fang che avevano espressioni cupe e amareggiate e non proferivano parola. Non c’erano molte persone del genere nella folla, ma questi erano tutti discendenti della linea di sangue diretta del Clan Fang!


La loro gloria era ora una cosa del passato. Prima il nonno di Meng Hao era andato disperso, poi suo padre era andato sul Pianeta Paradiso Meridionale. Dopo di quello, i Patriarchi della linea di sangue diretta andarono tutti in meditazione isolata senza più emergere. La linea di sangue diretta era in declino e la situazione stava solo peggiorando.


Quando videro l’illimitata luce di fronte a loro, poterono solo sospirare.


“La nostra linea di sangue aveva qualcuno che poteva essere considerato un vero Prescelto!! Malauguratamente… sarebbe dovuto tornare lo scorso anno, ma … adesso non sappiamo nemmeno se sia vivo o morto.”


C’era un’altra persona nella folla, una persona che era appena arrivata. Era l’uomo di mezza età che era intenzionato ad inglobare Meng Hao nella sua linea di sangue. All’inizio, stava lì nel mezzo della folla di tutti gli altri membri del clan, sorridendo largamente.


Tuttavia, ora che il Raggio del Cancello aveva raggiunto i 24,000 metri, i suoi occhi si spalancarono e in profondità sfavillava l'intento omicida. Non importava chi fosse questa persona nel cancello, il fatto che aveva fatto innalzare un Raggio del Cancello di 24,000 metri rappresentava una minaccia per suo figlio.


Le pupille del Grande Anziano Fang Tongtian si restrinsero impercettibilmente. Tuttavia, la sua espressione era gentile, e ancor di più, di eccitazione.


“Fantastico! Sembra che il Clan Fang presto avrà un altro Prescelto onnipotente come Fang Wei!”


Il Clan Fang era in subbuglio. Sul Pianeta Vittoria Orientale, la campana aveva rintoccato otto volte e i membri del clan che non si erano ancora sollevati per aria erano stupefatti. Che fosse il giovane ragazzo nel deserto color sangue, o l’uomo di mezza età che praticava la coltivazione nel vulcano, o chiunque altro, tutti quanti volarono in aria.


Nel Palazzo ancestrale, il vecchio uomo che aveva mandato suo figlio al Cancello dei Cieli dell’Est improvvisamente aprì gli occhi, che scintillavano di una luce terrificante.


“24,000 metri. Oltre mio nipote, non c’è nessuno nella corrente generazione del Clan Fang che abbia una linea di sangue così forte. Questa persona non proviene dal Pianeta Vittoria Orientale!”


“È lui… deve essere quel dannato figlio di puttana!! Non è morto quindi!” Inizialmente, l'intento omicida sfavillò nei suoi occhi, ma poi si accigliò, e sentì la paura innalzarsi nel suo cuore. Questo era il Pianeta Vittoria Orientale e a causa delle Riserve del Dao del Clan Fang… non importava quanto in alto fosse la sua posizione nel clan, non osava infrangere pubblicamente le regole del clan.


“Dannazione, sta creando un enorme scompiglio! Da questo si può capire che è un profondo cospiratore!”


A questo punto, tutti nel Clan Fang erano scossi. Il Raggio del Cancello di Meng Hao lo aveva messo a pari livello con il Prescelto numero uno del clan, Fang Wei. La forza di una linea di sangue del genere era completamente terrificante.


I membri del clan ordinari erano tutti eccitati, ma quelli con basi di coltivazione profonde o che avevano un’influenza significativa guardavano con varie espressioni. Erano felici di vedere apparire un Prescelto. Tuttavia, se il potere di quel Prescelto avesse raggiunto un livello terrificante… allora non sarebbe stata veramente un’occasione gioiosa.


Se questa persona avesse minacciato la posizione di Fang Wei, allora sicuramente un combattimento ne sarebbe scaturito, come quello tra un drago e una tigre, il risultato sarebbe stato la morte di un membro del clan, influenzando la lotta per la supremazia dei vari sotto-rami della famiglia. Le lotte interne al clan erano una cosa molto complicata.


Meng Hao rimaneva nel cancello del Clan Fang, gli occhi chiusi ma il sangue irrequieto. Mentre fluiva nel suo corpo, poteva percepire… che c’era ancora più potere bloccato nel suo sangue.


Prese un profondo respiro e poi improvvisamente aprì gli occhi.


“Se devo creare scompiglio, tanto vale che ci metta tutto me stesso!” La sua base di coltivazione esplose di potere, il sangue fluiva impetuoso e l’intero cancello iniziò a tremare. Il Raggio del Cancello all’esterno ancora una volta venne sparato in alto verso il cielo.


25,000 metri. 26,000 metri… 27,000 metri!


Un brusio di conversazioni si innalzò, ma venne velocemente messo a tacere mentre… il raggio di luce continuava ad innalzarsi!


28,000 metri. 28,500 metri… 29,000… Fino a…


29,900 metri!


30,000 metri!! [1]


Tutti i membri del Clan Fang erano scossi in modo impareggiabile. Nonostante le pupille del Grande Anziano Fang Tongtian fossero dilatate per lo shock, sulla sua faccia era incollato un grande sorriso. I membri anziani del clan erano accigliati, ma i membri ordinari stavano urlando di gioia.


“30,000 metri!! È ancora più alto di quello del Principe Wei! La purezza della linea di sangue di questa persona è senza precedenti!!”


“Un Raggio del Cancello di 30,000 metri! Nelle decine di migliaia di anni di storia del clan trascritta, non c’è mai stato qualcuno del genere prima d’ora!!”


“Secondo le leggende, solo i primi antenati del clan avevano un Raggio del Cancello di 30,000 metri. Questo significa che la linea di sangue di questa persona… ha evocato un Risveglio Ancestrale!!”


Il 19esimo Zio di Meng Hao era incredibilmente eccitato, i suoi occhi brillavano luminosi.


“È sicuramente Hao’er. Solo un nipote della linea di sangue diretta può avere sangue del genere!”


Sul Pianeta Vittoria Orientale, il nono rintocco di campana risuonò e poi un decimo. Mentre riecheggiavano, il vecchio uomo nel palazzo ancestrale si alzò in piedi all’improvviso, un’espressione incredula sulla sua faccia. Sotto le profondità della superficie, il giovane uomo nella caverna Immortale che stava assorbendo il qi Immortale dai nove vecchi uomini aprì gli occhi all’improvviso. Le sue pupille erano viola, scintillavano di una strana luce.


“Quindi, ha fatto ritorno…?” mormorò il giovane uomo.


In questo giorno, i membri del Clan Fang vennero stupiti in un modo senza precedenti.


In questo giorno, le folle erano raccolte strette fuori dal Cancello dei Cieli dell’Est.


In questo giorno, tutti i potenti esperti del Clan Fang volarono fuori dal Cancello dei Cieli dell’Est.


In questo giorno, i coltivatori allineati fuori dal Cancello dei Cieli dell’Est testimoniarono a qualcosa che non avrebbero dimenticato mai.


In questo giorno, Feng Xun vide qualcosa che avrebbe ricordato per il resto della sua vita, qualcosa come un sogno. Un coltivatore che conosceva come Meng Hao… mise piede nel cancello del Clan Fang, e un Raggio del Cancello di 30,000 metri si innalzò. Era materiale da leggenda, e forse, l’inizio di un mito.


Rimbombi echeggiarono dal cancello del Clan Fang mentre la luce brillante lentamente scompariva. Gli occhi di chiunque osservava, tutti i membri del Clan Fang, erano rivolti verso il cancello. Gradualmente, quella che diventò chiara era la sagoma di uno sconosciuto giovane uomo che venne fuori dal cancello fermandosi di fronte a tutti.


Era alto e slanciato, indossava una lunga veste blu. I suoi capelli neri fluttuavano nell’aria intorno a lui e la sua faccia era alquanto giallastra e magra. Tuttavia, mentre stava lì, sembrava essere in cima al sole.


I suoi occhi brillavano luminosi, come stelle, e guardava intorno a se verso tutti quanti con uno sguardo leggermente timido.


“Mio padre è Feng Xiufeng. Mia madre è Meng Li. Mia sorella maggiore è Fang Yu. Ho preso il cognome di mia madre, il mio nome è Meng Hao. Nonni e Nonne, Zii, Fratelli e Sorelle… saluti a voi!”


Meng Hao giunse le mani e si inchinò leggermente.




NOTE:


1. Nel cinese tradizionale, 30,000 metri è scritto 10,000 ‘zhang’. Quando i due caratteri ’10,000’ e ‘zhang’ sono combinati in una parola, prendono anche il significato di “estremamente alto/profondo” o “elevato”.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
                                


                                



