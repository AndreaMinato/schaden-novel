---
title: Capitolo 896 – Il Clan Fang del Pianeta Vittoria Orientale!
pubDate: 2025-03-17T11:17:35.009Z
tags:
    - issth
---


Meng Hao guardò verso tutti i membri del Clan Fang e si presentò in una maniera senza precedenti. La risposta alle sue parole fu un completo e totale silenzio.


Tutti i membri del clan lo guardarono, il suo volto sconosciuto e il cancello del Clan Fang dietro di lui. Il raggio di luce di 30.000 metri di qualche attimo prima era svanito.


Meng Hao era un nome con cui non erano familiari, ma quando si trattava di Fang Xiufeng, quello era un nome che una volta era stato il più glorioso in tutto il clan e che non sarebbe mai stato dimenticato. Fang Xiufeng era il figlio maggiore della linea di sangue principale e il Prescelto numero uno della sua generazione. Aveva imperversato facilmente tra tutti gli membri del clan delle altre linee di sangue e aveva anche represso i Prescelti delle altre varie sette nella Nona Montagna e Nono Mare.


Durante quel periodo, Fang Xiufeng era così impressionante da essere come un sole ardente nel cielo e tutti gli altri nella sua generazione erano stati simili a normali stelle che servivano solo a illuminarlo nel suo splendore.


Per di più, aveva finito per sposare un'eccezionale figlia del Clan Meng. La gente era arrivata dall'Ottava Montagna per presenziare alla loro cerimonia del legame, trasformandola in una grande occasione di cui la gente di entrambe queste grandi Montagne e Mari ancora discuteva.


Poi Meng Hao era nato, il che aveva spinto Fang Xiufeng e Meng Li all'apice della fama.


Ma poi, in modo molto simile a come il lusso spesso svanisce nella povertà, ogni cosa era cambiata in un battito di ciglia. Per la sorpresa e l'incredulità di molti, il padre di Fang Xiufeng era scomparso e poi Fang Xiufeng... era andato sul Pianeta Paradiso Meridionale per farne la guardia per 100.000 anni...


E tutto questo per suo figlio, Fang Hao!


Questi era un ragazzo con un forte lignaggio, che aveva sperimentato la Rinascita Nirvanica all'età di sette anni. Possedeva un lignaggio in grado di sfidare i Cieli, ma era nato invalido. Durante questi anni, c'erano stati molti che credevano che Fang Hao stesse ostruendo suo padre e sua madre.


Ma ora, Meng Hao era tornato!


O forse si poteva dire, Fang Hao era tornato!


Il ritorno di questo individuo aveva spinto l'intero clan a emergere per riceverlo. Quando era partito con i suoi genitori, aveva sconvolto tutto il Pianeta Vittoria Orientale. Poi aveva fatto ritorno e in modo simile aveva di nuovo scosso l'intero pianeta.


Questo perché il suo ritorno era stato segnato con un Raggio del Cancello della Linea di Sangue di 30.000 metri, cosa che aveva immediatamente sconfitto il Prescelto numero uno del Clan Fang, Fang Wei. Le sue azioni colpirono con forza tutti i membri del clan e lo resero il centro d'attenzione di tutti gli occhi.


Dopo un attimo di silenzio, i membri del clan esplosero in conversazione.


“Meng Hao... È Fang Hao! Il nipote più vecchio della linea di sangue principale!”


“Cieli! È davvero lui! È ritornato! È il bimbo di allora che possedeva un forte lignaggio e aveva subito la Rinascita Nirvanica a sette anni! È... tornato!”


Quando Meng Hao annunciò il nome dei suoi genitori, i membri del clan della linea di sangue principale tra la folla cominciarono a tremare per l'eccitazione. Il 19esimo Zio si fece avanti, fissando Meng Hao. Durante gli anni passati si era pianto addosso per il rimorso di aver deluso il suo cugino più anziano, al punto da essere quasi affogato nella negatività. Ora che vedeva Meng Hao tornare sano e salvo e persino straripante di incredibile potere, la gioia che provava era virtualmente impossibile da descrivere.


Risuonarono delle risate quando il Grande Anziano Fang Tongtian si fece avanti. Guardò Meng Hao e poi sorrise gentilmente.


“L'importante è che tu abbia fatto ritorno. Non importa se il tuo nome è Meng Hao o Fang Hao, sei comunque un membro del Clan Fang e il nipote più anziano della stirpe di sangue principale del clan!”


“Ti ho tenuto tra le braccia quando eri un bambino, sai.” Fang Tongtian rise di cuore e la gentilezza sul suo viso era apparente. Più guardava Meng Hao, più sembrava felice.


Dietro di lui c'erano altri anziani del clan, i quali avevano tutti dei sorrisi felici sui volti mentre approcciavano Meng Hao.


“Che bravo ragazzo! Devi aver sofferto molte traversie negli anni.”


“L'importante è che tu sia tornato. Ora che hai fatto ritorno al clan, le tue prospettive future sono illimitate.”


“Oggi è un giorno di grande giubilo! Meraviglioso! Semplicemente meraviglioso!”


Tutti i membri del Clan Fang piangevano dalla gioia. Nel mondo della Coltivazione, quando si trattava di clan e sette, stirpi e famiglia, anche se potevano essere complicate alle volte erano molto semplici.


Il suo ritorno era oggetto di grande felicità per innumerevoli individui. L'uomo di mezz'età precedentemente taciturno stava ridendo sonoramente. Avanzò, osservando Meng Hao, poi sospirò profondamente.


“Hao'er, io sono il tuo Secondo Zio. Anni fa, tuo padre e io abbiamo lottato in battaglia assieme, cresciuti assieme e praticato la Coltivazione assieme. In effetti, tu e Wei'er siete nati solo a un'ora di distanza. Siete virtualmente nati assieme.


“L'importante è che tu sia tornato. Tu sei un membro del Clan Fang e nel nostro clan, tu sei sicuramente un Prescelto!”


Altre persone si affollarono attorno a Meng Hao, specialmente i membri della linea di sangue principale. Loro erano i più eccitati di tutti; il ritorno di Meng Hao era fonte di incredibile ispirazione e incoraggiamento. Per di più, l'apparizione di un Raggio del Cancello della Linea di Sangue di 30.000 metri gli dava finalmente speranza per la loro stirpe.


“Hao'er” disse il Grande Anziano, “vieni. Vieni qui da me e potremo tornare a casa insieme.” La lode e l'affabilità nei suoi occhi erano chiare.


Il 19esimo Zio si avvicinò e iniziò a introdurre tutti quanti a Meng Hao. “Hao'er, questo è il Grande Anziano. I Patriarchi sono tutti in meditazione solitario. Fortunatamente, il Grande Anziano è qui per gestire gli affari del clan.”


Meng Hao congiunse velocemente le mani e si inchinò.


“Questo membro della giovane generazione vi porge i saluti, Grande Anziano.”


Quest'ultimo rise; ogni minuto sembrava diventare più affezionato a Meng Hao.


“Tuttavia, al momento non posso tornare al clan” disse Meng Hao, sembrando un po' imbarazzato. In risposta alle sue parole, tutti lo fissarono sconvolti.


“Alcuni attimi fa, qualcuno ha rubato alcune delle mie Pietre dello Spirito” Meng Hao continuò, sospirando. Il suo sguardo spazzò nel gruppo di Coltivatori della Fazione Esterna che facevano la guardia al Cancello Celeste dell'Est, soffermandosi per un attimo sul Coltivatore con la voglia nera. In risposta, un tremito attraversò l'uomo che svenne per la paura.


“Quanto è stato rubato?” chiese il giovane uomo in piedi vicino al 19esimo Zio, guardando eccitato verso Meng Hao.


“Un milione” rispose lui con indignazione.


“Va bene, ce ne occuperemo noi.” Il giovane si leccò le labbra. “Oh, il mio nome è Fang Xi.” Anche il giovane era un discendente della linea principale ed era il cugino più giovane di Meng Hao. [1]


Il resto dei membri del Clan Fang iniziò a ridere sonoramente. La scena che si stava svolgendo di fronte a loro era quasi comica. Chiaramente, qualcuno aveva offeso Meng Hao in precedenza, prima di sapere chi fosse. I membri del clan vedevano l'onore del clan come una cosa importante e quei Coltivatori avevano involontariamente commesso un grave errore, e avrebbero dovuto essere puniti.


I membri del clan scattarono immediatamente in azione. Mettendo in fila le guardie dai visi cinerei e portandoli via.


Mentre veniva portato via, il Coltivatore con la voglia nera ululò in maniera miserabile. Nel rimpianto, le lacrime scendevano lungo il suo volto.


Il Grande Anziano scosse la testa e rise, poi congiunse le mani rivolto a Meng Hao e lo condusse attraverso il cancello del Clan Fang. Gli altri membri li seguirono. La luce proveniente dal cancello sfrecciò nel cielo e dei tuoni echeggiarono in tutte le direzioni.


Feng Xun guardava sconvolto. Mentre Meng Hao si allontanava, lui si voltò e annuì in modo benevolo e sebbene Meng Hao non disse nulla, Feng Xun era davvero commosso.


Lentamente, tutti i membri del clan ritornarono sul Pianeta Vittoria Orientale. Un nuovo gruppo di Coltivatori venne portato a montare la guardia all'esterno del cancello. Questi tremavano nervosi; sapevano quale fato era in serbo per le guardie precedenti e provavano profondo rispetto e paura per Meng Hao.


Ora trattavano la folla allineata all'esterno con incredibile cortesia e la lasciarono entrare.


**


Nel Clan Fang, i membri delle varie linee di sangue ritornarono da lontano e si riunirono nel palazzo ancestrale per una grande cerimonia di benvenuto.


Paragonato al raduno che era stato preparato l'anno prima, era esponenzialmente più grande. Dopotutto, il raduno precedente era stato più per spettacolo. Questa volta... molte persone erano tornate di loro volontà. Volevano vedere di persona come fosse esattamente Meng Hao, questo membro del clan che aveva generato un Raggio del Cancello della Linea di Sangue di 30.000 metri.


Circa metà del Pianeta Vittoria Orientale era sotto la giurisdizione del Clan Fang ed era occupato da varie linee di sangue ausiliarie. Su questo pianeta, non c'era una dinastia Imperiale, solo il Clan Fang.


Indipendentemente che fossero le loro città mortali o i loro Coltivatori, il Clan Fang... era così grande e potente che eclissava chiunque altro. Per di più, la Chiesa dell'Orchidea di Sangue e la Chiesa del Dio Marionetta avevano entrambe dei profondi legami con il clan.


Ovviamente, la Setta della Medicina Immortale era indipendente, dato che era stata fondata da un patriarca del Clan Fang ancora in vita, creando una relazione unica.


Il palazzo ancestrale del clan era essenzialmente un'enorme città e serviva come capitale del Clan Fang. Era situata vicino all'oceano ed era il luogo dove le innumerevoli stirpi del clan si sarebbero riunite. Era piena di edifici dai decori stravaganti e di numerose pagode che si allungavano fino dove l'occhio riusciva a guardare.


In passato, solo la linea di sangue principale occupava il palazzo ancestrale, ma in anni recenti... mentre la stirpe principale declinava, alcune aree erano state occupate dalle stirpi ausiliarie. Ora, il ramo principale controllava solo metà dell'intero palazzo. In effetti, c'erano segni che indicavano come le stirpi secondarie cominciavano a essere considerate il ramo principale.


La cerimonia di benvenuto per il ritorno di Meng Hao era un affare presenziato da decine di migliaia di membri del clan, che ora erano radunati nella piazza centrale nel mezzo del palazzo ancestrale. A Meng Hao, appariva vagamente simile a ciò che aveva visto nell'illusorio Tempio dell'Antico Rito Daoista Immortale.


Il terreno era pavimentato con lastre di pietra verde e si vedevano numerose formazioni magiche che emanavano una pressione incredibile. A Meng Hao, il tutto sembrava come se un enorme oceano coprisse ogni cosa incombendovi sopra.


Gli edifici che vedeva in tutte le direzioni erano lussuosi, era come se un'enorme setta in grado di scuotere la Nona Montagna e Nono Mare gli avesse improvvisamente rivelato una piccola parte di sé.


Eppure, tutto ciò era davvero solo la punta dell'iceberg. C'erano altri strati di potere che Meng Hao non riusciva a percepire neppure con la sua base di Coltivazione. Tutto ciò che sapeva era che era impossibile per lui anche solo immaginare quanti membri del Clan Fang ci fossero sul Pianeta Vittoria Orientale e senza nemmeno far menzione dei Clan Esterni o degli altri Coltivatori a cui era stato concesso in modo speciale il cognome Fang.


Tutti insieme... erano un numero sbalorditivo di Coltivatori.


Per di più, le persone apparse prima all'esterno del Cancello Celeste dell'Est erano solo i più illustri membri delle varie linee di sangue.


Il Grande Anziano presiedeva la cerimonia di benvenuto e introdusse Meng Hao a molti membri del clan. Dopo che vennero fatti sacrifici agli antenati, dette a Meng Hao un medaglione di comando e altre numerose inezie. Dopodiché, lo condusse al Tempio Fang nel palazzo ancestrale.


Il tempio era enorme e, dall'esterno, rassomigliava a una qualche enorme bestia seduta a gambe incrociate. All'interno c'era una struttura simile a un'arena, con diecimila posti a sedere arrangiati in file concentriche. Al momento, più di metà erano occupati dai vari membri anziani. Tutti loro guardavano con occhi scintillanti e possedevano delle basi di Coltivazione così profonde che Meng Hao non riusciva a valutarle.


Il Grande Anziano Fang Tongtian sedeva davanti, il suo sguardo acceso come il fuoco mentre osservava Meng Hao in piedi nel mezzo del tempio. C'erano molti altri membri del clan seduti vicino, incluso il suo Secondo Zio, cosi come un uomo anziano coperto di rughe, che lo scrutava in modo penetrante come per misurarlo. Quel vecchio... era il nonno paterno di Fang Wei, lo stesso uomo dentro cui, prima, era balenato l'intento omicida per Meng Hao.


C'erano altri membri seduti nell'area. Molti di loro erano giovani, e lì in mezzo, Meng Hao scorse Fang Donghan, il quale lo guardò e sorrise. [2]


Meng Hao vide anche Fang Xiangshan. Quando notò che la stava osservando, lei tremò e abbassò il capo. Ovviamente ricordava ancora tutto ciò che era accaduto sul Pianeta Paradiso Meridionale.


Molti Prescelti del Clan Fang erano lì, incluso un giovane in abito bianco e con una pelle liscia come una giada. Era il giovane che prima stava praticando la Coltivazione nella Grotta dell'Immortale sotto al palazzo ancestrale. Al momento sedeva circondato da un gruppo di più di cento Coltivatori di diversa età.


Uno dei giovani Coltivatori vicini a lui era Fang Yunyi!


Il quale inviò a Meng Hao uno sguardo velenoso, poi si piego in avanti e bisbigliò qualcosa nell'orecchio del giovane in abito bianco.


In realtà, il giovane non aveva bisogno di questo seguito. Paragonare la loro energia alla sua era come paragonare l'oscurità della notte a un fuoco acceso. Sembrava come un lupo nel mezzo di un greggio di pecore ed era qualcuno che chiunque avrebbe riconosciuto con un singolo sguardo.


Questo era il precedente Prescelto numero uno del Clan Fang, il Principe Wei... Fang Wei!




NOTE:


1. Fang Xi in cinese si scrive 方西. Xi significa ʻovestʼ.


2. Comparso durante gli eventi sul Paradiso Meridionale, ha aiutato Meng Hao a scampare all'imboscata nel capitolo 824.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
                                

