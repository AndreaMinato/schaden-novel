---
title: Capitolo 897 – Fang Wei!
pubDate: 2025-03-17T11:17:35.009Z
tags:
    - issth
---


Fang Wei era sempre circondato da un gruppo di giovani compagni. Non importava dove andasse, lui era il centro dell'attenzione. Dopotutto, lui era Fang Wei, da lungo tempo il Prescelto numero uno della sua generazione all'interno del Clan Fang.


Era famoso in tutta la Nona Montagna e Nono Mare!


Per di più, sebbene non fosse il legittimo nipote più anziano del clan, essenzialmente deteneva quella posizione.


In questa generazione del Clan Fang, l'unica persona che lo superava in anzianità era Meng Hao!


Mentre sedeva con calma, scrutò Meng Hao per un attimo, poi chiuse gli occhi. Un anno prima, quando il clan aveva convocato la cerimonia di benvenuto, lui non si era presentato; non gli poteva importare di meno che fosse previsto il ritorno di Meng Hao.


L'unica ragione per cui era venuto oggi era perché la forza del lignaggio di Meng Hao aveva suscitato il suo interesse.


L'aria nel tempio era davvero solenne. Tutte le persone sedute al suo interno erano Anziani del Clan Fang e, sebbene non fosse venuto ogni singolo Anziano, questo gruppo era composto dalla maggioranza di quelli presenti sul Pianeta Vittoria Orientale.


Ogni persona nel tempio appariva come una Divinità Immortale; tutti loro, fosse in termini di Qi e sangue o delle loro aure, era estremamente terrificante. Mentre Meng Hao si guardava attorno, realizzò che non era in grado di valutare nessuna delle loro basi di Coltivazione.


In questo momento, Meng Hao ottenne una chiara comprensione di quanto fosse potente il Clan Fang.


Se non si contava il Clan Ji, questo poteva essere considerato il clan numero uno di tutta la Nona Montagna e Nono Mare. Se l'anno in cui era scomparso il Signore Li, il Clan Fang fosse stato più forte anche solo di un capello... la Nona Montagna e Nono Mare ora avrebbe potuto seguire un Signore Fang.


Meng Hao era anche perfettamente conscio che stava guardando davvero solo la punta dell'iceberg. Il Clan Fang possedeva risorse più profonde e potenti, rendendolo una forza con cui pochi avrebbero mai scherzato con leggerezza.


Per di più, Meng Hao... era il nipote più anziano della linea di sangue principale; era facile immaginare cosa sarebbe accaduto se non avesse subito la Tribolazione del Settimo Anno. Sarebbe cresciuto nel Clan Fang, il suo status e la sua fama l'avrebbero reso sicuramente ben noto nella Nona Montagna e Nono Mare, così come nell'Ottava.


Tutti gli Anziani ora stavano guardando verso di lui. Era impossibile dire se fossero felici o arrabbiati; le loro espressioni erano astruse e impossibili da leggere, colmando la sala di una pressione incredibile. Per quanto riguardava Fang Wei, suo padre e suo nonno, dei lampi impercettibili guizzavano nei loro occhi.


Infine, dopo un lungo momento, il Grande Anziano Fang Tongtian parlò.


“Fang Hao!” disse, con espressione solenne. La sua voce echeggiò nel tempio, suonando quasi come se una folla di persone stesse parlando. Ogni cosa tremò.


“Avendo offerto i sacrifici agli antenati, tu ora sei ufficialmente un membro del Clan Fang. D'ora in avanti, godrai dell'accesso alle risorse per la Coltivazione del Clan Fang e molte cose ora penderanno in tuo favore.


“Tuttavia, c'è qualcosa che non dovrai mai dimenticare!” L'espressione del Grande Anziano si fece improvvisamente minacciosa, sebbene mancasse di rabbia.


“Ora che sei un membro del Clan Fang, devi seguire tutte le regole del clan. Viola queste regole e non importa quanto forte sia la tua stirpe, o che hai generato un Raggio del Cancello della Linea di Sangue di 30.000 metri. A discapito di tutto ciò... sarai comunque punito!”


“Parlando delle regole del clan, ti darò una copia dettagliata che potrai studiare in un attimo.”


Meng Hao rimase lì, silenzioso, guardando il Grande Anziano.


Dopo che quest'ultimo ebbe finito di parlare, un vecchio dai capelli bianchi e dal volto rossastro seduto un po' discosto, sorrise e disse: “Signore e Signori del clan, discutiamo come le risorse per la Coltivazione verranno allocate a Fang Hao.”


“Hao'er è il maggiore dei nipoti della linea di sangue principale” disse qualcuno. “In effetti, è il nipote di rango più elevato della sua generazione nell'intero clan. Ha avuto delle difficoltà nel mondo esterno durante questi anni. Ora che è tornato, naturalmente gli dovrebbe essere dato il meglio di tutto!”


“La Caverna dell'Immortale vicino al Lago del Chiaro di Luna ha al suo interno un'abbondanza di Cielo e Terra” disse un'altra persona. “Per di più, all'interno vi si possono trovare i resti di un Drago Celeste. È in assoluto la migliore Grotta dell'Immortale di tutto il Pianeta Vittoria Orientale. Dal mio punto di vista, quella grotta deve essere assolutamente data a Hao'er.”


Un altro degli Anziani guardò Meng Hao con la lode negli occhi e disse: “Giusto. Per anni nessuno ha posseduto titolo per avere quella grotta. Noi del ramo principale abbiamo lui come nostro nipote più anziano e, in effetti, il nipote con il rango più elevato della sua intera generazione! Lui è il solo che può qualificarsi per avere quella Grotta dell'Immortale.”


Questa non era una situazione dove la gente cercava di far cadere Meng Hao elogiandolo troppo. Queste persone volevano davvero che Meng Hao avesse le migliori risorse per aiutarlo ad avanzare nel modo più veloce possibile.


Quasi nel momento in cui l'Anziano del ramo principale finì di parlare, altri cominciarono.


“Questo non è interamente giusto. Hao'er è appena ritornato e non ha ancora dato il più piccolo contributo per il benessere del clan. Non lo potete ricompensare con quella Grotta dell'Immortale sulla sola base della sua posizione. Non sarebbe equo.”


“Precisamente. Nel Clan Fang, la posizione di ognuno è basata su quanto si è contribuito al clan. In modo da evitare che gli altri membri abbiamo risentimenti, ad Hao'er non dovrebbe essere data quella grotta.”


Occorse solo un attimo perché si sollevasse un clamore mentre i numerosi Anziani cominciavano a dare le proprie opinioni. Alla fine, Meng Hao riuscì a vedere che circa un trenta percento degli Anziani erano in disaccordo, con solo un dieci percento circa che stava dalla parte di Meng Hao. Il resto mantenne il silenzio.


Il Grande Anziano aveva previsto che potesse succedere qualcosa del genere, perciò sedette in silenzio, con la stessa espressione di sempre.


Fu a questo punto che improvvisamente, Fang Wei, che sedeva in una sedia circondato da più di cento giovani compagni, aprì gli occhi e disse.


“Rispettabili Anziani, mi rincresce informarvi che questo membro della giovane generazione ha già preso la Grotta dell'Immortale presso il Lago del Chiaro di Luna e l'ha donata a qualcuno.” La sua voce era placida e sembrava priva di qualsiasi emozione. Non appena parlò, i volti degli Anziani della linea di sangue principale si rabbuiarono. Tuttavia, nessuno di loro offrì qualche sorta di risposta.


Un guizzo impercettibile apparve negli occhi di Meng Hao. Le parole pronunciate da Fang Wei erano cariche di molti significati. Questo era un incontro degli Anziani del Clan Fang e nessuno degli altri membri della generazione più giovane aveva dei posti a sedere eccetto per Fang Wei.


Per di più, le sue parole portavano un peso soverchiante che sembrava essere intollerante a qualsiasi opposizione. Era così dominante... che persino gli Anziani del ramo principale non osavano rimbeccare.


Meng Hao guardò verso Fang Wei, e Fang Wei guardò verso di lui per un attimo prima di chiudere gli occhi.


Poi, l'Anziano del ramo principale parlò di nuovo.


“Oltre alla Grotta dell'Immortale, ci sono anche dieci lotti di Elisir dell'Evanescenza dell'Arcobaleno Immortale preparati dall'Anziano degli Elisir della Divisione del Dao dell'Alchimia. Questo tipo di elisir e una rara medicina che fornisce una misteriosa assistenza quando ci si eleva dalla Sfera dello Spirito in quella Immortale. Sette lotti di questi elisir dovrebbero essere dati a Hao'er!”


“Neanche quello è appropriato” disse un altro Anziano. “Solo dieci lotti di elisir sono prodotti all'anno e le piante medicinali usate come ingredienti sono tutte estinte nel mondo esterno. L'Elisir dell'Evanescenza dell'Arcobaleno Immortale è l'elisir del Clan Fang più forte che esiste nel divario tra la Sfera dello Spirito e quella Immortale. Sono prodotti per il beneficio dell'intera giovane generazione. Perciò, darne sette lotti a Hao'er è impossibile. Io dico, un lotto dovrebbe essere abbastanza.”


Come prima, il Grande Anziano non disse nulla. Fu a questo punto che il biancovestito Fang Wei aprì gli occhi e disse di nuovo.


“Rispettati Anziani, mi rincresce di informarvi che questo membro della giovane generazione ha già preso accordi per tutti e dieci i lotti di Elisir dell'Evanescenza dell'Arcobaleno Immortale.”


Immediatamente, il silenzio riempì ancora una volta l'intero tempio. La furia bruciava negli occhi degli Anziani della linea di sangue principale, ma tutto quello che poterono fare fu serrare le mascelle e mantenere il silenzio.


Anche Meng Hao non aveva ancora parlato, ma le sue sopracciglia si erano gradualmente aggrottate mentre guardava verso Fang Wei. Quest'ultimo aveva parlato solo due volte, eppure ogni volta le sue parole avevano silenziato gli Anziani. Questo fatto rivelava molto.


In più, Meng Hao cominciava gradualmente a captare qualcosa di familiare nei riguardi di Fang Wei, sebbene non riuscisse a capire cosa fosse. Dopo un attimo cominciò a domandarsi se se lo stesse solo immaginando.


Il silenzio regnava nel tempio e mentre i membri della stirpe principale sedevano cupamente, c'erano Anziani delle altre linee di sangue che sorridevano leggermente. Alla fine, il Grande Anziano Fang Tongtian si schiarì la gola e cominciò a parlare con occhi scintillanti.


“Bene, dato che siamo in disaccordo riguardo la Grotta dell'Immortale e gli elisir medicinali, mettiamo da parte queste faccende per ora. Hao'er, tu sei il nipote più anziano della stirpe principale, perciò mi farò io carico di te. Non ci saranno altre discussioni. Ti sarà dato il compenso di più alta qualità.” Detto quello, agitò la mano destra, facendo volare un contenitore di giada che andò a fluttuare di fronte Meng Hao.


“Porta questo contenitore di giada alla Sala del Popolo di proprietà del clan. Lì è dove potrai ritirare il tuo assortimento mensile di risorse per la Coltivazione.”


“Per quanto riguarda la Grotta dell'Immortale...” Il Grande Anziano mormorò tra sé per un attimo, poi agitò la mano, diffondendo una luce gentile, che rapidamente si solidificò in una mappa.


C'erano vari puntini luminosi sulla mappa, ognuno dei quali rappresentava una Grotta dell'Immortale. Più vicina era al centro della mappa, più forte l'aura che emetteva. Nel centro esatto di tutte le luci c'era un lago, che non era altro che il Lago del Chiaro di Luna.


“Hao'er, procedi e seleziona una Grotta dell'Immortale tra quelle che vedi qui. Le luci fioche rappresentano grotte che sono già in parola.” Quando il Grande Anziano parlò, circa l'ottanta percento delle luci sulla mappa si oscurarono. Non ne rimanevano molte. Ancora alcune vicino al Lago del Chiaro di Luna, ma per la maggior parte erano situate in altre aree, specialmente lungo i bordi.


Tutti gli occhi si spostarono su Meng Hao e molti degli spettatori sembravano preoccupati, sebbene fosse impossibile dire se questa emozione era vera o falsa.


Meng Hao rimase silenzioso per un momento, poi congiunse le mani e si inchinò al Grande Anziano.


“Grande Anziano, questo membro della giovane generazione è venuto sul Pianeta Vittoria Orientale su richiesta di suo padre per prendere i suoi due Frutti del Nirvana. In mi importa davvero di Grotte dell'Immortale o di elisir medicinali. Non mi servono. Voglio solo i miei frutti.” Avendo parlato in modo diretto, Meng Hao scrutò il Grande Anziano.


Un silenzio completo riempì il tempio.


Alla fine, il Grande Anziano agitò la mano come se non potesse accettare il rifiuto di Meng Hao riguardo le grotte e le altre cose.


“Hao'er, sei appena ritornato al clan” disse con voce gentile. “Hai bisogno di tempo per familiarizzare con tutto. Una Grotta dell'Immortale, risorse per la Coltivazione e quegli elisir medicinali sono cose che, come membro del Clan Fang, ti appartengono di diritto.


“Riguardo i Frutti del Nirvana, non temere, sono tuoi. Naturalmente ti saranno restituiti. Ho promesso personalmente a tuo padre proprio questo quando se ne andato.”


“Non preoccuparti della faccenda. Sebbene sia un affare significativo. Tra due giorni da oggi, farò un annuncio in tutto il clan, invitando i membri qui per essere testimoni del ritorno dei Frutti del Nirvana nelle tue mani.”


Meng Hao non rispose. Originariamente, non aveva alcun desiderio di venire nel Clan Fang. Ora che era qui, e capiva la situazione, era ancora meno desideroso di restare.


In effetti, aveva anche un'idea di andarsene proprio qui e ora. Tuttavia, quando pensò alle speranze dei suoi genitori, prese un profondo respiro e un bagliore feroce apparve nei suoi occhi per un breve momento. Annuì e poi decise di dire un'altra cosa.


“Grande Anziano, c'è anche un Rampicante dell'Illuminazione d'Immortalità che mio padre aveva preparato per me. Potresti riconsegnare anche quello?”


Prima che il Grande Anziano potesse rispondere, si udì la voce del biancovestito Fang Wei.


“Mi rincresce informarti che ho già preso accordi anche per quel rampicante” disse con calma.


Non appena le sue parole lasciarono la sua bocca, gli occhi di Meng Hao brillarono glaciali. Spostò lo sguardo su Fang Wei, sorrise leggermente e poi iniziò a parlare.


“Giovane Cugino Fang Wei” disse con voce gelida malgrado il sorriso, “apparentemente, ti ho riempito di botte troppo forte quando eravamo giovani. Questa è l'unica spiegazione del perché tu sia diventato un tale rimbambito. Altrimenti, cosa potrebbe mai farti pensare che sia accettabile rubare da me?”


Quando Fang Wei lo udì, i suoi occhi luccicarono freddi e gelidi come se volesse uccidere Meng Hao con lo sguardo.




Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter        


                                



