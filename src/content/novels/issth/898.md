---
title: Capitolo 898 – Vuoi Morire?!
pubDate: 2025-03-17T11:17:35.009Z
tags:
    - issth
---


“Possibile che fintanto che qualcosa mi appartenga, tu cercherai di rubarla?”


“La tua distorta visione della vita è davvero colpa mia. In futuro farò del mio meglio per aiutarti a correggere i tuoi modi.” Meng Hao disse queste cose mentre fissa dritto Fang Wei.


“Vuoi morire?” rispose con calma Fang Wei.


“Quanto sei pretenzioso!” disse Meng Hao, camminando verso di lui. Ogni passo che compiva faceva tremare la terra e i suoi occhi erano freddi mentre lo fissava.


“In termini di status” continuò con freddezza, “io sono il nipote più anziano. In termini di lignaggio, il mio Raggio del Cancello della Linea di Sangue è di 30.000 metri. In termini si anzianità nel clan, io sono tuo Cugino Anziano. È mio dovere ammonirti, e tu non hai basi che ti giustifichino nel resistere! Dato che insisti nel vomitare sciocchezze, devo chiedertelo, Fang Wei... TU vuoi morire?” Le sue parole erano incredibilmente aggressive.


Dopo aver finito di parlare, si voltò verso il Grande Anziano e congiunse le mani.


“Grande Anziano, Fang Wei ha mostrato una mancanza di rispetto per che ha più anzianità, il che mina le norme di etichetta, un peccato che né il Cielo né la Terra possono perdonare. Perché un clan prosperi, deve avere uno standard di condotta. Data la condizione di grande clan della Nona Montagna e Nono Mare del Clan Fang,le regole devono essere più severe di quelle degli altri. Il rispetto per l'anzianità è lo standard che deve essere raggiunto per la futura crescita del clan!”


“Le regole del clan permettono a qualcuno di agire in questo modo? Se no, allora ha violato le regole del clan. Quale potrebbe essere la punizione per tali azioni?” Mentre parlava, gli occhi degli Anziani circostanti si spalancarono, specialmente quelli degli Anziani della linea di sangue principale, che furono grandemente scioccati.


Quando Meng Hao parlava, le sue parole era affilate come una spada, sorprendendo completamente tutti quanti i presenti. Nessuno di loro avrebbe potuto immaginare che potesse parlare con un tono così aggressivo.


Ovviamente non sapevano che Meng Hao era stato cresciuto come uno studioso e amava schermire con le parole. Ai suoi tempi da alchimista si era impegnato in un dibattito risultante nell'instabilità del Cuore del Dao del suo avversario. Da ciò si poteva dedurre quanto potessero essere le sue parole.


Per di più, aveva duellato verbalmente con la gelatina in molte occasioni, cosa che poteva essere considerata un ulteriore esercizio nel dibattere.


Fu a questo punto che il padre di Fang Wei, che sedeva un po' discosto rispetto agli Anziani, parlò all'improvviso e con voce fredda.


“Fang Hao, le regole del clan proibiscono i conflitti interni. Come puoi pronunciare parole così maliziose? Hai bisogno di spendere un po' di tempo in auto-esame! Uomini, portatelo via!”


In risposta Meng Hao non mostrò nessuna paura, invece, iniziò a ridere fragorosamente. Ora che era qui nel Clan Fang e poteva avvantaggiarsi delle regole e delle ordinanze del clan, non avrebbe permesso a nessuno di provare a metterlo apertamente in svantaggio.


“Secondo Zio, corretto? Le mie parole erano davvero maliziose? Ho detto che l'ho picchiato troppo forte quando eravamo giovani. Questo è un semplice fatto. Ho detto che è diventato anormale, un'espressione di rimpianto. Poi ho detto che desidero aiutarlo a correggere l'errore dei suoi modi. Come suo Cugino Anziano, tutto questo è una disapprovazione per me stesso!”


“Come suo compagno anziano, è mia responsabilità, in effetti, mio DOVERE aiutare il mio Giovane Cugino. Perciò, non sono sicuro del perché il Secondo Zio dica che queste parole sia maliziose.”


Il padre di Fang Wei si accigliò. “Quant'è odioso e insultante! La tua vena drammatica non ti gioverà a niente! I fatti sono fatti!”


“Ti dirò io i fatti” ritorse Meng Hao. “Questo caparbio Giovane Cugino vuole rubare la mia Grotta dell'Immortale. Vuole anche rubare i miei elisir medicinali. Nonostante ciò, non ho detto niente. Tra noi sono io quello anziano. Se io gli PERMETTO di avere quelle cose, allora così sia, può averle.”


“Tuttavia, la ragione per lo sgridato è Perché ha espresso il desiderio di rubare anche il mio Rampicante dell'Illuminazione d'Immortalità lasciatomi da mio padre. Dato che quell'oggetto appartiene a mio padre, come può un membro della giovane generazione rubarlo? Può essere davvero permesso a un membro della giovane generazione del clan di rubare cose che appartengono a qualcuno della generazione anziana? Secondo Zio, è possibile che ti in realtà approvi una cosa del genere?”


“Non è un tale comportamento una violazione delle regole del clan? Di sicuro non rispetta le regole sull'anzianità, non è vero? Non sono tali azioni equivalenti a un'aperta ribellione?”


“Nella Nona Montagna e Nono Mare, quale clan esistente permette ai membri della giovane generazione di rubare da quella anziana? Quale clan esistente crede che una cosa del genere sia appropriata? Per di più, quale clan esistente interpreta intenzionalmente male i fatti, invertendo il giusto e lo sbagliato?”


“Secondo Zio, per favore, illuminami. L'esperienza di questo giovane è limitata e sono davvero incerto della risposta a queste domande.” Meng Hao agitò la manica e guardò il padre di Fang Wei con occhi luccicanti.


“Tu...” Quest'ultimo lo guardò infuriato, ma apparentemente non riusciva a pensare a nient'altro da dire in risposta.


La sala del tempio era completamente silenziosa. Gli Anziani che originariamente avevano mantenuto una posizione di neutralità, ora guardavano con curiosità Meng Hao.


Il figlio del 19esimo Zio, Fang Xi, era anch'egli presente tra la folla e fissava Meng Hao con espressione vuota. Non aveva mai immaginato che potesse parlare in modo così incisivo.


Meng Hao aveva appena preso un piccola faccenda e l'aveva fatta diventare in qualcosa di importante, aveva trasformato un evento relativamente minore in uno enorme. Aveva lasciato le persone senza parole. Una tale abilità nel parlare era qualcosa che Fang Xi non aveva mai incontrato prima in vita sua e ciò faceva luccicare vividi i suoi occhi.


“Basta!” disse il Grande Anziano Fang Tongtian. Il quale si accigliò e fece frusciare la manica.


“Siamo tutti membri dello stesso clan; non c'è bisogno di battibeccare. La faccenda è passata e non sarà riportata a galla di nuovo. Hao'er, il Rampicante dell'Illuminazione d'Immortalità lasciato indietro da tuo padre sarà dato a te.” Detto quello, fece un gesto come per afferrare qualcosa, provocando l'apparizione improvvisa di una borsa da trasporto nella sua mano. La gettò a Meng Hao, che l'afferrò e l'analizzò con il suo senso spirituale. All'interno poté vedere il rampicante, lungo circa tre pollici e spesso un dito.


L'intento omicida danzò negli occhi di Fang Wei; il quale sbuffò gelido, poi si alzò e uscì a piedi dal tempio, ignorando completamente Meng Hao durante questo processo. Si udirono dei fruscii mentre i suoi cento e più seguaci se ne andavano con lui. Ognuno di loro scrutò minaccioso Meng Hao mentre usciva, in special modo Fang Yunyi, i cui occhi erano pieni di intenso veleno.


Meng Hao ignorò Fang Wei, come se non fosse degno di attenzione. Congiunse le mani e si inchinò al Grande Anziano, poi tornò a guardare la mappa delle Grotte dell'Immortale. Ora era determinato a salire alla ribalta nel Clan Fang, tutto per amore di suo padre e sua madre. A tale scopo aveva bisogno di fare qualche preparazione.


“Papà e mamma vogliono che combatta duramente ed eccella per amor loro e vogliono che tutte le persone del Clan Fang mi vedano... Come loro figlio, questo è esattamente ciò che farò!”


Dopo aver osservato le Grotte dell'Immortale, ne trovò una che non sembrava per niente particolare, sebbene avesse un giardino di piante medicinali di discrete dimensioni.


“Grande Anziano, prenderò questa Grotta dell'Immortale.”


Il Grande Anziano annuì ed eseguì un gesto incantato. Apparve immediatamente un medaglione di comando che volò via verso Meng Hao.


“Molto bene. Questa riunione del clan sarà ora aggiornata.” Poi guardò gentilmente Meng Hao e disse: “Hao'er, in due giorni, torna qui e ti darò personalmente i tuoi Frutti del Nirvana. Non c'è bisogno di sentirti ansioso al riguardo.” Sembrava che il Grande Anziano approvasse come Meng Hao si era comportato durante l'incontro.


Mentre la folla si disperdeva, il 19esimo Zio chiamò Meng Hao e lo introdusse agli Anziani della linea di sangue principale. Quando lo guardarono, si poterono vedere sui loro volti delle emozionate espressioni di riminiscenza.


Alcuni di questi uomini avevano visto crescere il padre di Meng Hao e avevano anche stretto lui stesso quando era un bambino. Iniziarono a parlare e quando venne menzionato il padre i Meng Hao, sospirarono. Poi venne fuori il tema dei suoi nonni e la loro espressione si rabbuiò.


Era sera prima che finalmente si dispersero. Fang Xi si offrì volontario per scortare Meng Hao attraverso il palazzo ancestrale fino alla sua Grotta dell'Immortale.


Lungo la via lo condusse a recuperare le sue risorse per la Coltivazione e i due cominciarono a chiacchierare affabilmente.


“Ai, Cugi, è bello che tu sia tornato finalmente. Se non fossi tornato, la linea di sangue principale avrebbe solo continuato a deperire...”


“Non hai idea di quanto sia stato arrabbiato recentemente. Ogni volta che vedo Fang Wei, mi devo trattenere dal dargli un assaggio dei miei pugni! Cosa c'è di così speciale in quel bastardo, huh? Il suo talento latente? La sua forte stirpe?”


“Hmph. Se non fosse per suo padre e suo nonno, e per il loro Patriarca che ogni tanto mostra la sua faccia, il loro ramo non avrebbe mai iniziato a bramare il palazzo ancestrale!”


Fang Xi continuò a lamentarsi con Meng Hao per tutto il tempo.


“in termini di talento latente, Cugi, il tuo è sicuramente il migliore. Il tuo Raggio del Cancello della Linea di Sangue era alto 30.000 metri! Fang Wei non può neppure essere paragonato! Vediamo come farà a continuare a proclamare di essere il Prescelto numero uno in futuro!”


“E poi c'è quel buono a nulla di Fang Yunyi. Lui è malevolo! Cugi, in futuro devi davvero stare attento a lui.”


“Ora che ci penso, Cugi, la tua base di Coltivazione ha bisogno di qualche miglioramento. Un vero peccato per quegli Elisir dell'Evanescenza dell'Arcobaleno Immortale. Sono forti, davvero forti. Con elisir come quelli, congiunti con il Rampicante dell'Illuminazione d'Immortalità, è possibile ottenere facilmente la vera Ascensione Immortale e poi avere un grande miglioramento nella tua base di Coltivazione.”


“Una degli elisir miracolosi del Clan Fang. In effetti, quando consideri gli elisir medicinali della Sfera dello Spirito, gli Elisir dell'Evanescenza dell'Arcobaleno Immortale sono uno dei migliori elisir della Nona Montagna e Nono Mare!”


“Dannato quel Fang Wei! Non fosse stato per lui, tutti quegli elisir sarebbero stati tuoi.” Il Farfuglio di Fang Xi continuò e continuò, quasi come la gelatina. Alla fine, iniziò a raccontare a Meng Hao storie di quando era giovane, cominciando da quando aveva un anno e continuando fino a quando ne aveva centinaia...


Meng Hao si limitò a sorridere e ascoltare le sue lamentele e altre spiegazioni riguardo il Clan Fang. Da tutto questo, ora aveva una comprensione molto migliore del clan. Gradualmente, però, l'energetico chiacchiericcio di Fang Xi si trasformò in nulla più che un brusio nelle sue orecchie.


Tutto sommato, però, poteva percepire la sincerità in lui.


Mentre camminavano assieme, incapparono in altri membri del clan, tutti che guardavano con curiosità Meng Hao. Alcuni sorridevano, altri avevano sguardi di rimprovero. Si poteva scorgere quasi ogni espressione immaginabile.


“Cugi, c'è un'altra cosa importante. Sei stato davvero cazzuto nel tempio! Non ho mai visto qualcuno della giovane generazione osare di stare nel mezzo del tempio e parlare a qual modo. Ogni singola cosa che hai detto era vera e ragionevole. Sono rimasti tutti senza parole!”


La notte era discesa per quando Fang Xi portò Meng Hao alla sua Grotta dell'Immortale, la quale era collocata era sezione più lontana e settentrionale del palazzo ancestrale. Era un luogo idillico e silenzioso che sembrava quasi un dipinto. Era notte, ma in cielo le due lune gemelle illuminavano ogni cosa, rendendola una vista bellissima.


La sua grotta era, in realtà, un'estesa residenza a due piani, meravigliosamente decorata e piuttosto lussuosa. Vicino cera un piccolo lago e un sentiero di pietre conduceva a esso. La coperta di stelle sopra la testa era riflessa nelle acque del lago, cosa che faceva scintillare ogni cosa.


Un giardino circondava il piccolo lago e al suo interno crescevano una varietà di piante medicinali. Non ve n'era una grande quantità , ma riempivano comunque l'aria di una dolce fragranza. Sulla superficie del lago si vedeva fluttuare dei loti e, complessivamente, tutta la scena appariva come qualcosa di celestiale.


Meng Hao si guardò attorno ed era piuttosto soddisfatto. Sebbene questo posto non potesse essere considerato davvero speciale quando paragonato a tutte le altre Grotte dell'Immortale del palazzo ancestrale del Clan Fang, nel mondo esterno sarebbe stata considerata una delle migliori.


C'era abbondanza di energia spirituale qui, oltre a del Qi Immortale. Meng Hao camminò nel cortile e prese un profondo respiro; gli piaceva davvero questo posto.


“Cugi” disse Fang Xi, “riguardo al tuo dono con la lingua... pensi che potresti insegnarmi? Mio padre dice che blatero tutto il tempo, ma che nulla di ciò che dico abbia senso. Mi ha anche colpito in più di una occasione a causa di ciò. Cugi, potresti aiutarmi? Per favore?” Il tono di Fang Xi era di pietosa supplica.


Meng Hao si voltò a guardarlo e sorrise.


“Sei sicuro?”


L'espressione di Fang Xi si riaccese e annuì.


Meng Hao esitò per un attimo, ma vedendo la sua espressione speranzosa, non poté che sospirare. Toccando con un dito la sua borsa da trasporto, fece apparire in mano sua la gelatina.


Questa mise subito su il broncio e poi iniziò a blaterare scontento.


“Meng Hao, bastardo, meriti di morire una morte orribile! Mi hai mollato e poi sfruttato! Aspetta. No. Mi hai sfruttato e poi mi hai mollato! T-t-tu, tu sei immorale! Sei senta vergogna! Sei un grande bullo! Io ti convertirò!”


“Fang Xi” disse Meng Hao, schiarendosi la gola, “continua a venire a trovarmi. Ogni volta che lo farai, potrai chiacchierare con questo affare. Quando riuscirai a tenere una conversazione con lui per tre giorni, sarai cazzuto.”




Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter                                

