---
title: Capitolo 899 - Difficoltà a distinguere tra inimicizia e benevolenza
pubDate: 2025-03-17T11:17:35.009Z
tags:
    - issth
---


“Quella cosa?” disse Fang Xi, fissando con occhi spalancati la gelatina di carne. La gelatina di carne smise improvvisamente di parlare e lo fissò. All'inizio, entrambi sembrarono essere in difficoltà ma, presto, una scintilla apparve negli occhi di entrambi.


“Intento omicida!” sussultò Meng Hao, arretrando mentre percepiva l'aura che si stava creando intorno alla gelatina di carne e a Fang Xi.


“Quindi, finalmente un avversario degno!” disse la gelatina di carne, alzandosi nell'aria e atterrando accanto a Fang Xi, con un'espressione di solennità senza precedenti sul suo volto.


“Sembra che abbia incontrato il mio avversario!” replicò Fang Xi, avendo percepito l'energia dentro la gelatina di carne. Era un'energia esplosiva che solo lui poteva percepire: da essa, sapeva che la gelatina di carne avrebbe potuto portare avanti una conversazione per giorni e giorni.


“Sembra che debba riscaldarmi un poco prima,” disse la gelatina di carne, schiarendosi la gola. “Ahem. Vedi, ragazzo, il Terzo Signore sta per raccontarti una storia che ha avuto luogo tre tre tre tre tre... beh, in ogni modo, svariati tre anni fa. Questo era prima, nei giorni iniziali del Cielo e della Terra…”


“Basta stronzate! Tutto quello che conosci è tre? Tre tre tre tre tre. Che disgrazia!” Fang Xi non aveva nemmeno iniziato a parlare che, all'improvviso, il pappagallo volò fuori dalla tracolla di Meng Hao. Atterrò su un ramo di un albero nelle vicinanze e guardò Fang Xi con uno sguardo di disdegno.


“Ragazzo, non ascoltare il suo balbettio,” disse il pappagallo. “Tu studia con il Quinto Signore. Guarda la mia bocca, è affilata o no? Da questo, sarai sicuramente in grado di immaginare quanto sia tagliente la mia lingua!”


Meng Hao abbandonò rapidamente il cortile e fuggì da solo nella grotta dell'Immortale. Secondo lui, il campo di battaglia occupato dalla gelatina di carne, dal pappagallo e da Fang Xi era un luogo in cui non sarebbe potuto restare. Aveva già provato alcuni dei doni della lingua di Fang Xi lungo la strada fin lì. Aveva parlato per tutto il percorso, raccontandogli storie fin dal giorno in cui aveva un anno fino al presente, e storie della fondazione del Clan Fang fino ai tempi odierni. Quando aveva esaurito gli argomenti di conversazione, aveva iniziato a presentare i vari membri del Clan Fang a Meng Hao.


Ovviamente, non era una presentazione fatta di persona, ma soltanto delle sue opinioni…


Nella sua abitazione, Meng Hao si guardò intorno e vide un lusso sfrenato. Persino i mobili erano fatti in pietre dello spirito, cosa che gli fece spalancare gli occhi.


“Il Clan Fang... È veramente ricco! E io sono il nipote più grande! Eppure… Sono così povero…” Sospirando per l'ingiustizia di tutto ciò, agitò le mani, facendo sparire tutti i mobili in pietra dello spirito nella sua tracolla.


Ora che la sua lussuosa abitazione era finalmente semplice e austera, si sentì meglio mentre si guardava intorno. Infine, si sedette a gambe incrociate sul terreno, gli occhi scintillanti…


“Mio padre vuole che io ottenga i miei Frutti del Nirvana. Non c'è bisogno di dire che la ragione è perché vuole che predomini nel Clan Fang….”


“Non dovrebbe essere incredibilmente difficile riuscirci, ma per quanto riguarda i Frutti del Nirvana... il Clan Fang... sarà in grado di darmeli?” Aggrottando le sopracciglia, Meng Hao ripensò all'imboscata che aveva vissuto sulla strada fino a lì e di come avevano cercato di ucciderlo e i suoi occhi si illuminarono di freddezza.


“Mi chiedo se è stata il ramo del clan di Fang Wei a mandare gli assassini…” Meng Hao aveva saputo di come la linea di sangue diretta del clan si trovasse attualmente in una situazione molto meschina. Dall'altra parte, invece, il ramo del clan di Fang Wei stava crescendo. Non solo loro avevano il supporto di molti degli Anziani del clan, ma occupavano anche alcuni dei palazzi degli antichi. Alcuni rami del clan erano rimasti neutrali ma, per la maggior parte, la ramificazione di Fang Wei aveva completamente eclissato la linea di sangue diretta.


“Il Maggiore si comportava in modo strano,” pensò Meng Hao. “Sembrava gentile ma, secondo me, era soltanto una recita.” Sorrise freddamente. Altre persone avevano dato per scontato che suo padre e sua madre si erano presi cura di lui fin da quando era bambino. Tutti credevano che, sebbene la sua vita non fosse stata quella che avrebbe potuto essere se fosse rimasto nel Fang Clan, sicuramente non aveva sperimentato i colpi di scena di una vita pericolosa.


La verità era che, dall'età di sette anni in poi, Meng Hao era stato completamente da solo. Nel mondo mortale, aveva combattuto duramente durante la sua gioventù, e aveva sviluppato uno spirito di indipendenza. Quindi era entrato nel mondo della coltivazione, dove aveva vissuto varie esperienze ed era sopravvissuto a numerose crisi mortali. Passo a passo, era avanzato attraverso la vita per raggiungere la sua attuale situazione. L’aiuto che aveva ricevuto dai suoi genitori era stato poco, per non dire inesistente.


Sebbene non fosse di certo un intenditore di caratteri, raramente faceva errori nel giudicare le persone. Aveva abbastanza esperienza nel contendersela con gli altri e, naturalmente, era diventato abbastanza bravo nel farlo.


“In due giorni, molto probabilmente non mi daranno i Frutti del Nirvana. Troveranno qualche scusa che non sarò in grado di contestare, quindi rimanderanno la questione…”


“Ovviamente, il mio ritorno al clan avrà causato un bel mal di testa a chiunque stesse cercando di farmi uccidere. Tuttavia... più alta sarà la mia posizione nel Clan Fang, più saranno spaventati di farmi qualcosa.”


Dopo aver pensato ancora, i suoi occhi lampeggiarono e aprì la sua tracolla che conteneva le sue risorse di coltivazione dal Clan Fang. Dopo aver guardato, non poté fare a meno di fare un respiro profondo.


C'erano un centinaio di contenitori di elisir medicinali, 1.000.000 di pietre dello spirito, e un centinaio di manuali magici. Sebbene non ci fossero magie Daoiste, c'erano molte abilità divine potenti. Delle magie Daoiste più potenti del Clan Fang, ovviamente, non ce n'era nessuna.


Quella era un’altra cosa che Meng Hao aveva appreso da Fang Xi. Nemmeno Fang Wei avrebbe avuto accesso a queste magie Daoiste del nucleo senza eseguire azioni degne di merito, considerate contributi per il Clan Fang.


Più azioni meritevoli uno eseguiva, più ricompense poteva ottenere.


Una regola che veniva applicata a chiunque nel Clan Fang: nemmeno il Maggiore poteva violarla.


“Prendo un migliaio di punti ogni mese basandomi solo sul mio status nel clan. Sfortunatamente, non è abbastanza per permettermi di ottenere alcune di quelle magie Daoiste del nucleo." Gli occhi di Meng Hao mandarono bagliori mentre tirava fuori una stele di giada che elencava nomi e le proprietà di svariati elisir medicinali, di magie Daoiste e di altri oggetti magici.


Tutti questi erano oggetti che avrebbe potuto comprare con i punti di merito.


Ce n'erano molti che, dopo averli visti, fecero battere forte il cuore di Meng Hao.


“Ci sono molti modi per guadagnare punti di merito. Il metodo più comune è completare alcune delle varie prove del fuoco che sono pubblicamente annunciate attraverso il clan. Prove del fuoco differenti permettono di guadagnare differenti quantità di punti di merito.”


Nello stesso momento in cui Meng Hao stava studiando la stele di giada, il padre di Fang Wei e il nonno erano seduti a gambe incrociate in un tempio nella sezione orientale del palazzo degli antenati.


Il padre di Fang Wei si chiamava Fang Xiushan. Aggrottando le sopracciglia, guardò verso suo padre e disse, “Papà, non posso credere che quel moccioso sia ritornato…” [1]


“Non importa,” disse freddamente il vecchio uomo. “Mi sono già preso cura della questione.” Nei suoi occhi apparve un bagliore sinistro. “Se fosse ritornato e avesse tenuto un profilo basso, non sarebbe stato un problema. Ma poichè ha deciso di agire in maniera arrogante e superiore, si è messo da solo di mezzo passo dentro alle Sorgenti Gialle.”


“Accertati che Wei'er si concentri sulla sua coltivazione. È un prescelto del Clan Fang e il Patriarca della nostra discendenza di sangue ha grandi speranze per lui. Non permettere che si distragga.”


“Papà, non serve che ti preoccupi di questo. Wei'er ha una grande forza di volontà. Non sarà scosso da quel figlio di puttana.” Fang Xiushan sorrise.


“La discendenza di sangue diretta è in rapido declino,” disse il vecchio uomo in confidenza, gli occhi scintillanti come fossero di fuoco rosso. “Fang Hehai è scomparso da anni e, nonostante la fiamma della forza vitale non sia estinta, se fosse stato in grado di tornare, lo avrebbe fatto da tempo.” [2]


“Suo figlio Fang Xiufeng si è accordato per controllare il Pianeta Paradiso Meridionale per 100.000 anni per suo figlio storpio. Tutto questo ha destinato la discendenza diretta di sangue alla caduta!”


“Questo ha anche assicurato che la nostra linea di sangue tornerà ad essere i signori del Clan Fang e la nuova linea di sangue diretta!”


“Anni fa, Fang Hehai mi ha ucciso, e suo figlio Fang Xiufeng ha ucciso te. In questa generazione, il nostro Wei'er salirà definitamente al dominio. Quell'insignificante Fang Hao sarà niente di meno che una mera pietra si cui salire.” Il vecchio uomo diede un colpetto alla manica.


Il tempo passò. Meng Hao non lasciò la sua abitazione per due giorni. Sedette là meditando, facendo esercizi di respirazione per assorbire il qi Immortale. Quei due giorni erano come un intero mese passato sul Pianeta Paradiso Meridionale. Essere in grado di praticare la coltivazione in questo modo era un grande beneficio per Meng Hao.


Tirò fuori il cuore del suo secondo vero sé e iniziò a nutrirlo con il qi Immortale vicino alla sua villa.


Era circa mezzogiorno quando Meng Hao aprì gli occhi dalla sua trance e colpì la sua tracolla per recuperarne una stele di giada che si stava illuminando in modo brillante. Lo ispezionò rapidamente con il suo senso divino.


“Hao’er, vieni al tempio principale.” Era la voce del Maggiore e, in risposta, Meng Hao sorrise freddamente. Ripose la stele di giada e uscì dalla sua abitazione. La prima cosa che vide fu Fang Xi. Aveva delle occhiaie sotto gli occhi e la sua aura era incredibilmente debole.


La gelatina di carne e il pappagallo stavano facendo a turni per bombardarlo indiscriminatamente con vari argomenti generali.


Non appena Fang Xi vide Meng Hao, si affrettò a mettersi in piedi e lo guardò con un'espressione a metà tra follia e venerazione.


“Cugi, sei incredibile,” lo chiamò. “Avere questi due che ti seguono giorno dopo giorno, e vivere per raccontare la storia, deve essere così stato difficile. Cugi, non ti preoccupare. Imparerò sicuramente i modi di una lingua tagliente!” Fang Xi strinse i denti con risolutezza.


Si poté intravedere una strana espressione sul volto di Meng Hao, e si schiarì la gola, incerto su cosa dire. Quindi vide la determinazione negli occhi di Fang Xi, e gli diede una pacca sulla spalla prima di lasciare il cortile.


“La parola è donata dal cielo, ma richiede tempra,” pensò. “Se riesce a sopportare all'allenamento fornito dalla gelatina di carne e dal pappagallo, alla fine conquisterà la prolissità della gelatina di carne e la parlata acida del pappagallo.” Schiarendosi la gola di nuovo, si affrettò verso il tempio principale


Il Palazzo degli Antenati era enorme, e lì volare era proibito. Meng Hao impiegò due ore intere per percorrere a piedi tutta la strada fino al tempio. Quando arrivò, poté vedere decine di migliaia di membri del Clan, oltre al Maggiore, che riempivano l'area, seduti a gambe incrociate.


Non appena vide Meng Hao, sul volto del Maggiore apparve un sorriso gentile, quindi annuì con la testa.


“Hao’er, la tua grotta dell'Immortale è abbastanza lontano da qui. Proprio per questo, ti darò un medaglione del comando che ti donerà privilegi speciali nel palazzo antico. Ad eccezione di alcune aree speciali ad accesso limitato, da ora sarai in grado di volare ovunque desideri.” Con un sorriso, consegnò a Meng Hao una stele di giada viola. Quando gli astanti videro cosa stava accadendo, rimasero senza fiato per lo shock e la gelosia.


Normalmente parlando, soltanto agli Anziani era permesso volare all'interno del palazzo antico. Dei membri della generazione giovane, soltanto Fang Wei aveva l'onore di essere in grado di farlo. Ora, anche Meng Hao poteva.


Meng Hao accettò la stele di giada. Se non si fosse fidato del suo giudizio, poteva sembrare che lui piacesse molto al Maggiore. Considerando la sua posizione di Maggiore, sembrava che quello che stava facendo non fosse solo una vera gentilezza ma, allo stesso tempo, che fosse giusto e imparziale. Stava facendo del suo meglio per seguire le regole del clan.


“Oggi, molti membri del clan si sono riuniti per testimoniare un evento importante” proclamò il Maggiore.


“Anni fa, Hao'er venne indebolito da una malattia. La sua Tribolazione del Settimo Anno fece enormemente preoccupare per lui alcuni membri del clan. Quanto a me, quando ho visto un giovane ragazzo come lui sopportare sofferenze così incredibili, il mio cuore soffrì con lui.


Per fortuna, gli Immortali stanno benedicendo il Clan Fang e, quando è venuto un Esterno, ci ha fornito la soluzione per gestire il problema. Fang Xiufeng e sua moglie hanno portato via il bambino, lasciando i Frutti del Nirvana al clan.”


Meng Hao rimase in piedi davanti all'Anziano, fissandolo sconvolto. Dal modo in cui stava parlando, e dall'espressione sul suo volto, non sembrava affatto che avesse intenzione di rimandare la questione, anzi, sembrava che stesse veramente per consegnare i Frutti del Nirvana.


“Non ditemi che mi stavo preoccupando per niente…?” pensò Meng Hao.




NOTE:


1. Il nome di Fang Xiushan in cinese è 方秀山 fāng xiù shān. Xiu significa ‘elegante’ o ‘affascinante.’ Shan significa ‘montagna.’
È molto simile al nome di Fang Xiufeng. In entrambi i casi, Xiu è lo stesso, cosa sensata in quanto sono entrambi della stessa generazione. L’ideogramma finale in Fang Xiushan significa ‘montagna’, mentre l’ideogramma finale in Fang Xiufeng significa ‘picco (di montagna)’ o ‘cima.’
L’ideogramma finale nel nome di Fang Xiufeng ha effettivamente la componente 'montagna' come parte dell’ideogramma. Basta guardare i due nomi accanto per capire cosa si intende. Nell’ideogramma finale del nome di Fang Xiufeng si può vedere la montagna premuta contro il lato sinistro del carattere: Fang Xiushan 方秀山. Fang Xiufeng 方秀峰.


2. Il nome di Fang Hehai in cinese è 方贺海 fāng hè hǎi - He significa “congratulare.” Hai significa “mare”.




Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter        


                                



