---
title: Capitolo 9 - Impazienza e Frustrazione
pubDate: 2025-03-17T11:17:34.746Z
tags:
    - issth
---


Usare questa tecnica al terzo livello consentì a Zhao Wugang di accrescere la sua forza di parecchi gradi, così come la sua velocità. Sogghignando orribilmente, con la faccia piena di bramosia, andò alla carica verso Meng Hao, con gli artigli affilati che luccicavano alla luce del sole.


Era colmo di presunzione, certo che la paura di Meng Hao l’avrebbe rovinato. Fuggire poteva, ma scamparla no.


“Corri,” rise Zhao Wugang con un sorriso feroce, la voce potente che si riverberava nell'aria. “Non puoi sfuggire alle tecniche di Zhao Wugang.”


Quando Zhao Wugang si trasformò in forma demoniaca, Meng Hao si trovava in fuga un po’ più avanti. Vide cosa stava succedendo con la coda dell’occhio, e uno sguardo di sorpresa riempì il suo volto. Poi, sembrò che avesse pensato a qualcosa, e una diversa, più strana espressione sostituì la sorpresa. Questa forma demoniaca appariva esattamente come le sembianze delle varie bestie che erano state fatte esplodere dallo specchio di rame. Infatti, a coprire il corpo, c'era un pelo che risplendeva ancora di più di quello che avevano le altre bestie.


Meng Hao guardò attentamente Zhao Wugang, con la strana espressione ancora in volto. Quel pelo fitto e dorato lo faceva apparire come una sorta di re delle bestie.


Quando Zhao Wugang vide lo sguardo sul volto di Meng Hao, si sentì attonito. Quando aveva raggiunto il terzo livello di Condensazione del Qi, aveva sperimentato la forma del Demone Mannaro, ma questa era la prima volta che la rivelava ad un’altra persona. La strana espressione di Meng Hao lo irritava. Cacciò fuori un mugugno glaciale, e uno sguardo assassino gli apparve negli occhi.


“Io penso… che probabilmente ti piacerà questo specchio di rame,” disse Meng Hao. Vedendo aumentare così tanto la velocità di Zhao Wugang nella sua forma di Demone Mannaro, capì che avrebbe ridotto rapidamente la distanza tra loro. Fece alcuni passi indietro e colpì la sua borsa da trasporto con la mano destra. Istantaneamente, apparve lo specchio di rame. Con la strana espressione ancora sul viso, fece brillare lo specchio su Zhao Wugang in tutto il suo arrogante splendore.


Non appena lo specchio cominciò a splendere, Meng Hao sentì che iniziava a emettere un calore ardente che non aveva mai sentito prima. Questa era una reazione molto più forte di quando aveva incontrato altre bestie demoniache, come se qualche sorta di potente avidità si fosse scatenata al suo interno. In quel momento, un'aura invisibile proruppe fuori dallo specchio e si lanciò in avanti.


Zhao Wugang balzò verso Meng Hao, la sua aura irradiava istinti omicidi e ferocia. Improvvisamente, si sentì strano, come se una qualche specie di gas fosse entrato nel suo corpo. Esso ribollì violentemente dentro di lui, e dall'esterno sembrò che l’aura stesse provando ad agguantare la sua via d’uscita. L’espressione di Zhao Wugang cambiò. Avvertì parecchi dolori negli organi interni, che rapidamente salirono ad un livello critico. Senza pensare, spinse l’aura giù nella regione del dantian, in modo da forzarla ad uscire.


L’aura era potente, e sembrò stesse cercando un punto debole nel corpo per riemergere. Quando la spinse verso il suo dantian, essa affluì direttamente verso le sue natiche, e in un istante, esplose all'esterno con una fitta violenta, da torcere le budella. Zhao Wugang cacciò fuori un incontrollabile, raccapricciante urlo.


Non aveva mai emesso un suono simile in tutta la sua vita, perché mai prima di allora aveva provato qualcosa del genere. Il suo corpo cominciò a tremare, e con rabbia lanciò un’occhiata feroce verso Meng Hao. L’istinto omicida nei suoi occhi iniettati di sangue divenne ancora più feroce.


“Confratello Zhao,” disse Meng Hao, con il cuore che martellava. Questa era la prima volta che combatteva con qualcuno. “Perché non la finiamo qui? Se non mi rendi le cose difficili, io non le renderò difficili a te. Una felice conclusione.” Serrò la mano sullo specchio. Il suono dell’urlo del suo avversario lo aveva sconvolto. Non ce la faceva. Dopotutto, questa era una persona, non una bestia demoniaca.


“Tu piccolo bastardo!” gridò Zhao Wugang. “Oggi, non ho solo intenzione di ucciderti; ho intenzione di andare giù per la montagna, trovare i membri della tua famiglia e uccidere anche loro! Io umilierò il tuo intero clan!” Il dolore lo aveva fatto quasi diventare matto. I suoi occhi fiammeggiavano, e con un ruggito, si avventò su Meng Hao, con gli artigli affilati che si preparavano a farlo a brandelli.


Meng Hao era solo uno studente, e non era mai stato in combattimento. Ma possedeva coraggio, e sentire Zhao Wugang dire cose del genere fece scintillare istinti omicidi nei suoi occhi. Non c’era alcun modo per cercare di parlare ragionevolmente a una persona che chiaramente voleva provocarlo. Non poteva sopportare di ascoltare le miserevoli urla, ma sentire simili minacce avrebbe fatto perdere la moderazione a chiunque. Fece alcuni passi indietro e risolutamente sorresse lo specchio.


Mentre Zhao Wugang si avvicinava, sentì qualcosa ruggire contro di lui. Ancora una volta, la terrificante aura entrò nel suo corpo. Tenendo conto di ciò che aveva appena provato, si protesse, bloccando l’accesso all'aura in modo che non potesse scappare. Ma proprio mentre si sentiva fiero del suo successo, essa si lanciò attraverso il suo corpo, rombando, poi esplose fuori dal suo orecchio sinistro.


Il dolore era molto più violento di prima, e cacciò un orribile, acuto grido di dolore impossibile da descrivere. Poi, il suo orecchio destro esplose, riversando sangue all'esterno.


Sentiva come se la testa stesse per spaccarsi a metà, e il suo volto era diventato bianco pallido. Muto per lo stupore, fissò Meng Hao. Poi il volto si riempì di una ferocia mostruosa.


“Io ucciderò la tua intera famiglia, e poi eliminerò il tuo intero clan! Farò sentire a tutti loro un dolore come questo, poi li lascerò morire urlando!” Sopportando il dolore, per giunta sordo, balzò verso Meng Hao, colmo d’insana determinazione nell'uccidere il suo avversario.


“Io ti porto rispetto, e tu lo ignori!” disse Meng Hao, con occhi spalancati. Non aveva mai visto lo specchio far esplodere un orecchio, prima di allora. Con aria inflessibile, si ritirò ulteriormente, facendo brillare nuovamente lo specchio su Zhao Wugang.


“Meng Hao!!” urlò Zhao Wugang, l’orecchio destro che scoppiava facendosi a brandelli. Entrambe le orecchie si dilatarono. La sua espressione non era più di collera feroce ma piuttosto stordimento e terrore. Si girò, più velocemente di quanto si fosse mai girato in vita sua, e fece per fuggire, non volendo più perdere tempo con Meng Hao. Ma la paura dentro di lui lo fece tremare così violentemente che non riusciva nemmeno a scappare. Invece, si concentrò, e ancora una volta dichiarò il suo desiderio di uccidere. Avrebbe inflitto sofferenza al clan di Meng Hao, e gli avrebbe anche portato via quel dannato specchio di rame.


Tuttavia, non appena si voltò, lo specchio, per la prima volta, volò via dalle mani di Meng Hao. Sembrava avesse suscitato il suo interesse. Esso volò dietro Zhao Wugang, attaccandolo più volte. Gli occhi di Zhao Wugang si riempirono di disperazione; sembrava come se qualche incredibile potere fosse penetrato nel suo corpo. Urlò in modo incontrollabile, incapace di scappare. Qualcosa lo lanciò in aria e il suo orecchio sinistro, quello destro, il torace e le gambe esplosero violentemente.


Mentre l’aura esplodeva all'esterno, lanciava in aria scie di sangue, e nello spazio di tempo di dieci respiri, gli occhi di Zhao Wugang divennero scuri, e il suo corpo mutò lentamente dalla forma di Demone Mannaro a quella normale. Il pelo scomparve, e apparentemente proprio per questo, lo specchio di rame perse interesse e volò di nuovo da Meng Hao. Il corpo di Zhao Wugang cadde a terra.


Il sangue era dappertutto. Gli occhi di Zhao Wugang, ormai morto, scintillavano ancora di orrore e disperazione. Chiunque avesse posato gli occhi su di lui avrebbe sicuramente cominciato a tremare.


Guardando il cadavere di Zhao Wugang, Meng Hao fece un profondo respiro. Lo specchio di rame tornò nella sua mano, dopo di che il suo corpo si scosse. Timore e venerazione gli riempirono gli occhi. Guardare degli animali selvaggi esplodere non era chissà che, ma questa volta si trattava di una persona viva. Vedendo il sangue e il suo spargimento, tremò.  Il tanfo della morte sullo specchio gli fece desiderare di sbarazzarsene. Allentò la presa e lo gettò a terra.


Era solo uno studente, dopotutto. Lo specchio era apparso inizialmente interessante, ma ora appariva incredibilmente macabro, e contrastava con gli ideali del Confucianesimo, in cui Meng Hao credeva.


Se ne stette in silenzio per un po’, sentendosi il cuore in subbuglio. La frustrazione era visibile nei suoi occhi. Nel suo cuore, era ancora uno studente del Paese di Yunjie. Diceva a tutti la verità, non si era mai trovato in una battaglia, figuriamoci uccidere qualcuno. Quel comportamento era profondamente radicato nel suo cuore, e non poteva essere modificato facilmente. Mentre contemplava la scena, il suo cuore si dibatteva.


“Il galateo, la felicità, la gentilezza e la giustizia del Confucianesimo, e la sua ricerca della verità, richiedono astensione dall'omicidio. Ma la Setta dice ‘il forte è preda del debole.’ Ora capisco la verità di questo motto, ma metterlo realmente in pratica è diverso…” Tremando, Meng Hao si sentì spaventato anche solo al pensiero di cosa fosse accaduto. Dopo molto tempo, cacciò un sospiro e cominciò ad allontanarsi.


Ma dopo aver fatto solo pochi passi, serrò i denti, si girò, e tornò al cadavere di Zhao Wugang. Raccolse la sua borsa da trasporto, poi evocò un Serpente di Fuoco e lo pose sul corpo.


Il fuoco non divorò completamente il cadavere, quindi Meng Hao consumò un Elisir di Condensazione dello Spirito, lanciò in basso altri tre Serpenti di Fuoco. In breve il corpo avvizzì al punto da essere irriconoscibile.


Fece alcuni esercizi di respirazione, serrando i denti, poi lanciò altri due Serpenti di Fuoco. Ora, il cadavere era completamente incenerito.


Lanciando un’occhiata allo specchio per terra, strinse la mascella, passò sopra, e lo raccolse, afferrandolo saldamente.


Sentendosi ancora combattuto e spaventato, Meng Hao se ne andò, camminando verso la Grotta dell’Immortale più velocemente che poteva. Si sedette in stato confusionale. Per parecchio tempo semplicemente stette seduto lì, prima di muoversi finalmente di nuovo per aprire la borsa da trasporto di Zhao Wugang. Quando vide cosa c’era all'interno, i suoi occhi brillarono. L’umore nero causato dal suo primo omicidio improvvisamente mutò.


“Questo ragazzo era molto ricco,” esclamò, facendo un respiro. La borsa conteneva otto Pietre dello Spirito, sette Elisir di Condensazione dello Spirito e un frammento di osso coperto da strani simboli.


Osservò il frammento, poi immediatamente lo gettò via. Era descritta la tecnica del Demone Mannaro. Non avrebbe osato neanche toccarlo. Non voleva trasformarsi in un Demone Mannaro e poi essere distrutto dal suo stesso specchio di rame.


Mentre gettava via il frammento d’osso, ad un tratto si ricordò della spada volante. Uscì subito fuori dalla grotta e ne seguì le tracce giù nella giungla. Sollevò la corta spada bianca e tornò alla grotta per esaminarla, con gli occhi scintillanti.


Meng Hao non riusciva ad immaginare un modo per riconciliare le differenze tra le abitudini degli Immortali e il percorso indicato da Confucio. Decise di smettere di pensare a questo argomento. Forse l’avrebbe capito, un giorno, ma per ora, la cosa più importante era trovare un modo per sopravvivere nella Setta.


Con lo sguardo risoluto, estrasse le Pietre dello Spirito e le tastò. Poi estrasse lo specchio di rame e lo mise  accanto a lui, osservandolo per un po’.


“Fratello Anziano Zhao mi ha provocato,” mormorò. “Ho dovuto ribattere. Ho provato a sistemare le cose, ma lui ha rifiutato. Ho ucciso una persona, ma ho provato ad essere ragionevole. Ho provato ad essere gentile, ma si è scagliato contro la morte.


Lo specchio puzza di sangue. Nelle mani di un malfattore, potrebbe diventare uno strumento diabolico, ma nelle mie mani, sarà diverso. Io ho la bontà del Confucianesimo nel cuore, e questo tesoro è mio. Con me sarà diverso.” Guardò lo specchio in basso e trasse un profondo respiro.


“Esso non fa esplodere semplicemente le cose, e non cerca solo sangue. In futuro, lo userò con attenzione.” Borbottò tra sé in questo modo per un po’, poi sollevò la testa, pensando all'altro mistero dello specchio, e alla sua speranza. Serrò i denti.


“Successo o fallimento. Ora vedremo. Se è un successo, allora la pratica della coltivazione di Meng Hao sarà tutto tranne che ordinaria.” Senza ulteriori esitazioni, Meng Hao estrasse il Nucleo Demoniaco e una mezza Pietra dello Spirito, poi li pose sullo specchio. Attese con una nervosa intuizione.


Passò il tempo necessario a far bruciare una bacchetta d’incenso, ma non accadde assolutamente nulla. Il Nucleo Demoniaco non mutò, la Pietra dello Spirito non scomparve. C’era ancora solo un Nucleo Demoniaco.


Meng Hao aggrottò le ciglia. Camminò a passi misurati nella grotta per un po’ prima di tornare a guardare lo specchio.


“Non può essere. Il mese scorso ne ha creati due, senza dubbio…” Fissò la Pietra dello Spirito sullo specchio, perso nei suoi pensieri. Dopo un po’, colpì la borsa ed estrasse un’altra mezza Pietra dello Spirito, che pose attentamente giù sullo specchio.


Quasi subito dopo aver messo giù la Pietra dello Spirito, un’aura nera lampeggiò attraverso la superficie dello specchio, e sembrò trasformarsi in un lago. Le due Pietre dello Spirito affondarono, e l’oscurità s’increspò, condensandosi sul Nucleo Demoniaco. Poi, accanto al primo Nucleo Demoniaco ne apparve un secondo!


Meng Hao era stupefatto. Sebbene si fosse preparato a quello spettacolo, era ugualmente scioccato. Trascorsi alcuni istanti, raccolse i due Nuclei Demoniaci e li esaminò con eccitazione.


“Quindi è vero! Che forza!” Cominciò a respirare a fatica, e ci volle del tempo prima di riuscire a ricomporsi. Ad un tratto tutto sembrava possibile. Trasse alcuni profondi respiri, poi sperimentò nuovamente il processo.


Una Pietra, due Pietre… nove Pietre, gliene mancava solo una. Davanti a lui c’erano quattro Nuclei Demoniaci interi. Contando l’originale, sarebbero stati cinque.


Le pietre emettevano un dolce aroma che aumentava denso nell'aria, facendolo sentire intossicato. Con uno sciocco sorriso sul volto, realizzò che questa era la più grande ricchezza che avesse mai posseduto nella sua intera vita. Era uno spettacolo che nessuno dei discepoli della Fazione Esterna della Setta aveva mai visto.


La sua eccitazione proseguì fino a notte fonda. Stringendo i Nuclei Demoniaci, ne pose uno sulla sua lingua e lo inghiottì. Due ore dopo, aprì gli occhi e prese un altro elisir.


Non aveva mai fatto qualcosa di così stravagante prima. Nel tempo in cui l’energia, apparentemente senza confini, dei due Nuclei Demoniaci si disperse nel suo corpo, giunse l’alba.


Il suo corpo tremava, le secrezioni di sporcizia erano state espulse attraverso i pori. Quando aprì gli occhi, brillarono splendenti.


“Il terzo livello di Condensazione del Qi!” Meng Hao non era ancora soddisfatto. Guardò in basso i tre elisir rimanenti. Ne prese un altro. Dall'alba al giorno seguente, aveva consumato tutti i Nuclei Demoniaci. La base della sua Coltivazione era distante solo un pelo dall'essere al picco del terzo livello di Condensazione del Qi.


Mentre gli otto elisir di Condensazione dello Spirito non gli sarebbero stati molto d’aiuto, considerata la sua attuale base di Coltivazione. Anche prenderli tutti in una volta non sarebbe stato molto corretto. Sospettava che questo avesse qualcosa a che fare con i Nuclei Demoniaci. Visto che gli Elisir per la Coltivazione dello Spirito erano distribuiti regolarmente dalla setta, non dovevano essere così inefficaci.


“Una piccola dose non servirà. Anche se ne prendessi dozzine, non farebbero molto effetto.” Meng Hao chiuse gli occhi, concentrandosi sull'energia spirituale nel suo corpo. Non era più un ruscello; si era trasformata in un fiume. Non era un fiume imponente, ma decisamente più largo di un ruscello. Mentre circolava attraverso il suo corpo, gli diede una sensazione di potenza. Poteva avvertire una stupefacente mole di energia ricolmarlo.


Visto l’incredibile livello di potenza, Meng Hao sapeva che rispetto al giorno prima, aveva subito una rinascita completa. Prima, era un debole Coltivatore con cui chiunque poteva fare il prepotente. Ora, in mezzo ai discepoli di terzo livello che potevano occupare l’Area Pubblica, la base della sua Coltivazione era così alta che lo attestava come uno dei più potenti.


Agitò eccitato la mano destra e un Serpente di Fuoco lungo quanto il suo braccio ruggì prendendo vita. Il suo calore riempì immediatamente la Grotta dell’Immortale. Il fiero Serpente di Fuoco, colmo di temibile ferocia, sputò una vampa di fuoco.


Se avesse incontrato Zhao Wugang con questo livello di potenza, il suo Serpente di Fuoco sarebbe volato via. Alla fine lo avrebbe seriamente ferito, se non l’avesse lasciato morire.
                                


                                



