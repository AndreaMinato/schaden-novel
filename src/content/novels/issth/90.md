---
title: Capitolo 90 - Il Grandioso Cammino del Sigillo del Demone, un Principio simile ad un Testo Sacro
pubDate: 2025-03-17T11:17:34.773Z
tags:
    - issth
---


Il vecchio posò il remo e guardò Meng Hao. Ridendo, andò verso di lui, si versò dell'alcol, e poi ne bevve un sorso.


“Chiarire quali dubbi?”


Meng Hao strinse il suo bicchiere e poi disse a voce bassa, “sono confuso riguardo a una cosa che ho letto. Recitava «Antico Dao; Desiderio Ostinato di Sigillare i Cieli...»” Lo shock d'un tratto pervase il volto del vecchio. Il sangue defluì sul viso della bambina. Le onde si sollevarono all'istante lungo il Mare del Nord, portando la barca ad oscillare con violenza avanti e indietro.


“Fermati!” gridò l'uomo. Il bicchiere di alcol nella sua mano sparì improvvisamente nell'oscurità della foschia, e fissò Meng Hao.


Meng Hao restò a bocca aperta.


“Non dirlo un'altra volta! Non posso spiegarti quelle parole. E non può farlo nessun altro né in cielo né in terra. Se sei davvero alla ricerca dell'illuminazione, allora devi penetrare nel cuore del mare”. Chiuse la bocca e guardò verso la bambina. Trascorse un po' di tempo, e finalmente il volto della piccola tornò normale; annuì leggermente.


Meng Hao rimase in silenzio per un po', prima di domandare “Cosa intendi con il cuore del mare?”


Con un tono di voce carico di un'intensa profondità, il vecchio disse “Ci sono cose che sono state nascoste sul fondo del mare per migliaia di anni. È proprio quello il cuore del mare. Se cerchi risposte alle tue domande, forse devi analizzare il tuo stesso cuore”.


Meng Hao rimase a lungo assorto nei suoi pensieri. Quando finalmente alzò lo sguardo, i suoi occhi strabuzzarono per lo stupore. Non c'erano tracce del vecchio o della bambina. Era da solo sul lago. Difatti, anche la barca non c'era più.


Per un attimo restò fisso, senza comprendere, finché il suo sguardo non si posò su un punto in lontananza. Là, sulla sponda lontana, un gruppo di persone stava calando in acqua una barca nuova di zecca. Questa lentamente avanzò nel lago, poi risuonarono delle risate. Il rumore delle acclamazioni celebrative di queste persone avvolse la barca.


La barca si avvicinò lentamente al centro del lago. A remare c'era un uomo di mezza età, accompagnato da una donna e un bambino. Meng Hao guardò come giorno dopo giorno, anno dopo anno, remava avanti e indietro lungo il lago. Passarono molti anni, e l'uomo diventò vecchio. Il figlio diventò adulto, e subentrò a remare la barca. Altri anni passarono. Generazioni dopo generazioni.


La barca, una volta nuova, cominciò pian piano a creparsi e i suoi anni ad aumentare. Cominciò a invecchiare.


Alla fine era talmente fatiscente da non poter più essere riparata. Come una vita che avesse raggiunto il suo limite, non le si poté imporre di andare oltre. Lentamente, colò a picco verso il fondo del lago.


Aveva vissuto la sua vita sulla superficie, ed era morta sul fondo. La sua esistenza era stata sulle acque del lago, quando accompagnava generazione dopo generazione i mortali che l'avevano creata. Oltre a loro, il lago era tutta la sua vita.


Durante la sua vita, il lago fu il suo compagno. Nessuno poteva sentire la voce del lago, ma lei si. Quando affondò, morì, ma allo stesso tempo rinacque.


In quel momento si svegliò.


Quando tornò cosciente, vide una bambina sul fondo del mare, che gli sorrideva.


“Tu... mi accompagnerai per sempre?”


“Non so quanto duri il per sempre, ma nella mia vita precedente potevo sentire la tua voce. Ora che sono morta... Voglio accompagnarti. Voglio che tu sia parte della mia prossima vita”. Proprio in quel momento comprese che... era lo spirito della barca. L'aver ascoltato la voce del lago per così tanti anni, aveva portato lo spirito della barca a prendere vita.


Prima di morire, quelle acque erano state la sua vita. Dopo la morte, il suo spirito avrebbe protetto il lago per sempre, fino all'eternità.


Fu in quel momento che ricomparve una barca sulla superficie. Sulla barca c'era una bambina che riscaldava una bottiglia di alcol. Insieme, fluttuavano avanti e indietro lungo il lago.


La mente di Meng Hao sussultò al vedere tutto ciò accadere davanti a lui. Tutto si fece  sfuocato per un momento, e poi ritornò ad essere chiaro. Si trovava di nuovo sulla barca. Il vecchio era lì davanti a lui, sorrideva e stringeva tra le mani il bicchiere di alcol. La bambina lo guardò, sorridendo, il suo mento rilassato tra le mani.


Il vecchio bevve un sorso. “Questo è il mio cuore. Capisci... erede della Setta del Sigillo del Demone?”


Meng Hao rimase in silenzio per qualche istante. La frustrazione divampava nei suoi occhi. Lui... non capiva.


“Non affannarti per trovare la risposta. Se lo farai, la risposta che troverai potrebbe essere errata. Ad un certo punto della tua vita, sarai forse in grado di trovarla. Non arrenderti”. Il vecchio guardò Meng Hao con aria solenne.


“Fratellone,” disse la bambina, “la sua aura... è sotto ai tuoi piedi. Non provocarla. Ricorda... il grandioso cammino del Sigillo del Demone...” le onde ricominciarono a incresparsi lungo il lago in ogni direzione, onde grandi, alte, che sembravano toccare il cielo. Tutto divenne buio tra il boato fragoroso. La barca affondò nell'acqua.


Meng Hao non saltò fuori dalla barca. Al contrario, chiuse gli occhi. Trascorso del tempo li riaprì, e si ritrovò seduto a gambe incrociate sulla riva del lago. Il lago era placido. Non c'erano né onde né barca. Ciò che era appena successo era stato un'illusione.


Non era comparsa la bambina, e nemmeno il vecchio. Tutto era avvenuto in un sogno.


“La sua aura è sotto ai miei piedi...” la confusione risplendeva negli occhi di Meng Hao. Abbassò lo sguardo verso i suoi piedi. Vide solo le sue scarpe.


“Il grandioso cammino del Sigillo del Demone, un principio simile ad un testo sacro”. Meng Hao si accigliò, ancora incapace di comprendere il significato delle parole. Pian piano si alzò, poi congiunse le mani e si inchinò per la terza volta verso il lago.


Guardò in direzione delle acque. “Oggi non comprendo,” disse sottovoce, “ma un giorno raggiungerò l'illuminazione”.


Immediatamente sul lago si incresparono le onde, come in risposta a Meng Hao. Lui era sul punto di andarsene, quando all'improvviso i suoi occhi brillarono. Voltandosi, vide che all'orizzonte diversi fasci di luce stavano volando verso di lui.


“Meng Hao!”


“Eccoti dunque. Il Monaco ci ha mandato alla tua ricerca!”


“Prendetelo, così tutto sarà chiarito!”


C'erano tre fasci scintillanti e tre Coltivatori. Uno di loro era al nono livello di Condensazione del Qi, gli altri all'ottavo. Tutti e tre cavalcavano imponenti flauti di giada. I due Coltivatori all'ottavo livello erano noti a Meng Hao. Si trattava di Zhou e Tu della Setta della Corrente Tortuosa, che in passato avevano cercato di inseguirlo e ucciderlo.


La persona al nono livello di Condensazione del Qi era un giovane sui trent'anni. Un'espressione fredda e indifferente ricoprì il suo volto quando fissò Meng Hao.


Erano seguiti da altre cinque persone che sfrecciavano a piedi.


L'espressione di Meng Hao era calma. Rivolse uno sguardo alle persone, poi le ignorò, inchinandosi ancora una volta al Mare del Nord. Quando lo fece, negli occhi di Zhou e Tu si scatenarono i lampi. Le loro mani si agitarono in disegni incantati, e delle nubi oscure iniziarono ad accumularsi nel cielo, seguite da un rombo di tuono.


Il giovane al nono livello colpì la borsa da trasporto, e comparve un enorme tamburo. Colpì il tamburo una volta. Questo emise un'esplosione tonante che portò le rocce e il suolo circostanti a sollevarsi in aria e volare verso Meng Hao.


Nel contempo, una saetta sfrecciò verso Meng Hao. Mentre si avvicinava, egli formò un pugno e la colpì.


Un boato risuonò quando si frantumò, trasformandosi in una moltitudine di scintille che poi si dispersero nell'aria. Gli occhi di Meng Hao riempirono di lampi.


“State cercando la morte?!” gridò. Saltò in avanti e una sibilante spada volante comparve sotto ai suoi piedi. Egli la trasformò in un fascio di luce multicolore quando si lanciò contro le tre persone che volavano sopra di lui. In quel momento, la massa di suolo e rocce in volo lo stava per raggiungere. Meng Hao tirò un pugno contro di questa.


Il potere del tredicesimo livello di Condensazione del Qi, ossia il grande cerchio di Condensazione del Qi, esplose nel suo corpo. Ora non era più connesso all'energia spirituale di cielo e terra. Nonostante questo, la nube di polvere e pietre che si stava avvicinando venne frantumata in mille pezzi dalla potenza del suo pugno. Un forte vento si alzò. I volti dei suoi tre rivali furono sconvolti quando sentirono una forza pari a quella di una montagna premere su di loro.


Sputarono sangue, soprattutto Zhou e Tu. I loro flauti di giada si disintegrarono, e loro batterono in ritirata, con i volti ricoperti di sconcerto. Proprio quando andarono all'indietro, le auree delle due spade li trafissero. Le loro teste volarono verso il cielo, spargendo sangue ovunque. Due Coltivatori dell'ottavo livello di Condensazione del Qi, morti in un istante.


Meng Hao si voltò e guardò verso il discepolo della Setta della Corrente Tortuosa al nono livello. Il suo volto era pallido e il suo corpo iniziò a tremare quando arretrò.


Le persone sulla terra smisero di muoversi, le espressioni sui loro volti sconvolte.


“Quale... qual è il livello della tua base di Coltivazione!?” disse il discepolo della Setta della Corrente Tortuosa al nono livello, il suo cuore palpitava e l'incredulità aveva la meglio sul suo volto. Nella sua testa, una persona al nono livello di Condensazione del Qi non avrebbe potuto uccidere due Coltivatori all'ottavo livello così, in un istante. Che fosse... Stabilità della Consistenza?


Tuttavia, sebbene Meng Hao emanasse un'aria enigmatica, non si trattava del potere della Stabilità della Consistenza. Pertanto, il discepolo della Setta della Corrente Tortuosa ne rimase sorpreso e confuso.


Nel momento in cui l'uomo proferì parola, Meng Hao continuò ad avanzare, con il volto disteso. Nel vedere ciò, il cuore del discepolo Setta della Corrente Tortuosa iniziò a battere più forte. Si voltò e fuggì.


Per sua sfortuna, era solo al nono livello di Condensazione del Qi. Anche se fosse riuscito ad andare più veloce, la sua rapidità non sarebbe mai stata neanche lontanamente paragonabile a quella di Meng Hao, che era parte del grande cerchio di Condensazione del Qi. Aveva a malapena cominciato a scappare quando gli fu di fianco. Il pugno di Meng Hao calò su di lui.


L'allievo del discepolo al nono livello non riuscì a respirare, e fu avvolto da un’intensa sensazione di pericolo sospesa tra la vita e la morte. Con un debole fischio, colpì la borsa da trasporto. Comparvero varie spade volanti, insieme a un tamburo e un contenitore di giada ricoperto di incisioni simboliche.


L'espressione di Meng Hao non mutò di una virgola. Il suo pugno continuò a calare. Le spade volanti si sgretolarono in mille pezzi. Il tamburo fece un rumore assurdo ed esplose. Il prossimo era... il contenitore di giada.


Questo contenitore poteva resistere all'attacco di chiunque al nono livello di Condensazione del Qi. Ma Meng Hao adesso era parte del grande cerchio della Condensazione del Qi. Il contenitore di giada non fu in grado di fermarlo. Venne distrutto in migliaia di frammenti.


Nulla di tutto ciò fu minimamente in grado di fornire una difesa. Il discepolo della Setta della Corrente Tortuosa adesso era a corto di oggetti magici. Guardò con gli occhi spalancati mentre il pugno di Meng Hao si avvicinava sempre più, fino a colpire il suo petto.


Risuonò un'esplosione. Il discepolo della Setta della Corrente Tortuosa era noto nella sua Setta, ed era addirittura conosciuto in tutto lo Stato di Zhao. Ma adesso, il suo petto sprofondava, e un fiume di sangue sgorgò dalla sua bocca. Come un aquilone a cui è stato reciso il filo, cadde all'indietro per venti o trenta metri, morto.


Dal primo all'ultimo istante, a Meng Hao bastò il tempo di qualche respiro per uccidere tre persone!


Al resto dei discepoli della Setta della Corrente Tortuosa rimasti sulla terra si leggeva sui  pallidi volti lo sguardo d’intensa paura. Non fu semplice capire chi scappò per primo, poiché si misero in fuga all'istante. L'unico pensiero nella loro testa era: correre!


L'espressione di Meng Hao era sempre la stessa, ma dentro di sé gemeva. A causa dello scontro con Yan Ziguo, Meng Hao aveva compreso l'importanza di non lasciarsi testimoni alle spalle. Sapeva che l'assassinio doveva essere compiuto con fermezza. Sebbene non lo volesse, l'attacco... era necessario.


Il vecchio Meng Hao non avrebbe torto un capello alle persone in fuga. Ma oggi era diverso. Gli occhi di Meng Hao erano lucenti. Partirono dieci spade volanti, pervase di potere del grande cerchio della Condensazione del Qi. La qualità delle spade era scadente, non in grado di contenere un tale potere, quindi esplosero, trasformandosi in frammenti infiniti che continuarono il loro percorso in volo.


Urla raccapriccianti echeggiarono una dopo l'altra. Ogni singolo discepolo della Setta della Corrente Tortuosa in fuga morì.
                                


                                



