---
title: Capitolo 901 - Un'Accurata Investigazione
pubDate: 2025-03-17T11:17:35.010Z
tags:
    - issth
---


Meng Hao unì le mani in silenzio e si inchinò profondamente davanti al Maggiore, il quale continuò ad osservare con un sorriso gentile mentre Meng Hao se ne andava.


Alla fine, il Maggiore era l'unico ad essere rimasto nel tempio. Gradualmente, lo sguardo gentile svanì, per essere rimpiazzato da una calma distaccata. Tuttavia, nel profondo dei suoi occhi, lampeggiò una freddezza sinistra, qualcosa che nessuno sarebbe stato in grado di notare.


Si voltò e si addentrò nelle profondità del tempio.


Una fredda voce echeggiò improvvisamente attraverso il tempio, facendo improvvisamente fermare sul posto il Maggiore per un istante.


“Grazie.”


“Non ti sto aiutando,” replicò il maggiore, “Sto soltanto seguendo le regole del clan. Ogni cosa... è per il clan!”


Meng Hao si lanciò attraverso il tempio degli antichi sotto forma di un raggio di luce finché non arrivò alla grotta dell'Immortale. Non appena mise piede nel cortile, vide Fang Xi seduto quieto davanti alla gelatina di carne e al pappagallo.


Considerando quanto fosse mentalmente preoccupato, Meng Hao li superò e si sedette a gambe incrociate nella sua residenza. Con gli occhi luccicanti, tirò fuori la scatola contenente i Frutti del Nirvana e la guardò.


“Contrariamente alle aspettative... il Maggiore me li ha consegnati per davvero…”


“Niente di quello che ha detto nel tempio sembrava falso, ma ancora non riesco a scuotermi di dosso la sensazione... che c'era qualcosa in più di quello che ha detto rispetto alle apparenze.”


Meng Hao non si stava comportando in maniera paranoica. Dopo aver messo piede nel mondo della coltivazione, le cose spesso non andavano come si aspettava. Lui sapeva che, se non fosse stato costantemente all'erta, sarebbe facilmente potuto morire in svariate occasioni.


Era anche conscio di essere in pericolo lì nel Clan Fang. Se non fosse stato cauto in tutto, si sarebbe potuto facilmente ritrovare in una situazione letale.


“Ci deve essere qualcosa di sbagliato negli stessi Frutti del Nirvana!” pensò con occhi scintillanti. Era ancora incollato al suo giudizio originale sul Maggiore: nessuna delle cose che il vecchio gli aveva detto avrebbe potuto cambiarlo. Alla fine, guardò in basso verso la scatola e la aprì lentamente.


Una debole pressione iniziò ad essere emanata da dentro la scatola mentre Meng Hao guardava i due frutti avvizziti in un pensieroso silenzio. Ognuno di essi aveva le dimensioni di un pugno di un infante.


Il sangue nelle sue vene s'infiammò, una connessione della linea di sangue ai frutti causò una fitta di dubbio riguardo al suo giudizio.


“Questi sono veramente Frutti del Nirvana e stanno decisamente stimolando il mio sangue. Sembra proprio... che questi siano i Frutti del Nirvana che ho prodotto tutti quegli anni fa.”


“Non dirmi che stavo davvero pensando troppo alle cose?” Sospirò, quindi, lentamente, sollevò uno dei Frutti del Nirvana. Non appena lo toccò, la reazione del suo sangue fu ancora più forte, come se desiderasse assimilare il frutto. Lo sistemò direttamente davanti al viso per guardarlo da vicino.


“Avrò bisogno di un sacco di Elisir dello Spirito per far ritornare questi Frutti del Nirvana al loro stato iniziale….” Sospirò di nuovo e iniziò a risistemare il Frutto del Nirvana di nuovo nella sua scatola. Fu a quel punto che, all'improvviso, la sua mano si fermò a mezz'aria, e un bagliore brillante gli apparve negli occhi.


“Aspetta, qualcosa non va. L'aura del Tempo su questi frutti del Nirvana... non è che quella di poche centinaia di anni!!” Con il respiro pesante, sollevò lentamente il frutto del Nirvana e lo fissò intensamente. Dopo un lungo momento, un’espressione severa riempì il suo volto.


Meng Hao aveva coltivato la magia del Tempo in passato, e aveva usato delle abilità divine basate sul Tempo. Di conseguenza, c'erano poche persone che potevano giudicare accuratamente le questioni sul Tempo nel modo in cui lui riusciva a farlo. Sebbene le auree dei Frutti del Nirvana fossero incredibilmente deboli, essi erano perfettamente preservati dentro la scatola di giada. A causa di questo, l'aura del Tempo era ancora presente e, sebbene fosse ormai quasi impossibile da notare, Meng Hao... riusciva a percepirla!


Questo fatto era qualcosa che nessuno, nemmeno il Maggiore, avrebbe mai potuto predire.


“E' tempo di verificare quanto sono esattamente vecchi questi frutti del Nirvana!” Eseguì il gesto di un incantesimo con la mano destra, liberando la Magia del Tempo. Eseguì un marchio di un sigillo, quindi la luce del presagio si intravvide nei suoi occhi mentre eliminava lentamente i veli di mistero che avvolgevano i frutti.


100 anni. 200 anni. 300 anni….


Passarono due ore, poi Meng Hao iniziò a respirare pesantemente.


“Già 10.000 anni!” A quel punto, poteva determinare con assoluta certezza che questo non era il suo Frutto del Nirvana. Una fredda luce lampeggiò nei suoi occhi e dopo aver preso un respiro profondo, continuò ad utilizzare la magia del Tempo per determinare quanto esattamente fosse vecchio il Frutto del Nirvana.


15.000 anni. 20.000 anni. 25.000 anni….


Se Meng Hao non avesse posseduto l'ottanta percento del potere di un vero Immortale, e non avesse avuto un meridiano Immortale dentro di lui completo all'ottanta percento, allora non sarebbe stato certamente in grado di usare la Magia del Tempo per un tempo così esteso. Il sole presto tramontò e la luna sorse alta nel cielo. Un tremore percorse Meng Hao: la sua base di coltivazione era ormai completamente esausta... Tuttavia, era finalmente in grado di determinare approssimativamente la vera età dei Frutti del Nirvana.


“Sono più... di 100.000 anni!!”


Meng Hao ansimò e uno sguardo di sconcerto poteva essere visto sul suo volto. Quindi lanciò un'occhiata al secondo Frutto del Nirvana. Secondo i suoi sensi, sembravano entrambi la stessa cosa.


“Entrambi eccedono i 100.,000 anni!


“Questi non sono i MIEI Frutti del Nirvana! Di chi sono?” Gli occhi di Meng Hao lampeggiarono e, da questo momento, la fiducia nel suo stesso giudizio era più forte che mai. Il Maggiore avrà avuto sicuramente qualche sinistro motivo per dargli questi Frutti del Nirvana.


“Il problema non è nell'Elisir dello Spirito, né nelle parole che ha pronunciato. Al contrario... il problema si trova proprio nella cosa che avrei sospettato di meno... negli stessi Frutti del Nirvana!” Il suo volto si adombrò.


“Ora che ci penso, una delle cose che ha maggiormente enfatizzato, la cosa che sembrava maggiormente pronunciata senza cura per me, era la parte sull'assorbimento dei Frutti del Nirvana il più velocemente possibile. Quella parte... è decisamente ambigua!” L'intento omicida lampeggiò negli occhi di Meng Hao. Da questo momento, era certo che se avesse tentato di assorbire i Frutti del Nirvana, sarebbe finito in una qualche situazione di crisi mortale.


Sbuffando freddamente, Meng Hao mise di nuovo nella scatola i Frutti del Nirvana, quindi si diresse fuori nel cortile e interruppe il duello tra Fang Xi, il pappagallo e la gelatina di carne.


“Fang Xi,” disse, “hai mai sentito di qualcuno altro nel clan che abbia prodotto dei Frutti del Nirvana?”


Fang Xi sembrava completamente esausto, sebbene si potesse intravedere un bagliore di testardaggine e persino di eccitamento nei suoi occhi.


“No, non ne ho sentito,” replicò. “Soltanto Fiori del Nirvana, ma questi sono abbastanza inutili. L'unica persona che abbia mai prodotto i Frutti del Nirvana sei tu…. Eee? Aspetta, ora che ci penso, c'è una voce secondo cui il Patriarca della prima generazione abbia prodotto dei Frutti del Nirvana. Perché, qualcosa non va?”


Gli occhi di Meng Hao lampeggiarono ed evitò prontamente di rispondere alla domanda. Tuttavia, sempre più sensazioni di sospetto fiorirono nel suo cuore.


“I Frutti del Nirvana del Patriarca della prima generazione,” pensò. “Dovrebbero decisamente essere considerati un tesoro prezioso. Perché il Maggiore avrebbe dovuto darmeli? In apparenza, questi Frutti del Nirvana sono incredibilmente antichi, più vecchi di 100.,000 anni….”


A partire dal giorno successivo, Meng Hao fece il giro del Palazzo degli Antenatipieno di dubbi, sebbene non si vedesse traccia delle sue sensazioni sul suo volto. Incontrò un buon numero di membri del clan, e visitò un buon numero di differenti edifici. Fece del suo meglio per agire esattamente come un membro del clan che era mancato per anni, e finalmente ritornava al clan. Per esempio... divorò voracemente le informazioni sulla storia del clan.


Tutto quello che fece sembrò normale, e per niente sospetto. I giorni passarono. Dopo circa una settimana, l'interesse di Meng Hao nel Padiglione della Storia del Clan sembrò diventare più profondo.


Molte delle informazioni circa la storia del clan erano registrate là, e Meng Hao vi andò spesso a spulciare i registri, senza che nessuno lo trovasse strano. C'era una enorme quantità di contenitori di giada pieni di informazioni circa gli eventi passati. Per sfortuna, non c'erano molte informazioni sui Patriarchi del clan, soltanto qualche frase o due, oppure una descrizione breve.


Passò mezzo mese. Ogni tanto, il Maggiore lo chiamava gentilmente e gli ricordava di preparare l'Elisir dello Spirito non appena possibile, e quindi di assorbire i Frutti del Nirvana. Alla fine, Meng Hao riuscì a mettere insieme i pezzio di una storia, relativamente integra, da tutti i frammenti sparsi delle informazioni che aveva trovato.


Al momento, sedeva a gambe incrociate nella sua abitazione, gli occhi chiusi mentre revisionava tutte le informazioni che aveva raccolto nei giorni precedenti.


“Un Patriarca di sesta generazione, con una base di coltivazione estremamente alta, andò in meditazione per un solo giorno... e morì improvvisamente!”


“Anche un Patriarca di decima generazione era segregato in meditazione... e morìd è morto improvvisamente!”


“La stessa cosa accadde ad un Patriarca di tredicesima generazione e ad un Patriarca di sedicesima generazione. Entrambi andarono a confinarsi in meditazione e quindi... morirono improvvisamente!”


“E non si tratta soltanto di loro, nei 100.,000 anni scorsi, ci sono stati altri Prescelti e altri membri del clan che sono andati a chiudersi in meditazione e sono morti misteriosamente.”


Tutte queste erano informazioni che aveva scoperto nelle stele di giada, piccoli indizi e frammenti di conoscenza che, all'inizio, sembravano irrilevanti.


Sebbene non sembrassero fuori dall'ordinario quando presi da soli ma, Meng Hao, essendo nella crisi come era, aveva scoperto le informazioni e organizzato tutti gli indizi. Alla fine, un intenso intento omicida riempì il suo cuore.


“Circa 30,000 anni fa, la frequenza delle morti diminuisce improvvisamente. Al giorno d'oggi, accadono raramente.” Quando aprì gli occhi, sfavillarono di una luce brillante.


“Dopo aver seguito tutte le informazioni su questi antenati che sono morti... Cc'era un fattore comune che li collegava tutti insieme. Alcuni di loro erano andati direttamente alla Pagoda del Tesoro Ancestrale, altri avevano scambiato i punti di merito per acquisire ricompense dalla stessa pagoda.


“E' decisamente sospetto. Attraverso gli scorsi 100,000 anni, molti membri del clan hanno acquisito delle ricompense dalla Pagoda del Tesoro Ancestrale. Queste persone sono le uniche ad essere morte improvvisamente. Sembra sospetto, ma un po' circostanziale.


“Fino a che….” Meng Hao colpì la sua borsa da trasporto per recuperare un contenitore di giada. I suoi occhi iniziarono a illuminarsi freddamente.


“Fino a che non ho trovato questo frammento sull'ultimo membro del clan morto improvvisamente, 30.000 anni fa, informazione registrata nel diario di suo figlio!”


“Proprio prima di morire, riuscì a dire a suo figlio che stava per assimilare un oggetto appartenente ad un antenato. Si trattava di qualcosa che nessuno nel passato era mai riuscito a fare. Inoltre, chiunque altro aveva tentato di fare la stessa cosa era morto. Tuttavia, si era sentito dire da uno degli antenati che se qualcuno fosse riuscito ad assorbirlo con successo, avrebbe risolto il mistero della linea di sangue del Clan Fang!”


Meng Hao Prese un respiro profondo e chiuse gli occhi. Dopo un momento, li aprì di nuovo ed erano estremamente calmi. Non c'erano onde di shock o stupore mentre guardava in basso alla scatola di giada.


“Se le mie speculazioni sono corrette molte di queste persone, se non tutte, sono morte improvvisamente per lo stesso motivo. E la ragione non è altri che questi due Frutti del Nirvana!”


“Questi Frutti del Nirvana... appartenevano in origine a quell'antico antenato!” Un freddo sorriso si aprì sul volto di Meng Hao.


“Il Maggiore mi sta spingendo ad assorbirli perché vuole che io subisca la stessa morte improvvisa!


“Il Maggiore mi ha dato i Frutti del Nirvana davanti a tutti, così che non ci sarebbero stati segreti. Tutte le parole che ha detto, persino il giuramento fazioso, sono sembrati così estremamente aperti e onesti.


“Di conseguenza, se morissi assorbendo i Frutti del Nirvana, come chiunque altro ha provato a farlo, lui non avrebbe fatto altro che non fosse condurmi in quella direzione con le sue parole. Ogni colpa per la mia morte ricadrebbe solamente su Frutti del Nirvana,.


“Un piano abbastanza impeccabile. Sarei morto di una morte senza senso, e il Maggiore magari avrebbe indetto per me un incredibile servizio funebre….” Il sorriso di Meng Hao divenne ancora più freddo di prima.


[su_service title="MadOtter" icon="icon: commenting" icon_color="#000000" size="16"]


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:


<a href="https://www.patreon.com/madotter">https://www.patreon.com/madotter </a>


Grazie![/su_service]
                                


                                



