---
title: Capitolo 903 - Un Breve Scorcio di Talento all'Avanguardia
pubDate: 2025-03-17T11:17:35.010Z
tags:
    - issth
---


Le montagne che costituivano la Divisione del Dao dell'Alchimia del Clan Fang si estendevano senza limiti in tutte le direzioni. C'erano 10.000 montagne nella regione interna che erano occupate da alchimisti, le quali erano circondate da altre 100.000 montagne.


Più alto era il rango dell'alchimista, più vicino al centro delle montagne egli poteva arrivare.


Le 100.000 montagne esterne erano divise in dieci distretti, i quali costituivano le aree in cui gli apprendisti alchimisti studiavano. Erano conosciute come Logge Alchemiche, e comprendevano 10.000 picchi ciascuno.


La destinazione di Meng Hao era il Picco della Loggia Alchemica n.7191.


Fortunatamente, non c'erano divieti di volo per quella zona, altrimenti Meng Hao avrebbe impiegato un tempo molto lungo per raggiungere la sua destinazione. Si lanciò avanti alla massima velocità e, con l'aiuto della mappa, presto raggiunse un picco di montagna dall'aspetto antico e primitivo.


Il picco non era affilato e alto e, a dire il vero, sembrava che la cima fosse stata tagliata direttamente per creare quella che sembrava una enorme piazza pubblica. Attualmente, svariate centinaia di persone sedevano a gambe incrociate intorno ad una piattaforma centrale rialzata, ascoltando un uomo anziano che stava tenendo una lezione sulle piante medicinali. Indossava un abito lungo, il cui colletto era decorato da un solo drago dorato.


Il vecchio continuava a divagare, ogni tanto tenendo in mano una pianta medicinale. Spesso, una di quelle piante sbocciava, e veniva circondata da una luce multicolore. Gli spettatori sembravano sperimentare significative illuminazioni mentre osservavano.


Tra il pubblico delle centinaia di coltivatori si potevano vedere uomini e donne, giovani e vecchi, tutti membri del Clan Fang, venuti sin lì per studiare la preparazione degli elisir. Ovviamente, tutti dovevano iniziare come apprendisti alchimisti.


Nessuno prestò attenzione all'arrivo di Meng Hao. Si sedette da un lato per ascoltare la lezione dell'uomo anziano.


“Questo è il Fiore della Luce Divina,” disse freddamente il vecchio uomo, “il quale è anche conosciuto come Foglia Nata dal Sole. In qualsiasi giorno, la sua potenza medicinale è al suo massimo a mezzogiorno inoltrato. Fate molta attenzione alla trama delle vene del fiore, perché è molto simile al Fiore della Pioggia Divina.” Così dicendo, esibì un'altra pianta medicinale e iniziò a presentarla.


Ogni tanto, il vecchio uomo osservava la folla e, quando vedeva le espressioni zelanti sui volti degli apprendisti alchimisti, percepiva una sensazione di realizzazione.


Era un semplice alchimista di rango 1, e praticamente non aveva alcuna speranza di essere promosso per il resto della sua vita. Di conseguenza, era stato assegnato a effettuare lezioni su piante e vegetazione agli apprendisti alchimisti. Era soltanto in momenti come quelli che poteva gioire della sensazione di una folla che lo guardava con invidia.


Mentre continuava la sua lezione, si accorse improvvisamente di un bagliore di dispiacere che lampeggiò improvvisamente. Aveva visto un giovane uomo nel pubblico accigliarsi a ciò che stava dicendo. All'iniziò non vi prestò molta attenzione, ma durante il corso delle due ore successive, si accorse che il ragazzo si era accigliato sette o otto volte.


Questo irritava sempre di più il vecchio uomo. Erano anni che dava lezioni e ogni singolo apprendista alchimista lo guardava con profondo rispetto e cortesia. Persino i Prescelti delle altre Divisioni del Dao dell'Alchimia del clan riconoscevano la sua autorità in quel luogo.


Il vecchio uomo non aveva mai incontrato nessuno come Meng Hao, il quale si accigliava alle sue parole. Più lo notava, più lo trovava offensivo.


Meng Hao continuava ad ascoltare la lezione. Infine l'uomo iniziò a parlare del Rampicante del Chiaro di Luna e Meng Hao si accigliò di nuovo. Poteva chiaramente dire che questo uomo aveva una erronea comprensione delle piante e della vegetazione. Stava facendo errori per cui, se il pubblico di apprendisti avesse prestato attenzione, avrebbero avuto dei problemi in futuro. Avrebbero pagato un prezzo molto caro prima di capire la verità.


“Questo tipo di pianta cresce nei climi rigidi delle regioni che una volta erano incredibilmente caldi. É chiamato Albero del Pieno Inverno. Quando brucia, può produrre un tipo di resina che è considerata un tesoro prezioso, chiamata Linfa del Pieno Inverno” Non appena finì di parlare, vide Meng Hao adombrarsi di nuovo. E con questa erano più di dieci volte in cui Meng Hao aveva aggrottato la fronte. Alla fine, il vecchio uomo non poté resistere oltre. Il volto freddo, puntò direttamente Meng Hao.


“Tu! Qual è il tuo nome!?” domandò, con voce rombante come un tuono. Gli apprendisti alchimisti intorno a lui, i quali erano nel bel mezzo dell'ascolto della lezione quasi in trance, vennero immediatamente scossi. Si girarono rapidamente a guardare la linea tracciata dal dito dell'uomo per vedere Meng Hao.


“Meng Hao,” replicò Meng Hao freddamente. “Oppure puoi chiamarmi anche Fang Hao.”


“Tu non hai alcun riguardo per gli anziani e i migliori! Nel mio ruolo di alchimista, io ti farò, apprendista alchimista, una domanda. Vediamo se hai il coraggio di alzarti e rispondere!” Il vecchio uomo ridacchiò freddamente..


Meng Hao non aveva alcun desiderio di litigare con il vecchio uomo, così si alzò con noncuranza.


“Riconosci il tuo errore?” domandò il vecchio. “Bene, troppo tardi! Lascia che ti chieda: perché la tua attenzione vagava durante la mia lezione? Perché continuavi a corrugare la fronte? Se non ti diverte ascoltare le mie lezioni qui, allora puoi anche andartene! Non puoi semplicemente rimanere qui e dare fastidio alle persone!”


“Il tuo nome è Fang Hao, huh? Da questo momento in poi, non sei il benvenuto qui!" Sbuffò freddamente. Il vecchio uomo non era di certo una persona tollerante, così il continuo aggrottare delle sopracciglia di Meng Hao era stato una vera provocazione, o addirittura una sfida.


Meng Hao si accigliò, una freddezza glaciale visibile attraverso i suoi occhi. Guardò verso il vecchio uomo per un momento, ma non disse nulla. Quando si voltò per andarsene, il vecchio sbuffò di nuovo.


“Ti ho forse detto che puoi andare? Se non sei in grado di spiegare perché ti sei accigliato, allora ti lancerò fuori! Non potrai semplicemente andartene via!”


Meng Hao si fermò sul posto e si voltò indietro lentamente per guardare l'uomo. Quindi, iniziò a parlare, con voce calma.


“La prima volta in cui mi sono accigliato è stato quando hai menzionato la Foglia Nata dal Sole. Sebbene la potenza medicinale di questa foglia sia veramente più elevata a mezzogiorno inoltrato, questo non è il momento giusto per coglierla, tanto meno per produrre medicine. A quell'ora, l'energia dello Yang della foglia è troppo intensa. Se producessi una medicina con essa a quell’ora, e questa non costituisse l'ingrediente primario, allora non avrebbe importanza. Tuttavia, ad usarla come ingrediente principale, la catalisi fallirebbe! Il periodo corretto per raccogliere la foglia è un ben preciso momento DOPO il mezzogiorno!”


La voce di Meng Hao echeggiò in tutte le direzioni mentre fece un passo verso l'uomo.


Il volto del vecchio si oscurò, e stava per dire qualcosa quando Meng Hao riprese a parlare.


“La seconda volta che mi sono accigliato è stato quando hai parlato della Radice della Terra Caduta. Quello che hai detto è completamente scorretto. Hai detto che la Radice della Terra Caduta contiene un'aura di putridume. Tuttavia, la vera Radice della Terra Caduta è la parte che collega la pianta al suolo. Meno di un centimetro è sottoterra, l'altra metà è sopra il suolo! Se raccogli la parte sbagliata della pianta, allora qualsiasi elisir si cercherà di produrre verrà nero e pieno di tossine. Sarebbe dannoso per chiunque lo consumasse.”


Mentre parlava, fece un altro passo avanti, e la sua energia insorse.


Il volto dell'uomo tremolò. Quando aveva parlato della Foglia Nata dal Sole, aveva un argomento che poteva usare in sua difesa. Ma quando aveva parlato della Radice della Terra Caduta non appena le parole avevano lasciato la bocca di Meng Hao, il suo cuore aveva preso a battere forte. Si era improvvisamente ricordato di quando aveva tentato di produrre un elisir con una Radice della Terra Caduta nel passato, e il risultato era stato esattamente come Meng Hao aveva descritto.


“La terza volta che mi sono accigliato è stato quando hai tirato fuori il ramo Ramo di Salice Tenero. La prima parte di ciò che hai detto è assolutamente corretta. Se prendi nove delle sue foglie e le rifinisci insieme, formeranno una vera Foglia di Salice Tenero. Tuttavia, hai dimenticato qualcosa di veramente importante: è di vitale importanza raccogliere un po' del suolo sotto l'albero stesso e combinarlo insieme nella miscela. La ragione è che il suolo nelle zone dove cresce il Ramo di Salice Tenero quando miscelata con legno e elementi metalli, può purificare la parte metallica, lasciando dietro una nuova piantina!”


Mentre Meng Hao compiva un altro passo avanti, il volto dell'uomo tremolò di nuovo. Perle di sudore spuntarono sulla sua fronte e fece un passo indietro senza rendersene conto. Mentre Meng Hao si avvicinava, l'uomo percepì un'energia amorfa che lo riempì di paura.


Cosa più importante, ciò che Meng Hao aveva detto al riguardo della Foglia di Salice Tenero lo aveva completamente sconvolto. Era la prima volta che sentiva una cosa simile. Tuttavia, questo lo fece improvvisamente pensare a quando una volta era stato invitato a visitare un altro alchimista, che quella volta stava producendo un elisir con una Foglia di Salice Tenero. Effettivamente aveva messo del terreno nella miscela. Quella volta, il vecchio uomo era confuso sul perché lo avesse fatto, ma troppo imbarazzato per chiedere.


“La quarta volta che mi sono accigliato è stato quando hai parlato dell'Erba Sorseggia Nuvola. Come può, quell'erba, crescere dentro alle nuvole, che è esattamente ciò che hai detto? Non è altro che sciocchezze assolute! È un'erba che cresce nei torrenti di montagna, circondata da ciuffi di nuvole e nebbia. È per questo che si chiama Erba Sorseggia Nuvola!” Il passo successivo di Meng Hao lasciò il vecchio uomo con il volto completamente color cenere. Ancora una volta, senza accorgersene, fece un passo indietro. Si era appena ricordato che l'Erba Sorseggia Nuvola era esattamente come Meng Hao l'aveva descritta. Quando ne aveva parlato prima, aveva intenzionalmente fatto un brutto scherzo: la sua spiegazione in realtà non aveva nulla a che fare con la realtà. Questo perché non aveva idea di cosa fosse realmente la pianta.


“La quinta volta in cui mi sono accigliato è stato quando hai parlato dell'Albero dei Nove Occhi...”


“La sesta volta che mi sono accigliato è stato quando hai detto del Muschio Velo di Garza…”.


“La sesta volta che mi sono accigliato….”


Ogni volta che parlava, Meng Hao faceva un altro passo avanti, e il volto dell'uomo diventava sempre più pallido mentre andava in ritirata. La sua espressione presto divenne impanicata, cosa che provocò sguardi sconvolti dagli apprendisti alchimisti.


“La dodicesima volta che mi sono accigliato è stato quando hai detto che il Rampicante del Chiaro di Luna ha dei fiori che sbocciano con due colori diversi. Un colore è tossico, un altro non lo è. Tu hai parlato delle proprietà della pianta medicinale, ma non hai mai spiegato come conoscere la differenza tra i due. Ecco perché mi sono accigliato!” Meng Hao era avanzato a ciascuna delle sue spiegazioni, e il vecchio uomo cadde indietro. A questo punto, era Meng Hao che stava al centro della piattaforma.


“L'ultima volta è stato quando hai parlato della Linfa del Pieno Inverno. Non ho idea della persona da cui tu hai appreso sulle piante e sulla vegetazione, ma sebbene la Linfa del Pieno Inverno possa essere prodotta bruciandola con una fiamma della coltivazione, questo creerebbe un prodotto di livello inferiore. La massima qualità della Linfa del Pieno Inverno richiede una fiamma indotta magicamente per essere creata!” Così dicendo, Meng Hao agitò la sua manica.


Con voce echeggiante, continuò: “Il Dao dell'Alchimia è ampio e senza limiti. Il numero delle piante medicinali è come l'acqua nel mare. Nessuno può ricordarsele tutte, e gli errori che tu hai fatto non sono imperdonabili. Tuttavia, siamo nella Divisione del Dao dell'Alchimia del nostro clan. Gli apprendisti alchimisti qui per seguire la tua lezione sono tutti compagni del nostro clan. Se conosci qualcosa, allora parlane. Se c'è qualcosa che non ti è chiaro, nessuno riderà di te per questo. Essendo questo il caso, non c'è assolutamente ragione per confezionare spazzatura a caso! Così facendo, questi apprendisti alchimisti potrebbero finire con il pagare con le loro vite nel futuro a causa degli errori che hai fatto!”


Le parole di Meng Hao erano pronunciate con poca cortesia. All'inizio, aveva semplicemente avuto l'idea di andarsene. Tuttavia, l'uomo lo aveva provocato in modo aggressivo e, a causa di questo, aveva esposto tutte le ragioni per cui si era accigliato prima.


Il vecchio uomo aprì la bocca per rispondere, ma non c'era niente che potesse dire. La mente gli vorticava mentre comprendeva che c'erano aspetti del suo discorso di cui non sapeva assolutamente niente. Tuttavia, era caduto nell'abitudine di parlare di questi aspetti semplicemente basandosi sulla sua personale esperienza e giudizio.


Al momento, il suo volto era pallido come la morte e stava tremando. Non c'era nulla che potesse fare per smentire le critiche aspre di Meng Hao. A dire il vero, per chissà quale motivo, la sensazione che aveva guardando Meng Hao era la stessa di soggezione che aveva avuto anni prima quando era ancora un apprendista alchimista che osservava gli alchimisti maturi.


Ogni cosa che Meng Hao aveva detto lo aveva lasciato scosso, e aveva anche dato risposta a molte delle domande cui lui stesso stava cercando risposta.


Nel silenzio che seguì, le centinaia di apprendisti alchimisti del Clan Fang che stavano lì intorno iniziarono a parlare.


“Fang Hao…. Adesso ricordo!! È quello con il Raggio del Cancello della Linea di Sangue da 30.000 metri! La sua linea di sangue è inconcepibilmente forte! È quel Fang Hao”!!!


“È veramente lui! Proviene dal Pianeta Paradiso Meridionale. Probabile che abbia sperimentato una qualche Tribolazione del Settimo Anno. Ora che è tornato, non soltanto ha una forte linea di sangue, è anche riuscito a zittire un alchimista sul tema di piante e vegetazione!!”


“È il figlio maggiore della linea di sangue diretta! La sua linea di sangue è ancora più forte di quella del Principe Wei. Non posso credere che sia qui nella Divisione del Dao dell'Alchimia!”


“Dopo averlo sentito parlare di tutte quelle diverse piante medicinali, mi sento improvvisamente come se le capissi molto meglio di prima! Può essere che quel Fang Hao sia anche un alchimista?”


Meng Hao stava per andarsene quando il vecchio e tremante uomo fece un passo avanti. Unendo le mani, si inchinò profondamente a Meng Hao.


“Alchimista Fang. Signore, sei stato giusto a rimproverarmi. Il mio nome è Fang Qun, e ogni cosa è colpa mia. Ti dispiacerebbe stare con noi per un momento e chiarire un po' delle mie confusioni, Alchimista Fang? Io... io avrei veramente delle domande su piante e vegetazione con cui spero tu sia in grado di aiutarmi.” Sebbene Fang Qun sembrasse un poco imbarazzato nel pronunciare queste cose, non esitò a parlare. [1]


Le sue parole causarono un immediato eccitamento tra gli apprendisti alchimisti intorno. Potevano chiaramente vedere che le capacità di Meng Hao con piante e vegetazione erano molto oltre quelle di Fang Qun.


L'idea di poter seguire una lezione da un alchimista come quello era un'opportunità rara, e una vera buona fortuna.


“Per favore, Alchimista Fang, resta con noi per poco. Dacci alcuni consigli!!”


“Alchimista Fang, abbiamo molte domande su piante e vegetazione! Per il bene di noi compagni membri del clan, puoi restare e disperdere un po' della nostra confusione…?”


Tutti presero a parlare insieme, unendo le mani e inchinandosi. Meng Hao si fermò e si guardò intorno per un momento prima di annuire.


Un grido di eccitazione si diffuse dalla folla entusiasta.




NOTE:


1. Il nome di Fang Qun in cinese è 方群 fāng qún. Qun significa "gruppo".


__


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:


<a href="https://www.patreon.com/madotter">https://www.patreon.com/madotter </a>


Grazie![/su_service]





