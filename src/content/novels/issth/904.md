---
title: Capitolo 904 - Adesso Sfidiamoci!
pubDate: 2025-03-17T11:17:35.010Z
tags:
    - issth
---


“Le venature della Foglia della Pioggia Celeste appaiono solo quando le foglie sono bagnate da una pioggia torrenziale. Per quanti tipi di elisir medicinali possono essere prodotti con quelle venature, ne conosco 87.645 tipi differenti…”


“Il Comune Albero Dorato non può essere usato come ingrediente primario. Tuttavia, lo si può aggiungere al mix durante il processo di elaborazione per incrementare l’energia di tipo metallo. Per di più, aggiunge un colore dorato all’elisir medicinale.”


Meng Hao si trovava al momento sulla piattaforma. Aveva appena introdotto una varietà unica di piante medicinali che venivano facilmente identificate erroneamente e stava ora rispondendo alle domande degli alchimisti apprendisti.


Fang Qun sedeva in basso, chiedeva costantemente domande su alcune piante e vegetazione su cui aveva dubbi. Sembrava molto eccitato.


“La Pietra della Via Lattea non è davvero un tipo di pietra. In verità è un tipo di muschio marino che cresce nelle strette fessure rocciose. Per di più, più fessure ha una roccia, più alta sarà la qualità.”


“La Spezia dei Nove Draghi non nasce naturalmente. No, in verità è il risultato dell’innesto di nove diverse piante medicinali. La formula dell’innesto è un segreto, quindi tutto quello che so a riguardo proviene dalle mie personali conclusioni basate su quello che ho sentito a proposito dell’elisir stesso; non posso essere sicuro al 100% dell’esatto metodo di innesto.”


Meng Hao rispose con pazienza agli alchimisti apprendisti e a Fang Qun. Il cielo si stava oscurando, ma il pubblico non sembrava affatto stanco. Al contrario, molti di loro stavano trascrivendo eccitati le informazioni che Meng Hao gli stava dando su contenitori di giada.


Presto, la luna era alta nel cielo, eppure, nessuno era andato via. Alla fine, alchimisti apprendisti provenienti da altre montagne che erano di passaggio notarono che stava succedendo qualcosa e si avvicinarono. Quando si accorsero che un alchimista stava ascoltando questa lezione su piante e vegetazione, rimasero scioccati. Questo era specialmente vero dopo che alcuni di loro riconobbero Fang Qun. Alla fine, questi nuovi arrivati incuriositi… restarono anch’essi.


Non ci volle molto prima che la piattaforma sulla montagna si riempì di gente, non diverse centinaia di persone, ma diverse migliaia. Ogni tipo di domanda veniva chiesta e non ce n’era una che Meng Hao non riusciva a rispondere.


Alcune persone iniziarono persino a fare domande trabocchetto , ma Meng Hao non aveva bisogno nemmeno di rifletterci su prima di fornire una risposta.  Tutto quello che diceva era corretto e completo, cosa che rese anche le persone che ponevano quelle domande trabocchetto completamente esterrefatte.


Alla fine, la montagna diventò strapiena. I nuovi arrivati, che ovviamente non volevano andare via, dovevano fluttuare nell’aria intorno per ascoltare.


Meng Hao aveva provato a concludere la lezione in diverse occasioni, ma c’erano troppe persone nel pubblico e di conseguenza troppe domande. Voleva andare via, ma considerando che voleva salire alla ribalta nel clan,  il Dao dell’Alchimia era probabilmente la sua migliore opportunità per farlo. Quindi, rimase.


Gradualmente, un’intera notte passò e per questi coltivatori alchimisti, la lezione di Meng Hao era quasi come un sermone sul Dao. Sempre più alchimisti apprendisti si affollarono intorno. Quando il sole risorse c’erano oltre 10.,000 persone presenti.


Questa cosa creò scompiglio nelle aree circostanti. Sempre più persone si avvicinarono per ascoltare la lezione di Meng Hao e per chiedere domande. Tuttavia, dall’inizio alla fine, sembrava non esserci nulla che Meng Hao non sapesse e nessuna domanda a cui non potesse rispondere, o che gli facesse prendere anche la minima pausa per riflettere.  


Lo shock si diffuse in tutti i cuori, e presto, alcuni degli alchimisti nell’area che si stavano preparando a dare le loro lezioni notarono la cosa. All’inizio ridacchiarono freddamente, ma presto i loro occhi si spalancarono per l’incredulità.


“La sua conoscenza delle piante e della  vegetazione… è davvero… davvero incredibilmente alta!!”


“Per i Cieli! Le domande sono infinite e toccano virtualmente ogni aspetto di piante e vegetazione. Ma questo tizio riesce a rispondere davvero a tutte le domande! Che incredibile conoscenza!”


Gradualmente, la grandezza del pubblico crebbe. Meng Hao parlò per tre giorni di fila, e alla fine, c’erano 30.,000 persone nel pubblico. L’intero mondo degli alchimisti apprendisti nella Divisione del Dao dell’Alchimia era scosso. C’erano anche molti alchimisti di livello 1 che ascoltavano. Gli alchimisti di livello 2, tuttavia, per la maggior parte rimasero nelle montagne interne. Interferivano raramente negli affari delle montagne esterne, ne prestavano troppa attenzione a cosa vi accadesse. Dopo tutto, la maggior parte degli alchimisti trascorreva il proprio tempo in reclusione, producendo elisir.


“La Foglia dei Tre Immortali è una pianta medicinale rara. Non mi sarei mai aspettato che la Divisione del Dao dell’Alchimia del Clan Fang fosse in grado di farle crescere. Se usate questa pianta medicinale come ingrediente principale, possono essere creati una vasta varietà di elisir medicinali. Nonostante io non abbia mai creato niente usando la Foglia dei Tre Immortali, sono a conoscenza di circa mille formule di elisir che la usano.”


“Bocciolo del Sole? Quella è una pianta medicinale leggendaria che si è estinta da tempo. Naturalmente, non ho mai posato gli occhi su una di esse, ma ho sentito che se si aggiunge il Bocciolo del Sole a un elisir medicinale, si può essere sicuri di produrre un elisir perfetto al cento percento.” [1]


Meng Hao era ora seduto a gambe incrociate sulla piattaforma, sorridendo mentre parlava. Tutti quanti nel pubblico erano ancora eccitati. Anche dopo tre giorni, non sembravano affatto stanchi. Tutti loro sapevano che per loro questa era un’opportunità veramente rara.


Nel frattempo, la parola giunse fino al Palazzo degli Antenati del Clan Fang. Fang Yunyi sedeva nella sua Caverna dell’Immortale, mentre ascoltava un alchimista apprendista che gli dava una vivida descrizione della lezione che Meng Hao stava dando su piante e vegetazione.


La faccia di Fang Yunyi si oscurò e poi dopo un momento, venne coperta da un oscuro sorriso.


“Cosa proverebbe questo?” disse freddamente Fang Yunyi. “Ogni alchimista di livello 2 delle montagne interne della Divisione del Dao dell’Alchimia può uscire e dare una lezione su Piante e vegetazione. Ognuno di loro attirerebbe una folla di decine di migliaia, o anche più.”


“Insignificante Meng Hao. Sei venuto qui da un postaccio isolato come Pianeta Paradiso Meridionale, quindi anche se hai delle capacità, sono comunque destinate a essere limitate. Ti sei appena unito alla Divisione del Dao dell’Alchimia e ti comporti già con tanta arroganza? Non sei altro che un perdente che crede di essere un grande.” Rimuginava costantemente sugli eventi avvenuti su Pianeta Paradiso Meridionale e odiava Meng Hao fino al midollo.


Desiderava ardentemente che il Principe Wei andasse a punire Meng Hao. Sfortunatamente, il Principe Wei non fece mai nulla, non importava quanto Fang Yunyi facesse pressione sulla questione. Ora, quando finalmente era riuscito a contenere la sua frustrazione, questo alchimista apprendista era venuto a dirgli delle agitazioni che Meng Hao stava creando nella Divisione del Dao dell’Alchimia. Alla fine, sbuffò e mandò via l’alchimista apprendista, poi si sedette accigliato.


“Questo dannato Meng Hao, non posso lasciarlo trotterellare in giro così felicemente!”. Digrignando i denti, Fang Yunyi tirò fuori un contenitore di giada trasmittente, la impresse con senso divino come pure diverse promesse e poi lo lanciò verso l’esterno.


Il contenitore di giada volò immediatamente nell’aria.


Poco dopo, in qualche posto dentro le 10.000 montagne interne della Divisione del Dao dell’Alchimia, in una particolare montagna che era relativamente vicina alle montagne esterne, un uomo di mezza età stava producendo degli elisir medicinali. Indossava una veste da alchimista che aveva due draghi dorati ricamati sul colletto.


Il calderone per elisir di fronte a lui brillava di luce rossa, sfavillando. Dal calderone era emanato un aroma medicinale, che circondava l’intera montagna e sembrava nutrire tutta la vegetazione nell’area.


Nel mezzo della sua produzione, un contenitore di giada apparve all’improvviso. Fluttuava di lato, ma l’uomo di mezza età lo ignorò completamente, continuando invece la sua produzione. Passarono due ore prima che il colore rosso brillante iniziasse a svanire dalla fornace. Quando il calderone si raffreddò completamente, l’uomo iniziò a mormorare tra sè e sè.


“Sto lavorando a questa serie di Elisir di Convergenza della Mortalità da tre mesi. Che peccato che abbia sprecato così tanti ingredienti… Mi chiedo se ci sia riuscito questa volta. Se così non fosse, sarò costretto ad andare a prendere altre piante medicinali.” L’uomo si accigliò e poi scosse la mano, attirando a sè il contenitore di giada. Dopo averlo scansionato con il suo senso divino, i suoi occhi iniziarono a brillare.


“Fang Hao? Anche io ho sentito quel nome recentemente. Aveva un Raggio  del Cancello della Linea di Sangue di 30.000 metri. Tuttavia, nel Clan Fang, non puoi far affidamento solo alla tua linea di sangue.”


“Fang Hao può essere un Prescelto…”


“Ma questa è la Divisione del Dao dell’Alchimia, le cose sono diverse qui. A nessuno interessa se se i un Prescelto o no. Per di più, non ho conflitti con Fang Yunyi e considerando cosa mi sta offrendo, non mi creerà problemi aiutarlo questa volta.” Esitò per un istante e guardò il calderone. Se questa serie di elisir fosse andata male, allora sarebbe dovuto andare a prendere altre piante medicinali, cosa che non voleva davvero fare. Pensò per un momento, poi decise di acconsentire alla richiesta di Faeng Yunyi. Velocemente si diresse verso le montagne esterne.


“Che tipo di abilità può mai avere un insignificante membro del clan proveniente da Pianeta Paradiso Meridionale? Inoltre, la conoscenza di piante e vegetazione è un’abilità fondamentale di basso livello, questo è tutto. Ogni alchimista di livello 2 potrebbe radunare un mucchio di alchimisti apprendisti intorno a sè.”


“Gli alchimisti di livello 1 bhe..” Sbuffò freddamente. Nella Divisione del Dao dell’Alchimia del Clan Fang, gli unici alchimisti di livello 1 a essere stazionati nelle montagne esterne erano quelli che non avevano nessuna speranza di passare al prossimo grado.  


“7191… Giusto, mi ricordo. Il posto è supervisionato da Fang Qun.” L’uomo ridacchiò. Fang Qun era il più basso in grado tra tutti gli alchimisti di livello 1. Il fatto che fosse stato in grado di passare il test era stato un totale colpo di fortuna.


L’uomo volò fuori dalle montagne interne a massima velocità. Quando qualche alchimista apprendista lo vedeva, rispettosamente univa le mani e si inchinava. Si affrettò verso le montagne esterne il più velocemente possibile e dopo che fu passato abbastanza tempo da far bruciare un bastoncino di incenso, riuscì a vedere il Picco della Loggia dell’Alchimia numero 7191. La prima cosa che vide era la folla di decine di migliaia di alchimisti apprendisti ammassati insieme. Sembrava quasi come un ciclone statico.


La vista di ciò fece emanare un freddo sbuffo all’uomo di mezza età. Era in realtà alquanto offeso. Quando andava nelle montagne esterne a dare una lezione, di norma attirava una folla di 10.,000 persone. Tuttavia, c’erano chiaramente circa 30.000 alchimisti apprendisti raccolti qui.


L’uomo si avvicinò, ma a causa dell’attenzione che tutti gli alchimisti apprendisti ponevano su Meng Hao, nessuno si accorse del nuovo arrivato.


L’uomo si accigliò e poi sbuffò freddamente, e il suono echeggiò facendo girare scioccati molti alchimisti apprendisti. Quando lo videro fermo lì, le loro facce impallidirono e velocemente giunsero le mani in saluto.


“Saluti, Alchimista Xuzhong!” [2]


“E’ l’alchimista Fang Xuzhong!!”


Non ci volle molto prima che tutti si voltassero verso Fan Xuzhong e si inchinassero in saluto. Lui annuì di rimando orgoglioso, per poi iniziare ad avanzare. Le persone indietreggiarono, creando un percorso che lui seguì fino al picco della montagna, dove salì sulla piattaforma di fianco a Meng Hao.


Squadrò Meng Hao un paio di volte.


Tutti gli alchimisti apprendisti, come pure Fang Qun, si alzarono in piedi, e si inchinarono a Fang Xuzhong con le mani giunte.


Meng Hao era l’unico a rimanere seduto. Era ovvio che questo uomo era venuto con cattive intenzioni e il suo lo sguardo di valutazione conteneva inoltre un pizzico di disprezzo.


“Quindi tu sei Fang Hao?” chiese con freddezza.


Meng Hao annuì, dopo di che Fang Xuzhong sorrise, il suo disdegno era palese. Scosse la mano e annunciò freddamente, “Sei solo un alchimista apprendista, eppure osi dare una lezione di Piante e vegetazione? Scandaloso!”


“Tuttavia, non renderò le cose difficili per te. Ti chiederò di tre tipi di piante medicinali, se non saprai rispondere, porrai fine a questo caos immediatamente e ti concentrerai sull’essere un bravo alchimista apprendista invece di assumere arrogantemente il mantello di un vero alchimista!” Dopo aver detto queste cose, Fang Xuzhong improvvisamente ricordò una richiesta addizionale che aveva posto Fang Yunyi.


“Inoltre,” aggiunse con freddezza, “ti inginocchierai qui per la stessa durata di tempo che hanno occupato le tue lezioni!”


Meng Hao guardò l’uomo arrogante di fronte a lui e si accigliò.


“Io sono solo un alchimista apprendista e tu sei un alchimista vero. Questo non conta come bullismo? Inoltre, che succede se rispondo correttamente alle tue domande?”


“Allora potrai continuare con la tua lezione!” replicò Fang Xuzhong con una fredda risata.


Meng Hao esitò, come se stesse deliberando se accettare la sfida o meno. Poi si guardò intorno, come se stesse considerando la brutta figura che avrebbe fatto di fronte a queste persone se avesse rifiutato la sfida. Stringendo i denti, tirò fuori una borsa da trasporto e la mise da parte. Con occhi iniettati di sangue, guardò Fang Xuzhong.


“Sono venuto qui con buone intenzioni per spiegare questioni rilevanti di piante e vegetazione ai miei compagni membri del clan. Tu sei venuto a fermarmi. Se perdo la sfida, vuoi che mi inginocchi qui in umiliazione. Tuttavia, se perdi tu, non c’e alcuna perdita da parte tua. Non è giusto. Perché non ci sfidiamo DAVVERO? Se metti a disposizione lo stesso numero di pietre spirituali che ci sono in quella borsa da trasporto, allora accetterò la tua sfida!”


“Se non lo fai, tanto vale che me ne vada.”


Fang Xuzhong si accigliò. Arrivando come aveva fatto lui ricoprendo un ruolo di vero alchimista era davvero un caso del grande che bullizza il piccolo. C’erano molte persone che guardavano e doveva considerare come la questione avrebbe influenzato la loro visione riguardo lui. Tuttavia, se non avesse fatto inginocchiare Meng Hao, allora non avrebbe soddisfatto i requisiti richiesti da Fang Yunyi. Alla fine, guardò Meng Hao e rise con freddezza, immaginando come sarebbe stato vederlo umiliato in ginocchio per terra. Sicuramente in seguito chiederà a Fang Yunyi un bonus extra come ricompensa. Senza altra esitazione, tirò fuori una borsa da trasporto e la lanciò vicino a quella di Meng Hao.


Non disse nulla, ma i suoi occhi brillarono con freddezza.


Meng Hao prese un profondo respiro e si leccò le labbra. Un sorriso vergognoso apparve sulla sua faccia, sembrava anche alquanto imbarazzato.


“Tante grazie, Alchimista Fang. Adesso, sfidiamoci.”


[su_service title="MadOtter" icon="icon: commenting" icon_color="#000000" size="16"]NOTE:


1:[Nota del traduttore inglese] Il nome di Fang Xuzhong  in cinese è 方


 fāng xū zhōng. Xu significa ‘necessario’. Zhong significa ‘metà/centro’.


2: Nella cultura cinese inginocchiarsi con entrambe le gambe in pubblico è un’azione molto umiliante.


.


__


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:


<a href="https://www.patreon.com/madotter">https://www.patreon.com/madotter </a>


Grazie![/su_service]




                                


                                



