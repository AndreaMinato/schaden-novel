---
title: Capitolo 905 - Sfida su Piante e Vegetazione!
pubDate: 2025-03-17T11:17:35.010Z
tags:
    - issth
---


Il Picco della Loggia dell’Alchimia numero 7191 era ora circondata da decine di migliaia di alchimisti apprendisti, tutti fissavano Meng Hao e Fang Xuzhong sulla piattaforma.


Era particolarmente interessante perché c’era in corso una scommessa tra i due, gli alchimisti apprendisti non vedevano l’ora di vedere cosa sarebbe successo. Molti riuscivano a leggere tra le righe e sapevano che Fang Xuzhong era venuto qui apposta per creare guai a Meng Hao. Tuttavia, considerando che non li coinvolgeva personalmente, quelle persone erano ancora più eccitate degli altri. Volevano vedere esattamente chi era il migliore quando si parlava di conoscenza di piante e vegetazione.


Se Meng Hao non avesse appena dato una lezione di tre giorni sull’argomento, gli alchimisti apprendisti non avrebbero esitato nemmeno un momento a dire che Fang Xuzhong avrebbe prevalso. Ora, però… era difficile dirlo.


Meng Hao appariva estremamente svergognato mentre timidamente controllava la borsa da trasporto di Fang Xuzhong con il suo senso divino. Poi si leccò le labbra e guardò indietro verso Fang Xuzhong. Si sentiva sempre più fortunato col passare del tempo. Non avrebbe mai immaginato che, essendo nella Divisione del Dao dell’Alchimia solo da pochi giorni, ci sarebbe stato già qualcuno che veniva a portargli pietre spirituali.


Quando realizzò a cosa stava pensando, si sentì improvvisamente ancor più imbarazzato.


Sentendo tutti gli occhi puntati su di lui, Fang Xuzhong sbuffò freddamente. Era immerso nel Dao dell’Alchimia da molti alti ed era molto esperto quando si parlava di conoscenze in piante e vegetazione. Come diceva il detto, il suo proverbiale calderone brillava con il luminoso verde della perfezione. In realtà, lui era già qualificato per la promozione ad alchimista di livello 3, e dato questo, era estremamente sicuro di poter vincere la scommessa.


Se non fosse per il fatto che aveva un’estrema necessità di risorse alchemiche, non sarebbe mai venuto qui. Dopo tutto, partecipare a qualcosa del genere era decisamente indegno del suo status.


La sua espressione fiera e alta, Fang Xuzhong sollevò la sua mano in alto e poi diede un colpetto alla sua borsa da trasporto. All’istante, una pianta medicinale apparve nella sua mano. Era verde, non sembrava diversa da un ordinario filo d’i erba. Fece dondolare la sua mano, mandando la pianta direttamente di fronte a Meng Hao dove rimase a fluttuare nell’aria.


“Non renderò le cose difficili per te,” disse con freddezza. “Ti mostrerò tre piante medicinali. Dovrai semplicemente dirmi nome e proprietà. Questa è la prima.” Dal suo punto di vista, questa pianta era abbastanza per schiacciare il suo avversario. Aveva intenzione di dimostrare a questo Fang Hao quanto alti fossero i Cieli e quanto profonda fosse la Terra. Avrebbe aiutato Fang Hao a capire quanto vastamente separati erano loro due in termini di competenze.


Essendo un alchimista di livello 2, voleva assicurarsi una veloce vittoria. Considerando il suo status nella Divisione del Dao dell’Alchimia, sconfiggere il suo avversario con un singolo colpo era il risultato più adeguato.


Fang Xuzhong sorrise con freddezza, scuotendo le sue maniche, poi giunse le mani dietro la sua schiena e guardò con arroganza Meng Hao. “Dimenticati di questo tizio,” pensò. “Nemmeno un alchimista di livello 1 riconoscerebbe questa pianta.”


Meng Hao stava sorridendo come prima mentre guardava la pianta.


Anche tutti gli alchimisti apprendisti stavano guardando la pianta, cercando di capire cosa fosse. Gli alchimisti di livello 1 cercavano nei loro ricordi, eppure, nessuno di loro riusciva a trovare la minima informazione riguardo una pianta del genere.


Immediatamente, un brusio di conversazione si innalzò.


“Non può essere giusto. Quella pianta medicinale non sembra per niente speciale. Non sembra nemmeno una pianta medicinale! Sarà semplicemente una pianta ordinaria del mondo mortale?”


“Posso anche non avere capacità incredibili quando si parla di piante e vegetazione, ma ne so un po’. Tuttavia, questa pianta… è qualcosa che io non ho mai visto prima.”


“E’ sicuramente degno di essere un alchimista di livello 2. Ha tirato fuori una pianta che nessuno riconosce!”


Fang Xuzhong guardava altezzoso Meng Hao.


“Se non la riconosci, allora inginocchiati su questo picco montuoso per tre giorni e poi sparisci.” Quasi nello stesso momento in cui le parole uscirono dalla sua bocca, Meng Hao alzò lo sguardo e lo guardò ridacchiando.


“Alchimista Fang, non avrei mai immaginato che tu possedessi questo tipo di Erba dello Spirito del Vento. Una pianta del genere è inutile per scopi medicinali. Tuttavia, quando colpita da un forte vento, fiorisce producendo un Fiore Spirituale. Quel fiore può sbocciare producendo fino a sette colori, sette è il numero ottimale che si può avere. Quel fiore medicinale è uno degli ingredienti più importanti quando si producono elisir medicinali di tipo vento.”


“Sfortunatamente, Alchimista Fang, questa tua particolare pianta ha tante imperfezioni. Produrrà solo un fiore di tre colori.”


Le parole di Meng Hao lasciarono scioccati gli alchimisti apprendisti circostanti. Persino gli alchimisti di livello 1 erano sorpresi. Non avevano mai sentito parlare dell’Erba dello Spirito del Vento, nonostante molti conoscessero il Fiore dello Spirito del Vento. A questo punto, ebbero improvvisamente un’epifania, realizzando l’origine del Fiore dello Spirito del Vento.


Fu in questo momento che Meng Hao soffiò sullo stelo d’erba. A causa del livello della sua base di coltivazione, quel soffio era come un vento fortissimo. Un suono rombante riempì l’area e poi lo stelo d’erba iniziò a guizzare e muoversi avanti e indietro. Tutti videro un fiore a tre colori sbocciare in cima all’erba e un aroma medicinale riempì l’area.


“Ha tre colori!”


“La conoscenza di Fang Hao in piante e vegetazione è sorprendente dopotutto! Non solo ha riconosciuto quella pianta, è stato in grado di giudicare completamente la sua natura!”


Le folle circostanti erano in subbuglio. Gli alchimisti di livello 1 stavano ora guardando Meng Hao con completo e totale rispetto. Nella Divisione del Dao dell’Alchimia del Clan Fang, gli alchimisti potenti erano trattati con fervore e venerazione.


Gli occhi di Fang Xuzhong si spalancarono, poi fissò Meng Hao e uno sguardo serio coprì la sua faccia. La Pianta dello Spirito del Vento può sembrare una pianta ordinaria, ma era in realtà una linea di demarcazione quando si trattava di determinare la propria abilità in piante e vegetazione. Persino molti alchimisti di livello 2 non saprebbero molto a riguardo. Ancora più incredibile per lui era il fatto che il suo avversario era stato in grado di identificare con quanti colori sarebbe sbocciato il fiore. Questa era una cosa che solo alchimisti di livello 3 dovrebbero essere in grado di fare.


“Quindi, questo tizio ha qualche capacità alla fine.” Pensò. “Sembra che debba prendere la cosa un po’ più seriamente.” Fang Xuzhong scosse la mano rimettendo l’Erba dello Spirito del Vento a posto nella sua borsa da trasporto, da cui poi cacciò tirò fuori un’altra erba medicinale.


Questa pianta aveva più di cento foglie, aveva la forma di un triangolo. Lo stame del fiore della pianta era lungo e sembrava quasi un tentacolo mentre ondeggiava avanti e indietro.


Una singola occhiata a questa pianta medicinale ed era facile capire che fosse fuori dall’ordinario. Tutte le persone che la guardarono poterono avvertire un leggero senso di pericolo.


“In modo da evitare ogni accusa di bullismo,” disse Fang Xuzhong, “non ti chiederò di elencare le proprietà di questa pianta. Basterà solo dirmi il suo nome.” Fissava con freddezza Meng Hao. Anche se non aggiunse altro, dentro di lui, stava ridendo freddamente. Secondo la sua opinione, aveva sottovalutato leggermente il suo avversario riguardo la prima pianta. Tuttavia, con questa seconda pianta, era completamente sicuro di riuscire ad ottenere la vittoria.


“Quando ho ottenuto questa pianta medicinale,” pensò, “non avevo la più pallida idea di cosa fosse. È stata cresciuta personalmente da uno degli alchimisti di livello 5, ho dovuto spendere una piccola fortuna per acquistarla.”


“E’ completamente unica nel suo genere. Nessun manuale di piante e vegetazione contiene una sua descrizione. È stata creata tramite l’innesto di varie piante medicinali, usando la tecnica segreta di un alchimista di livello 5.”


“Semplicemente mi rifiuto di credere che un ignorante alchimista apprendista sia in grado di identificarla!” Sorridendo freddamente, Fang Xuzhong sollevò il mento e rimase fermo li, mani giunte dietro la sua schiena mentre fissava Meng Hao.


Riusciva già a visualizzare il suo avversario con le lacrime che gli scendevano dalle guance, scervellandosi nel tentativo di identificare la pianta. Probabilmente avrebbe detto un sacco di sciocchezze, per le quali Fang Xuzhong aveva già preparato delle risposte appropriate.


Tutto era completamente silenzioso. Tutti gli occhi erano concentrati sulla pianta medicinale. A causa del leggero senso di pericolo che emanava, tutti stavano ora prestando molta attenzione. Gradualmente, l’aroma medicinale che veniva emanato dalla pianta vitalizzò le menti di tutti i presenti.


“Che pianta medicinale è quella!?!?”


“Sono abbastanza sicuro di non averla mai vista prima, anche se qualcosa di essa mi sembra familiare. Che stranezza!”


Anche gli alchimisti di livello 1 erano tutti accigliati mentre cercavano disperatamente di ricordare che pianta fosse. Alcune persone tirarono fuori addirittura contenitori di giada con sopra informazioni su piante e vegetazione, iniziando poi a cercare indizi sulla natura della pianta.


“Quella pianta è persino più misteriosa dell’Erba dello Spirito del Vento di prima!!” Mentre i membri del pubblico iniziarono a speculare sulla pianta, Meng Hao la stava guardando e i suoi occhi iniziarono a brillare.


“Non avrei mai immaginato che la Divisione del Dao dell’Alchimia del Clan Fang fosse tanto esperta in piante e vegetazione,” disse. Immediatamente, il pubblico si ammutolì e tutti si voltarono a guardare Meng Hao.


Fang Xuzhong rideva freddamente.


“La puoi identificare o no? Non c’è bisogno di essere deliberatamente criptico.”


Meng Hao ridacchiò in risposta.


“Questa pianta medicinale è qualcosa che dubito tu possa coltivare,” disse. Quando il pubblico sentì queste parole, non gli diedero troppo peso. Tuttavia, il cuore di Fang Xuzhong iniziò a battere più forte.


“Non ha nome,” Meng Hao continuò lentamente. “O, forse si può dire… che l’unica persona qualificata a dargli un nome, sia l’alchimista che l’ha creata.”


Quando Fang Xuzhong sentì ciò, la sua faccia vacillò. Le due frasi di Meng Hao erano come fulmini che andarono a colpire la sua mente. Come avrebbe potuto mai immaginare che il suo avversario sarebbe stato in grado di cogliere degli indizi con una sola occhiata? Si preparò a prendere la pianta e metterla via, dato che le prime due frasi di Meng Hao avevano già rivelato la verità riguardo il nome della pianta.


Si ricordò come la prima volta che mise gli occhi su questa pianta anni fa, la rimase a fissare scioccato. Per lui, era sembrato uno strano e miracoloso oggetto. Quando l’alchimista di livello 5 gli spiegò la natura della pianta finalmente scoprì la verità, poi si prostrò a lui in ammirazione.


“Quanto è bravo questo Fang Hao?” pensò. “Ha realmente riconosciuto la pianta! Dannazione! No, devo veramente giocare un tiro mancino!” Sentendosi più in guardia che mai, ebbe immediatamente l’impulso di diffamare il suo avversario. Tuttavia, nella Divisione del Dao dell’Alchimia, la reputazione era estremamente importante e con tante persone come testimoni, le voci si sarebbero sparse in fretta.


Fang Xuzhong strinse i denti ed era sul punto di ritirare a sè la pianta medicinale per metterla a posto nella sua borsa da trasporto quando improvvisamente, Meng Hao iniziò a parlare di nuovo.


“Questa è una pianta medicinale prodotta con la tecnica dell’innesto. Vediamo… Sembra essere stata innestata da diciannove diverse piante medicinali. Quelle diciannove piante medicinali sono la Radice di Acquasparsa, l’Erba del Sogno dello Spirito, la Foglia del Monte Celeste, il Bocciolo della Mortalità…” Meng Hao elencò con calma tutte e diciannove le varietà di piante medicinali.


Gli occhi di Fang Xuzhong si spalancarono, poi iniziò ad ansimare. Inconsciamente barcollò all’indietro di molti passi, incredulo. Per quanto riguardava la prossima pianta che aveva intenzione di tirar fuori, Meng Hao l’aveva già menzionata nella lista delle diciannove piante precedenti, quindi Fang Xuzhong non aveva altra scelta che abbandonare l’idea di utilizzarla. Come avrebbe potuto mai immaginare che questa persona sarebbe stata in grado…


Sarebbe stata in grado di nominare tutte le piante che componevano l’innesto! La mente di Fang Xuzhong stava vorticando. Ovviamente, non poteva sapere se tutto quello che aveva detto Meng Hao era corretto o meno, perché solo l’alchimista di livello 5 che aveva creato la pianta sarebbe stato in grado di verificarlo.


Dopo tutto, questa era… una tecnica segreta!


Alla fine Meng Hao arrivò alla conclusione e disse, “…dopo di che, usate la magia delle quattro stagioni, invertite Yin e Yang e innestate tre piante contemporaneamente. Combinate tutte e diciannove le piante non lasciate che il sole le tocchi, lasciate fondere il qi dello Yin, andando così a completare il processo.”


“Dato che questa pianta è stata creata innestando diciannove piante insieme, se è usata per produrre elisir, ci sono molte trasformazioni possibili. Un alchimista ordinario sarebbe probabilmente incapace di utilizzarla. Probabilmente, l’alchimista che ti ha dato questa pianta ti ha consegnato anche la formula di un elisir creata <i>ad hoc</i>.”


“Dimmi, Alchimista Fang, è corretto?” Meng Hao sorrise e guardò Fang Xuzhong.


Le parole di Meng Hao vennero seguite da un silenzio tombale. Tutti stavano guardando Fang Xuzhong, la cui faccia vacillava avanti e indietro in preda a diverse emozioni. Si sentiva come se dei fulmini stessero colpendo la sua testa e senza rendersene conto, fece un passo indietro. Adesso guardava Meng Hao con occhi spalancati, come se fosse un qualche tipo di spirito malvagio.   


[su_service title="MadOtter" icon="icon: commenting" icon_color="#000000" size="16"]


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:


<a href="https://www.patreon.com/madotter">https://www.patreon.com/madotter </a>


Grazie![/su_service]
                                


                                



