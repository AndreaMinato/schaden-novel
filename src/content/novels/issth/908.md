---
title: Capitolo 908 – Padiglione delle Medicine
pubDate: 2025-03-17T11:17:35.011Z
tags:
    - issth
---


Le conversazioni eruppero immediatamente tra la folla.


“Vuole davvero farsi pagare!!”


“Dannato! Quant'è vergognoso! Che falso!”


“Andiamo su un altro picco. Nessuno degli altri alchimisti chiede dei punti merito!”


Quasi immediatamente, decine di migliaia di apprendisti agitarono le maniche e se ne andarono. Meng Hao li guardò partire e sospirò.


“Questa gente del Clan Fang è così spilorcia” pensò. “C'erano così tante persone prima, ma appena ho menzionato un ricarico in punti merito, così tanti di loro si sono alzati e se ne sono andati...”


Alla fine rimasero all'incirca soltanto mille persone. Per loro, un punto merito non era molto; considerando che era Meng Hao a fare lezione, sentivano che ne valeva la pena.


Questa volta, Meng Hao tenne lezione per sei ore, dopodiché, raccolse diverse migliaia di punti, poi lasciò la Divisione del Dao dell'Alchimia e ritornò alla sua Grotta dell'Immortale. Alcune ore più tardi, Fang Xi fece ritorno, apparendo allo stesso tempo sia eccitato che cauto. Con il pappagallo appollaiato su una spalla e la gelatina sull'altra, sembrava molto orgoglioso di se stesso.


“Cugi! Questa volta abbiamo davvero avuto un profitto!”


Meng Hao rise e i suoi occhi brillarono di una luce vivace. Nel Clan Fang, i punti merito erano essenzialmente lo stesso delle Pietre dello Spirito o persino delle giade Immortali. Qualunque cosa volessi richiedeva uno scambio con punti merito.


Meng Hao agitò la manica, estraendo un medaglione di giada. Dopo averlo analizzato con il senso divino, mise da parte un centinaio di punti merito e li trasferì a Fang Xi.


“Dobbiamo assicurarci che gli apprendisti che hai assunto non vengano scoraggiati. Di loro che più saranno bravi nel farmi pubblicità, più punti merito potranno guadagnare.”


Fang Xi era piuttosto eccitato; mai aveva pensato prima d'ora di usare un metodo simile per guadagnare dei punti merito. Parlando normalmente, la più alta quantità che era mai riuscito a ottenere in un mese erano circa cinquecento. Ma ora, erano servite solo sei ore per farne diverse migliaia. Per lui, questo rendeva Meng Hao ancora più enigmatico di prima.


Fu a questo punto che Fang Xi disse: “Cugi, ho promesso loro dieci punti ciascuno...”


“Non essere spilorcio,Fang Xi” rispose Meng Hao, apparendo davvero solenne. “Guarda, non prenderla nel modo sbagliato, ma sei semplicemente troppo taccagno. Devi pensare in grande! Sono solo un po' di soldi, giusto?! Se Coltivatori come noi pensano costantemente alle cose materiali, allora come potremo mai ingrandire le nostre basi di Coltivazione?”


Fang Xi rimase per un attimo a bocca aperta per l'esitazione, ma non riuscì a trattenersi dal dire con attenzione: “Cugi, quello che voglio dire... tu non hai dato abbastanza. Io ho promesso loro dieci a persona e ho ingaggiato 173 persone...”


Il volto di Meng Hao fremette immediatamente, e per un momento non disse nulla.
Il suo silenzio fece diventare immediatamente nervoso Fang Xi e lui continuò in fretta, “Cugi, lo so che ho fatto casino. La prossima volta che li assumerò, dirò loro che saranno cinquanta a persona.”


La guancia di Meng Hao si contrasse all'improvviso. Prendendo un profondo respiro, guardò Fang Xi e con sincerità disse: “Fang Xi, ascolta. Tu non hai avuto la vita difficile, perciò non sai quanto possano essere difficili le cose. Lo sai cosa i Coltivatori come noi usano di più? Risorse! Pietre dello Spirito! Giade Immortali!”


“Se vuoi essere più forte di chiunque altro, allora hai bisogno di più Pietre dello Spirito! Più risorse! Questa è la via per il potere!”


“Ora, non prenderla nel modo sbagliato, ma hai bisogno di imparare come lavorare sodo e vivere una vita semplice! Devi essere diligente, parsimonioso! Impara come prendere un solo punto merito e spartirlo in dieci parti! Questo è il modo in cui Coltivatori come noi posso raggiungere la cima e rimanerci!” Meng Hao dette delle pacche sulla spalla di Fang Xi. Reprimendo il dolore interno che sentiva, prese il medaglione di comando e, ancora una volta, vi inviò il suo senso divino, trasferendo un migliaio di punti merito.


“Ricorda quello che ti ho appena detto” disse Meng Hao con urgenza. “Un punto merito, diviso dieci volte... Non puoi semplicemente gettare via i tuoi soldi!”


Fang Xi boccheggiò rivolto verso Meng Hao totalmente sconvolto. Le parole che aveva appena pronunciato erano il completo opposto di ciò che aveva detto prima. Eppure, entrambe avevano senso.


Alla fine, Meng Hao non riuscì a trattenersi dall'aggiungere: “La prossima volta che ingaggi della gente, è un punto merito a testa. Quello dovrebbe essere abbastanza.”


Sospirando, si girò e si diresse nella sua residenza.


Dei tremila e più punti merito con cui aveva cominciato, ora ne aveva meno della metà. Era un grosso colpo.


Aggiungendoci che, più tardi quella notte, doveva duplicare altri Elisir dello Spirito da usare sul Frutto del Nirvana, il risultato era che per il giorno seguente, la sua borsa da trasporto sarebbe di nuovo apparsa tristemente rimpicciolita. Per allora, si sarebbe veramente sentito come se stesse per impazzire.


Amava le Pietre dello Spirito e amava essere ricco. Per di più, ciò che amava di meno era spendere le sue Pietre dello Spirito...


Per lui, era come versare il suo stesso sangue.


All'alba, Meng Hao emerse. Quando Fang Xi lo vide, lo fisso sconvolto.


“Cugi, che succede?” chiese, preoccupato.


Gli occhi di Meng Hao erano completamente rossi e la sua espressione era divenuta alquanto feroce. Prese un respiro profondo e si schiarì la testa; nel profondo dei suoi occhi guizzava una luce brillante.


“Io DEVO diventare ricco! DEVO ottenere punti merito!!”


Meng Hao ritornò alla Divisione del Dao dell'Alchimia e al Picco #7191. E di nuovo tenne lezione su piante e vegetali. Tuttavia, questa volta, c'era meno gente dell'ultima volta, solo circa novecento.


Non c'era molto che potesse fare. In modo da poter ottenere quanti più punti possibile, tenne lezione per l'intero giorno prima di andarsene esausto.


Ogni volta dopo quella, c'erano meno persone. Dopo circa un mese, venivano poco più di quattrocento persone, cosa che lo fece sospirare. Quelli che rimanevano erano il gruppo originale di apprendisti, quelli il cui fervore verso Meng Hao era il più intenso.


Tra loro c'era l'alchimista di livello 1 Fang Qun, che giustamente venerava Meng Hao.
Dopo aver finito la sua lezione, Meng Hao non andò via. Invece, andò alla Grotta dell'Immortale di Fang Qun e gli fece alcune domande dirette.


“Fang Qun, nella Divisione del Dao dell'Alchimia del Clan Fang, come fanno gli apprendisti a essere promossi alchimisti?”


Fang Qun lo trattava sempre molto rispettosamente e, nonostante la sorpresa per la sua domanda, rispose velocemente.


“Per diventare un vero alchimista, devi preparare almeno un migliaio di elisir medicinali di livello 1, e devi anche passare attraverso il primo livello del Padiglione della Medicina.”


“La prima cosa da fare è passare attraverso il Padiglione delle Medicine. Questo indica che la tua abilità con le piante e i vegetali ha raggiunto il livello di un alchimista di livello 1.”


“Sfortunatamente, è molto difficile. Chiunque nella Divisione del Dao dell'Alchimia che non ha studiato piante e vegetali per almeno dieci anni faticherebbe moltissimo a superare il primo livello. Prendi me, per esempio. Io riesco a produrre elisir medicinali di livello 2, sebbene il mio rateo di successi non sia molto alto. Tuttavia, nonostante i miei migliori sforzi, ho passato a malapena l'esame del Padiglione della Medicina. A causa della mia mancanza di abilità in piante e vegetali, non sono stato in grado di superare il secondo livello e, alla fine, sono diventato un alchimista di livello 1.” Fang Qun ridacchiò amaramente.


“Padiglione della Medicina?” chiese Meng Hao con occhi scintillanti. “Come ci si entra?”


“Non importa che tu sia un alchimista o un apprendista, chiunque può entrare nel padiglione in qualsiasi momento. Il Padiglione della Medicina venne fondato in passato da un Patriarca della Divisione del Dao dell'Alchimia. Mette alla prova tutto ciò a cui puoi pensare e ha nove livelli, i quali corrispondono ai nove livelli per gli alchimisti.”


“Chiunque di si senta abbastanza sicuro, può pagare cento punti merito per andare nelle montagne interne e sostenere la prova del fuoco del Padiglione della Medicina.”


“È estremamente difficile” disse Fang Qun, abbassando la voce. “Di tutti gli apprendisti del Picco #7191, solo sette od otto potrebbero essere in grado di tentare e questo solo dopo un altra decina o più di anni di studio. Per quanto riguarda il resto, molti necessiteranno di dozzine di anni di studio prima di poter anche solo pensare di tentare. Se dovessi provare a fissare a forza la conoscenza nella tua memoria, il tuo mondo mentale esploderebbe sopraffatto dalle infinite varietà possibili di piante e vegetali. A meno che la tua base di Coltivazione non sia a un livello insondabile, ovviamente.”


Meng Hao sapeva che quando si trattava di piante e vegetali, c'erano infinite varianti, il che rendeva difficile memorizzare con il senso spirituale. Dopo aver sentito la spiegazione di Fang Qun, Meng Hao iniziò a mormorare tra sé. Poi, un piano cominciò a formarsi nella sua mente.


“Non c'è nessun altro modo per diventare un vero alchimista?” chiese.


“Altri modi...?” Fang Qun ci pensò per un attimo, poi i suoi occhi si illuminarono. Tuttavia, divennero di nuovo spenti altrettanto velocemente. “C'è, ma è troppo difficile. In effetti è impossibile avere successo in quel modo.”


“Per decine di migliaia di anni, ci sono stati tre specifici elisir medicinali nella Divisione del Dao dell'Alchimia che, se un qualsiasi alchimista o apprendista riuscisse a preparare, gli permetterebbe di essere promosso immediatamente ad alchimista di livello 8. Una persona del genere diventerebbe istantaneamente famosa nell'intero clan.”


“Questi tre sono elisir famosi preparati da Patriarchi del passato. Sfortunatamente, anche se hanno lasciato le formule dietro di loro dopo la loro morte, nessuno è stato in grado di produrli con successo.”


“In tutto il Pianeta Vittoria Orientale, persino la Setta della Medicina Immortale è solo in grado di produrne due. Ovviamente, anche se la Setta della Medicina Immortale ha le sue radici nel Clan Fang, e possa anche essere considerata un ramo della setta e parte del nostro Dao dell'alchimia, sono comunque considerati praticamente degli estranei. Il fatto che riescano a creare elisir che noi non possiamo è piuttosto disonorevole.”


“Per questo le formule dei tre elisir sono state poste nel Padiglione degli Elisir. Il clan ha bandito delle ricompense incredibili per prepararli. Apparentemente, la ricompensa per anche il più semplice dei tre include una giada Immortale, tonnellate di Pietre dello Spirito e 5.000.000 di punti merito, per non menzionare la vasta quantità di piante medicinali, oggetti magici e manuali di tecniche.”


“Sfortunatamente, dopo tutte queste decine di migliaia di anni, nessuno ha mai avuto successo. Persino il nostro unico alchimista di livello 9, l'Anziano degli Elisir Fang Danyun, ha dovuto ammettere di non poterli creare.” [1]


Fang Qun scosse la testa.


Gli occhi di Meng Hao luccicarono e poi sembrarono quasi appannarsi.


“Un'altra cosa: dato che il costo delle piante medicinali per gli ingredienti è così alto, chiunque tenti di preparare il più semplice di questi elisir deve mettere da parte un 1.000.000 di punti merito come garanzia. Indipendentemente che abbia successo o meno, i punti merito verranno cancellati.”


Quando udì ciò, Meng Hao si sentì come se qualcuno l'avesse afferrato per il collo e avesse iniziato a stringere con forza. Gli servi un lungo momento prima di poter respirare di nuovo.


“Punti merito! Ancora punti merito!!” All'improvviso si accigliò e represse gli istinti che stavano montando nel suo cuore. Dopo aver speso un po' di tempo a pianificare, i suoi occhi cominciarono a luccicare.


“Portami al Padiglione della Medicina!” disse all'improvviso.


“Tu... tu vuoi provare a sfidare il Padiglione della Medicina!?” chiese Fang Qun, apparendo scioccato. Poi, improvvisamente eccitato. Era ben conscio di non avere idea dei limiti dell'abilità di Meng Hao con piante e vegetali.


“Provare a sfidare il Padiglione della Medicina?” rispose Meng Hao, suonando sorpreso. “Cosa, paghi tu? Nah, non vado a provare la sfida, sto andando a dare un'occhiata al primo livello.” Detto quello, Meng Hao volò fuori dalla Grotta dell'Immortale.


“Uh... no, io non pago...” Fang Qun si sbrigò a seguirlo, mentre Meng Hao sfrecciava attraverso le montagne.


Presto, due picchi di montagne apparvero d'innanzi a Meng Hao, tra i due c'era un'enorme padiglione, che fluttuava lì a mezz'aria, emanando una luce brillante e colorata. Nuvole e nebbia gli fluttuavano attorno e appariva davvero una dimora di Immortali.


Due uomini anziani sedevano a gambe incrociate all'esterno del padiglione, di fianco a un'enorme lastra di pietra.


“Questo è il Padiglione della Medicina” disse Fang Qun piano, con una luce pia negli occhi. “Secondo le storie, questo padiglione è in realtà un oggetto magico, un prezioso tesoro che il Patriarca della prima generazione ha portato da fuori del pianeta. Originariamente era in possesso di qualcun altro e ha sempre cercato di volare via per riunirsi con lui. Tuttavia, dopo il trapasso durante la meditazione del Patriarca, è rimasto bloccato in questo posto, fluttuando a mezz'aria e impossibilitato ad andare in qualunque posto.”


Gli occhi di Meng Hao guizzarono e volò in aria dritto verso il Padiglione della Medicina. Non appena si fu avvicinato, un aroma medicinale incredibilmente forte lo colpì in faccia. In un battito di ciglia sentì milioni e milioni di diversi tipi di aromi medicinali mischiati tutti assieme.


“Così tanti tipi di piante e vegetali!” pensò con un sussulto. Era ancora all'esterno, eppure poteva già dire quanto dovesse essere terrificante l'interno.


Mentre si avvicinava, i due anziani che facevano da guardia all'esterno del Padiglione della Medicina aprirono gli occhi. Apparivano incredibilmente antichi, come se fossero Divinità Immortali con delle basi di Coltivazione insondabili. Per quello che poteva dire, erano ancora più forti del Grande Anziano.


Con volto solenne, congiunse le mani e si inchinò.


I due anziani guardarono verso Meng Hao e quasi sembrava potessero vedere attraverso di lui. Infine, ritrassero gli sguardi e chiusero gli occhi. Meng Hao prese un profondo respiro e poi guardò l'enorme stele di pietra che riposava di lato.


La stele di pietra era divisa in nove livelli, sopra ognuno dei quali c'erano scritti dei nomi. Il primo livello conteneva la maggioranza dei nomi, centinaia di migliaia. Dopo il primo livello, più in alto si andava, più scarsi diventavano i nomi e alcuni erano di colore grigio. Sul nono livello, c'erano dieci nomi, con nove grigi e solo uno che splendeva luminoso.


Fang Danyun!


[su_service title="MadOtter" icon="icon: commenting" icon_color="#000000" size="16"]<strong>AVVISO DA MADOTTER</strong>:


Cari lettori,


ringraziandovi per il supporto che dimostrate ogni giorno, vi informo che le novel che seguo io (I Shall Seal the Heavens e The King's Avatar) procederanno regolarmente nonostante la pausa natalizia.


A tutti, un felicissimo Natale, andate a sfondarvi di cibo e siate sereni: i vostri eroi vi attendono qui ;)


-MadOtter


__


NOTE:


1. Fang Danyun in cinese方丹云. Dan significa ʻelisirʼ. Yun ʻnuvolaʼ.


__


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:


<a href="https://www.patreon.com/madotter">https://www.patreon.com/madotter </a>


Grazie![/su_service]
                                


                                



