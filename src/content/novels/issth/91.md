---
title: Capitolo 91 - Chi Semina Vento Raccoglie Tempesta
pubDate: 2025-03-17T11:17:34.774Z
tags:
    - issth
---


Sui cadaveri discesero una Sfera di Fuoco dopo l’altra. La puzza di sangue pervadeva ancora l'aria, ma presto fu sopraffatta dal fetore della carne carbonizzata. Il disgustoso odore si espanse in tutte le direzioni.


Meng Hao raccolse le borse da trasporto. Annusò l'aria, poi con un ultimo sguardo silenzioso al Mare del Nord, si voltò e partì.


“Non posso più stare nello Stato di Zhao... Devo andarmene”. Meng Hao sapeva che se la Setta della Corrente Tortuosa fosse apparsa, allora anche il resto delle tre grandi Sette doveva essere a conoscenza delle morti dei loro Monaci e Anziani. Presto, le montagne sarebbero state invase da Coltivatori alla Condensazione del Qi intenti a determinare come fossero morti.


Meng Hao aggrottò la fronte. Guardando in lontananza, nella sua mente comparve un'immagine, una mappa del Dominio Meridionale. Sul fianco opposto di quelle montagne c'era un'immensa pianura che rappresentava il confine dello Stato di Zhao.


“Non è lontano, ma le cose qui diventeranno violente molto presto. Non posso stare oltre”. Meng Hao cambiò direzione. Queste montagne appartenevano alla regione della Setta dell'Affidabilità. Avrebbe lasciato lo Stato di Zhao attraverso un percorso differente.


Presa la decisione, Meng Hao corse in avanti. Purtroppo, prima che potesse andare lontano, i suoi occhi si socchiusero e si buttò per terra. Accigliato, guardò in lontananza con gli occhi impassibili. Alcune decine di chilometri davanti a lui, stava calando dal cielo un enorme scudo brillante. Questo si tramutò in schegge di neve volante che isolavano le estremità della Setta dell'Affidabilità dal resto del mondo.


In lontananza fluttuava nel cielo un uomo di mezza età con indosso un lungo abito nero. La sua base di Coltivazione era allo stadio della Stabilità della Consistenza. Tra le mani stringeva un pezzo di giada ghiacciata. Dei raggi di luce volteggiavano attorno a questa lentamente. L'oggetto magico era la fonte dello scudo di neve volante che circondava ogni cosa, isolandola.


Attorno all'uomo c'erano sette o otto Coltivatori alla Condensazione del Qi, con degli sguardi solenni sui loro volti. Dagli abiti, Meng Hao riuscì a capire che provenivano dalla Setta del Vento Gelido.


“Ci credo che sono chiamate le tre grandi Sette. Persino con così tanti Anziani alla Stabilità della Consistenza morti, ne vengono fuori ancora di più”. Il cuore di Meng Hao sprofondò nella disperazione quando si rese conto che questo sigillo aveva completamente interrotto la sua via di fuga. Non aveva modo di andarsene ora. Prima che avesse il tempo di analizzare più a fondo la situazione, balzò improvvisamente all'indietro. Lo scudo di neve volante d'un tratto aveva cominciato a contrarsi rapidamente.


Nel farlo, ghiacciò completamente la terra e gli alberi su cui passava. Si muoveva con rapidità, proprio in direzione della posizione di Meng Hao. Certo, non puntava a Meng Hao; era solo una funzione normale dell'incantesimo di chiusura. La contrazione non sarebbe durata a lungo; si sarebbe mossa verso l'interno per alcune centinaia di chilometri, poi poco a poco si sarebbe fermata.


Meng Hao non era molto lontano da questa. Mentre si ritirava, non ebbe il tempo di celare i suoi movimenti. Quando questa si avvicinò, egli saltò su di una spada volante, trasformandosi in un raggio di luce che senza dubbio attirò l'attenzione dei Coltivatori della Setta del Vento Gelido.


“Quella persona...”


“È Meng Hao! Ho visto un suo ritratto!”


“Dunque, è Meng Hao. I Monaci e gli altri lo stanno cercando. Prendetelo! Così possiamo finalmente capire cosa è successo qui!”. Gli occhi dei Coltivatori della Setta del Vento Gelido si illuminarono di cattive intenzioni.


“Tutti voi, andate a catturarlo,” disse il Coltivatore alla Stabilità della Consistenza. “Io sto rafforzando l'incantesimo di chiusura e ho bisogno ancora di qualche istante”. Poiché aveva appena attivato la contrazione del sigillo, non era in grado di lasciare la sua posizione. Tuttavia, per quanto gli riguardava, Meng Hao non aveva possibilità di fuga.


Non appena le parole uscirono dalla bocca dell'uomo, i sette o otto discepoli alla Formazione del Nucleo sfrecciarono all'inseguimento di Meng Hao.


Gli occhi di Meng Hao brillarono. Schizzò in avanti, con il sigillo che si contraeva dietro di lui e i Coltivatori che lo seguivano a ruota proprio dietro questo.


Mentre correva in avanti, lo scudo del Vento Gelido si avvicinava sempre più, fino a quando non si trovò solo a trenta metri circa di distanza. Alla fine, rallentò e smise di contrarsi. Diventò uno spesso scudo di ghiaccio, che copriva tutte le regioni montuose della Setta dell'Affidabilità.


Il sigillo non era ancora del tutto consolidato. Se fosse stato solo al nono livello di Condensazione del Qi, non sarebbe stato in grado di capirlo. Ma lui era parte del grande cerchio di Condensazione del Qi. Guardando il sigillo, riuscì a capire che non sarebbe durato ancora a lungo.


“Non posso uscire e non posso uccidere nessuno mentre vado via. Devo andare oltre le montagne il prima possibile. Se guardo il sigillo, posso dire che inizierà presto ad allentarsi. Una volta che lo farà, potrò fuggire”. Meng Hao digrignò i denti. Sapeva che questo piano era un po' forzato, ma non aveva molte altre alternative. Trovare un modo per nascondersi per un po' di tempo avrebbe funzionato, ma prima di tutto doveva prendere l'iniziativa per uscire dalla situazione attuale.


Con gli occhi scintillanti, interruppe la sua ritirata. Al contrario, rimase lì, a guardare con freddezza mentre gli otto Coltivatori della Setta del Vento Gelido si avvicinavano.


“Otto persone in tutto. Due al nono livello di Condensazione del Qi, quattro all'ottavo e due al settimo. Hanno tutti degli oggetti magici volanti con loro. Sembra che le sette siano alquanto preoccupate. Non hanno risparmiato proprio su nulla per arrivare qui il più velocemente possibile”. Meng Hao lanciò un'occhiata al Coltivatore alla Stabilità della Consistenza; stava mantenendo l'incantesimo e ora non poteva muoversi. Nonostante questo, essendo un Coltivatore alla Stabilità della Consistenza, era estremamente potente. Fluttuava lì, guardando Meng Hao con indifferenza.


Quando i loro sguardi si fissarono a vicenda, gli otto Coltivatori scattarono attraverso lo scudo di neve volante. Questa era una delle strane proprietà di questo particolare scudo;  si poteva andare all'interno, ma non uscirne.


Le otto persone scesero verso Meng Hao, i loro volti contratti da sorrisi crudeli. Lui entrò in azione.


Strinse la sua mano destra in un pugno, fece un passo in avanti e lo sbatté sul terreno. Il potere del grande cerchio di Condensazione del Qi esplose e come un vento di burrasca  urtò gli otto Coltivatori. Questi si bloccarono, sui volti si leggeva lo shock.


Nello stesso istante le due spade di legno comparvero tra le mani di Meng Hao. Queste stridettero nell'aria, e le teste dei due discepoli al settimo livello di Condensazione del Qi schizzarono via.


“Un respiro,” disse Meng Hao a sé stesso. Il coltivatore alla Stabilità della Consistenza aveva detto che gli sarebbero serviti pochi istanti. Meng Hao non era sicuro che questo fosse vero. In ogni caso, la sua esigenza personale era spazzare via quelle otto persone nello spazio di dieci respiri.


Tra il sibilare delle spade di legno, i sei discepoli rimasti si dimenarono per tirare fuori gli oggetti magici. Prima che questo potesse accadere, Meng Hao si girò, precipitandosi verso uno dei Coltivatori all'ottavo livello. Non usò un oggetto magico, ma piuttosto la sua spalla.


Boom! Meng Hao sbatté contro di lui e dalla sua bocca schizzò del sangue. Il suo corpo collassò e mentre volava all'indietro, Meng Hao agitò la sua mano destra. Comparve un enorme Pitone di Fuoco, lungo sessanta metri. Ruggendo, questo sfrecciò verso un altro Coltivatore all'ottavo livello. Risuonò un urlo agghiacciante quando il Pitone lo divorò del tutto.


“Quattro respiri”. In quattro respiri, Meng Hao aveva ucciso quattro persone. I quattro rimasti continuavano a guardare sconcertati. Meng Hao aveva attaccato con una brutalità che non avevano mai visto prima. Ora che aveva rivelato il potere della sua base di Coltivazione, i quattro Coltivatori rimasti tremarono, incapaci di comprendere cosa stesse accadendo.


In lontananza, il Coltivatore alla Stabilità della Consistenza guardava scioccato. Qualche secondo prima, aveva visto che Meng Hao era al nono livello di Condensazione del Qi; ma nello spazio di pochi respiri, la sua base di Coltivazione aveva improvvisamente raggiunto un'altezza incredibile.


“Sei respiri”. La mano di Meng Hao vibrò per un incantesimo e le auree delle spade fuoriuscirono dalle due spade di legno. I due Coltivatori all'ottavo livello di Condensazione del Qi rimasti cercarono di difendersi con gli oggetti magici quando le spade sfrecciarono in avanti. Riecheggiarono delle urla terrorizzate nel momento in cui i loro cuori furono pugnalati. I due corpi caddero al suolo.


Ora erano rimasti solo due Coltivatori, entrambi al nono livello di Condensazione del Qi. Con i volti pallidi, avevano già iniziato a spostarsi lentamente all'indietro. Quando il freddo sguardo di Meng Hao si posò su di loro, si separarono, scappando entrambi in direzioni diverse.


Con un'espressione fredda sul volto, Meng Hao sollevò la sua mano destra, che si agitò per un incantesimo. Comparve un'imponente Lama di Vento, lunga quindici o venti metri. Questa accelerò in avanti con un sibilo acuto. Nello stesso momento Meng Hao diede un colpo alla sua borsa da trasporto. Nella sua mano apparve l'arco nero. Tirò indietro la corda e poi scagliò una freccia verso l'altra persona.


“Otto respiri,” disse Meng Hao a bassa voce. Due esplosioni risuonarono. La Lama di Vento squarciò il primo Coltivatore al nono livello, dividendo il suo corpo in due e facendo schizzare ovunque sangue e grumi di sangue.


Contemporaneamente, una freccia nera trafisse la testa dell'altro Coltivatore, provocandone una violenta esplosione.


Otto respiri, otto esecuzioni!


Meng Hao, impassibile, guardò per un attimo il Coltivatore alla Stabilità della Consistenza  attraverso lo scudo di neve volante. Dopodiché, il suo corpo si tramutò in un raggio luminoso e sfrecciò verso l'orizzonte.


Si spostò, evitando alcuni Coltivatori. Ma l'area coperta dall'incantesimo di chiusura non era vasta. Con così tanti Coltivatori all'ottavo e al nono livello di Condensazione del Qi, non ci sarebbe voluto molto tempo per cercare ovunque. Riguardo ai Coltivatori alla Stabilità della Conoscenza, loro potevano volare e sarebbero stati in grado di cercare anche più velocemente.


Meng Hao continuò a sfuggire alle ricerche, fino a quando finalmente si avvicinò proprio alla Setta dell'Affidabilità. Fu in quel momento che comparvero dieci raggi di luce nel cielo, che si libravano in avanti alla massima velocità. A capo di questo gruppo di persone c'era  un uomo anziano dal volto tetro. A differenza degli altri intorno a lui, non si stava librando, ma stava proprio volando.


I Coltivatori allo stadio della Condensazione del Qi non lo avrebbero potuto fare; quest'uomo era evidentemente un Coltivatore alla Stabilità della Consistenza!


“La Setta della Sera Eretta...”. Notandoli, Meng Hao sospirò. Alla fine dovette accettare che questa volta non sarebbe riuscito a scappare. Poteva cercare di nascondersi, ma prima o poi lo avrebbero trovato.


“Meng Hao!”. Subito dopo averlo visto, i volti dei Coltivatori della Setta della Sera Eretta si stravolsero. L'anziano allo stadio della Stabilità della Consistenza corse verso Meng Hao, con gli occhi splendenti.


Gli occhi di Meng Hao divennero cupi al vedere il Coltivatore alla Stabilità della Consistenza avvicinarsi. L'enorme potere dello stadio della Stabilità della Consistenza turbinò dall'uomo. La vastità di questo potere fece indietreggiare i Coltivatori alla Condensazione del Qi circostanti, le loro basi di Coltivazione vacillarono.


Questo era il potere della Stabilita della Consistenza. Volò nell'aria apparentemente senza sforzo, grandioso fino all'estremo. Senza nemmeno averci provato, fece tremare i Coltivatori alla Condensazione del Qi.


Ma Meng Hao non era un comune Coltivatore alla Condensazione del Qi. Non si era mai visto un Coltivatore al grande cerchio di Condensazione del Qi fin da tempi antichi. Lui possedeva il Senso Spirituale. Sebbene non fosse molto potente, era presente. La sua base di Coltivazione non venne gettata nel caos come le altre.


Il suo corpo fisico era più potente, i suoi vasi del Qi più resistenti, anche le sue ossa erano più forti. Nonostante stesse affrontando un esperto alla Stabilità della Consistenza, si rifiutò di indietreggiare anche solo di mezzo passo.


“Dunque, la persona che ha creato tutte queste onde nello Stato di Zhao è un Coltivatore a metà strada per lo stadio della Stabilità della Consistenza,” disse con freddezza il Coltivatore alla Stabilità della Consistenza. “Ad ogni modo, oggi, se io dico che dovrai morire, tu morirai”.


Proprio allora, un altro raggio di luce splendente comparve da dietro Meng Hao. Rombava verso di loro. Questo altri non era che l'esperto alla Stabilità della Consistenza della Setta del Vento Gelido. Sprigionava un'aura letale.


“Io percorro il cammino della Coltivazione, e non ignoro le regole della vita e della morte,” disse Meng Hao in modo freddo. “Posso uccidere gli altri, quindi naturalmente gli altri possono uccidere me. Ma lasciate che vi porga una domanda. Voi tre Sette avete permesso a Shangguan Xiu di assorbire la forza vitale di alcuni mortali da tre contee. Lui ha addirittura compromesso la loro longevità. I mortali non praticano la Coltivazione. Fare del male a un Coltivatore è una cosa, ma voi, per un egoistico guadagno personale, avete permesso un tale atto raccapricciante! Questa è una violazione della teoria della legge. Chi semina vento raccoglie tempesta!”. Voleva dire queste parole da molto tempo.


“Teoria della legge? In cielo e in terra, le leggi sono fatte dalle persone potenti. E se davvero chi semina vento raccoglie tempesta, allora succederà qualcosa anche a te, non credi?”


Meng Hao non disse nulla. Alzò solamente lo sguardo verso il cielo.
                                


                                



