---
title: Capitolo 912 - Le Difficoltà Richiedono Cambiamenti!
pubDate: 2025-03-17T11:17:35.012Z
tags:
    - issth
---


La Divisione del Dao dell'Alchimia stava attraversando un periodo di rinascita sotto la forma di una competizione. Tutti gli alchimisti di alto livello, uno dopo l'altro, uscivano dalle montagne interne per dare lezioni, tutto per ottenere punti di merito dagli apprendisti alchimisti.


Inoltre, il fuoco della competizione è qualcosa che esiste nel cuore di ogni persona e, sebbene gli alchimisti non vi prestassero così tanta attenzione, ciascuno di loro sapeva che il numero di apprendisti alchimisti che potevano essere attratti dalla lezione di un qualsiasi alchimista avrebbe mostrato quanta influenza quell'alchimista aveva, così come il livello del suo Dao dell'Alchimia.


Presto, nacque una competizione tra i vari gruppi. Tuttavia, il conflitto risultante procedeva secondo le regole che governavano le competizioni della Divisione del Dao dell'Alchimia. Il risultato fu che, nelle montagne esterne, gli apprendisti alchimisti dovevano fare una scelta ogni giorno: quale alchimista sarebbero andati a seguire?


Ovviamente, Meng Hao non fu molto felice di questo. Sempre più del suo pubblico veniva rubato. Alla fine, fu un grado di tenere soltanto 50.000 persone. Questo numero era circa la metà del suo pubblico iniziale, il che significava che stava perdendo più di 100.000 punti di merito al giorno.


Era come se qualcuno lo stesse scuoiando.


Tuttavia riuscì a resistere. Dopo tutto, le sue lezioni erano qualcosa di unico e, alla fine, gli apprendisti alchimisti che seguivano le sue lezioni riscontravano aumenti esponenziali nella loro fiducia nel passare il primo livello del Padiglione della Medicina.


Malgrado ciò, non passò molto tempo che Meng Hao si infuriò. La ragione era che sulla montagna accanto alla sua, il Picco n. 7192, un alchimista di livello 7 era comparso improvvisamente per dare lezioni.


Era una vecchia che cavalcava un enorme pavone a cinque colori, la cui espressione era altezzosa e arrogante. Era un alchimista di livello 7, qualcuno che gli apprendisti alchimisti avrebbero potuto incontrare di persona solo per caso, e che non avrebbero mai potuto cercare. Era una sorta di entità suprema per loro.


Fino ad ora, c'era stato soltanto un altro alchimista di livello 7 che era uscito per dare lezioni. Inoltre, quell'alchimista non usciva tutti i giorni. I 100.000 posti disponibili per quelle lezioni erano spesso oggetto di feroci contenzioni. In effetti, se ci fossero stati altri posti disponibili, era certo che avrebbero partecipato più persone.


Ora, era apparso un altro alchimista di livello 7. Era molto famosa nella Divisione del Dao dell'Alchimia e, quando veniva a dare lezioni proprio accanto a Meng Hao, un sacco degli alchimisti del suo pubblico andavano immediatamente via per ascoltarla.


In un solo giorno, Meng Hao perse più della metà del suo pubblico attuale, rimanendo con solo 20.,000 apprendisti alchimisti. Rimase là sulla piattaforma, osservando le 100,.000 persone affollate intorno alla vecchia donna, e digrignò con rabbia i denti.


“Quella vecchia nonnetta lo sta facendo apposta!” pensò sbuffando freddamente. Le montagne esterne erano vaste, e gli alchimisti che davano lezione normalmente si distanziavano gli uni dagli altri e, sicuramente, non si sarebbero avvicinati. Immaginando che la vecchia donna avesse selezionato intenzionalmente quella specifica locazione, se qualcuno parlando con Meng Hao avesse cercato di convincerlo che la donna non lo stesse bersagliando, lui avrebbe rifiutato di crederci.


Ogni apprendista alchimista che andava a seguire Meng Hao si sarebbe ritrovato a guardare la scena e si sarebbe trovato costretto a fare una decisione. Avrebbe ascoltato Meng Hao, oppure avrebbero scelto l'alchimista di livello 7? Meng Hao era furioso, in particolar modo perché la vecchia donna faceva pagare soltanto un punto merito ogni quattro ore di lezione.


Era la metà di Meng Hao.


Il pubblico di Meng Hao continuò a diminuire. Tre giorni dopo, solo in 10,.000 rimasero ad ascoltarlo.


Se si fosse trattato soltanto di questo, non sarebbe stato un grande problema. Nonostante il suo pubblico si fosse ridotto significativamente, stava ancora facendo decine di migliaia di punti di merito al giorno. Ma nei giorni seguenti, Meng Hao si accorse poco alla volta che qualcuno stava imprimendo le informazioni delle sue lezioni nei contenitori di giada, e li stava distribuendo gratuitamente! Le informazioni che le persone pagavano tre punti merito per ascoltare personalmente potevano essere acquistate in questo modo senza nessun costo.


Questo era un colpo quasi letale per le lezioni di Meng Hao. Presto, il suo pubblico si ridusse fino a circa 1,000 individui.


Meng Hao poté soltanto osservare impotente mentre l'impresa che si era creato veniva rovinata. Il suo pubblico era partito da un massimo di 100.000 membri, facendo centinaia di migliaia di punti di merito al giorno, ed era lentamente stato ridotto a solo 1.000.


Un giorno, Meng Hao prese un respiro profondo e terminò la sua lezione. Quindi volò verso la vecchia donna, pagò qualche punto merito, e iniziò a sentire il suo discorso.


La vecchia donna sedeva a gambe incrociate sulla piattaforma, il suo pavone dai cinque colori che girava in circolo sopra di lei. Ogni tanto il pavone apriva le bellissime piume della sua coda, il che lo rendeva ancora più magnifico del normale. La vecchia donna parlava indifferentemente di piante e vegetazione e ogni tanto menzionava qualcosa circa tecniche certe del Dao dell'Alchimia, che provocavano un ronzio di commenti nel pubblico. Ogni singola parola che la vecchia donna pronunciava era autentica e distintiva.


Naturalmente notò l'arrivo di Meng Hao e un'espressione di disprezzo apparve sul suo viso. Non c'erano che un centinaio di alchimisti di livello 7 nella Divisione del Dao dell'Alchimia, e sebbene lei non fosse la più potente di quel gruppo, ma nella media, possedeva comunque le abilità di un alchimista di livello 7. Aveva superato il settimo livello del Padiglione della Medicina, così era semplice per lei parlare di piante e vegetazione.


La sua conoscenza delle piante e della vegetazione era terrificante e, normalmente, non avrebbe mai mostrato il suo volto per prendere di mira Meng Hao come stava facendo. Tuttavia, un membro del suo ramo ausiliario, qualcuno a cui non poteva dare facilmente un rifiuto, le aveva fatto una richiesta. Ovviamente lei era un membro della Divisione del Dao dell'Alchimia, il quale operava secondo il suo personale sistema. Nonostante questo, alla fine era pur sempre un membro della sua divisione del clan, e per questo era emersa dalla sua montagna interna.


In sua opinione, il divario tra lei stessa e Meng Hao era grande quanto quello tra il Cielo e la Terra. Non doveva nemmeno impegnarsi veramente: tutto quello che doveva fare era dare lezioni a caso, e questo sarebbe stato sufficiente a distruggere completamente Meng Hao.


Meng Hao rimase sospeso quieto, ascoltando il discorso della donna che parlava di piante e vegetazione. Dopo che fu passato abbastanza tempo da consumare un bastoncino di incenso, i suoi occhi lampeggiarono e si voltò per andarsene. La donna gli scoccò un'occhiata mentre si allontanava, quindi lo ignorò completamente.


Secondo lei, il pubblico di Meng Hao si sarebbe ridotto fino a poche centinaia di persone. Alla fine, non sarebbe più stato in grado di causare grandi disordini in nessun modo.


La ragione principale della sua fiducia era che aveva sentito dire che le regole degli esami nel primo livello del Padiglione della Medicina sarebbero cambiate.


Come previsto, tre giorni dopo, ci fu l’annuncio nella Divisione del Dao dell'Alchimia ch , le regole per il primo livello dell'esame del Padiglione della Medicina sarebbero cambiate. Tutto il milione di piante medicinali sarebbe stato sostituito. Ora, l'esame si sarebbe svolto su 10.000.000 di piante di tutte le varietà, un numero impressionantemente alto.


Inoltre, era stato apportato un ulteriore cambiamento. Ora l'esame consisteva nel determinare quante più piante medicinali possibili in un limitato periodo di tempo. Questo cambio fece immediatamente precipitare le lezioni di Meng Hao nel caos. Come se non bastasse, per impedire l'imprevedibile, ogni alchimista avrebbe potuto provare l'esame per entrare nel Padiglione della Medicina solo una volta al mese.


Questi cambiamenti avevano sventato le tecniche fraudolente di Meng Hao.


Tutto ciò fu un colpo critico per Meng Hao. In due giorni, il suo pubblico scese da 1.000 a poche centinaia.


Molte di queste erano persone rimaste nel suo pubblico dall'inizio.


Tuttavia, dopo un po' di tempo, molti di questi decisero di andarsene. Dopo tutto, la situazione era diversa dagli albori, quando Meng Hao stava brillando sopra tutto e tutti. Del resto, essi avevano l'opportunità di ascoltare un alchimista di livello 7, e chi avrebbe mai perso un'opportunità come quella?


Alla fine, Meng Hao rimase con meno di 70 persone nel pubblico...


Tutti questi colpi avevano impattato come fulmini, lasciando Meng Hao ansimante. Guardò verso il suo sparuto pubblico di svariate dozzine di apprendisti alchimisti, e improvvisamente una luce brillante apparve nei suoi occhi. Quindi voltò la sua testa per guardare la montagna accanto con 100.000 persone radunate in circolo intorno ad essa.


“Cugi, che facciamo?” domandò calmo Fang Xi al suo fianco. “Persino il Terzo Signore e il Quinto Signore sono andati là.” Inaspettatamente, il pappagallo e la gelatina di carne si erano affrettati a raggiungere l'altra montagna per ascoltare le lezioni dell'alchimista di livello 7. Era impossibile dire se capissero o meno di cosa stesse parlando ma, da come sembrava, erano estasiati.


Ovviamente, Meng Hao sapeva che il pappagallo era interessato al pavone dai cinque colori. Per quanto riguarda la gelatina di carne, era completamente ovvio che era semplicemente stata trascinata dal pappagallo.


“Le difficoltà richiedono cambiamenti, i cambiamenti portano a soluzioni!”


Fang Xi rimase a bocca aperta..


“Qualcuno sta cercando di restringere la mia strada verso l'agiatezza, di tagliare la mia strada verso le ricchezze!E' come se mi stessero facendo a pezzi con un coltello!” Meng Hao strinse la mascella, quindi agitò la manica mentre volava nell'aria.


Fang Xi lo seguì mentre si allontanava. Non aveva capito assolutamente cosa Meng Hao avesse appena detto, quindi domandò velocemente: "Cugi, qual è il piano ora?"


“Non c'è nessun piano,” replicò Meng Hao, “Il mio nome sta per scuotere la Divisione del Dao dell'Alchimia e porre FINE a questa situazione!” Mentre la sua voce echeggiava, spinse la sua velocità al massimo. Si sentì un suono rombante mentre scattava nell'aria verso le montagne interne. Evitando le zone limitate, si diresse rapidamente verso il Padiglione della Medicina.


Non impiegò molto a raggiungerlo.


C'erano pochi apprendisti alchimisti radunati all'esterno, esitanti nel decidere se entrare o no. Vi erano anche alcuni alchimisti già formati ai loro lati. Tutti notarono l'arrivo di Meng Hao e improvvisamente sembrarono galvanizzati, iniziando a parlare tra di loro.


“Ho sentito che qua fuori dicono che le regole del primo livello sono cambiate. Questo è successo perché Fang Hao ha memorizzato tutto il primo livello e si è inventato come imbrogliare. È per questo che tutti quegli apprendisti alchimisti sono stati in grado di passare così facilmente!”


“Che si sia mostrato qui perché vuole trovare un altro modo per imbrogliare di nuovo sul primo livello?”


“Interessante. Tuttavia, considerando come le regole siano state modificate, sarà difficile che riesca. Può entrare soltanto una volta al mese.”


Meng Hao non fece pausa nemmeno per un momento mentre si dirigeva verso il Padiglione della Medicina. I due antichi e vecchi uomini che sedevano all'esterno del padiglione aprirono gli occhi e guardarono verso Meng Hao. Sebbene normalmente non prestassero attenzione a cosa accadeva nel mondo esterno, il fatto che Meng Hao era passato attraverso il primo livello 140 volte aveva lasciato una profonda impressione su di loro. Unito alle voci che avevano sentito, ora sapevano che la fatica di Meng Hao di allora era uno sforzo deliberato per studiare il primo livello con lo scopo di imbrogliare.


I due uomini guardarono solennemente verso Meng Hao.


“Questa è la Divisione del Dao dell'Alchimia,” disse uno di essi. “Come può uno pensare sempre di passare attraverso sentieri alternativi? Il tuo talento latente è eccellente, così come le tue abilità in piante e vegetazione. Dovresti percorre la strada dritta e stretta.”


Meng Hao, in apparenza intenzionato ad accettare l'invito, unì le mani e si inchinò ai due anziani uomini.


“Anziani,” disse immediatamente, “Sono cosciente del mio errore. Ora è il tempo per il pentimento e la riforma. Non sono qui per cercare metodi per imbrogliare. Sono qui per testare veramente me stesso.”


I due uomini annuirono e chiusero gli occhi.


Meng Hao prese un respiro profondo. Mentre tutti nell'area lo guardavano, avanzò dentro al Padiglione della Medicina. Non appena entrò, alcuni tra gli alchimisti di livello 8 del Settore del Dao dell'Alchimia lo notarono immediatamente. Smisero subito di preparare gli elisir e inviarono il loro senso divino, il quale si fuse all'esterno del Padiglione della Medicina.


Si materializzarono tre vecchi uomini dai capelli bianchi.


“Non ditemi che questo Fang Hao si è mostrato per cercare altri modi per rompere il sistema di nuovo? Ne è dipendendente?”


“Come può apprendere così lentamente quel piccolo bastardo? Abbiamo fatto un grande sforzo per rendere il primo livello completamente perfetto, e ancora si mostra?!”


“Se questo ragazzo tira fuori altri problemi, ho una mezza idea di tirarlo fuori e picchiarlo. Non sarei spaventato neanche se suo padre si presentasse. Ho preparato elisir per suo padre una volta, lo sai.”


Nonostante sembrassero arrabbiati, a dire il vero erano molto eccitati. In tutti quegli anni, non era apparso nessuno che avesse causato loro così tanti problemi. Per loro, l'intera situazione era molto divertente.


Nessuno fu in grado di percepire la loro presenza, eccetto i due vecchi uomini che montavano guardia all'esterno del Padiglione della Medicina, che appena li adocchiarono.
                                


                                



