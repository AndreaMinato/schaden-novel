---
title: Capitolo 913 - I Cambiamenti Portano a Soluzioni
pubDate: 2025-03-17T11:17:35.012Z
tags:
    - issth
---


“Le difficoltà richiedono cambiamenti, i cambiamenti portano a soluzioni!” Gli occhi di Meng Hao brillarono con la luce dell'ossessione. Aveva trovato questo detto in un libro che aveva letto quando era uno studente e viveva ai piedi del Monte Daqing.


Al giorno d'oggi non aveva scordato il vero significato della frase. Tuttavia, a causa della sua personalità, era giunto a comprenderla diversamente. Per lui, il primo ideogramma dell'espressione... si riferiva all'essere povero! [1]


“Se non posso ottenere un profitto quando si parla di punti merito, questo significa che sono povero... di conseguenza devo pensare a qualche modo per cambiare la situazione. Questa è l'unica via per riuscire a sorpassare l'ostacolo. Una volta superato, allora posso iniziare a guadagnare di nuovo punti merito.”


Dopo essere entrato nel primo livello del Padiglione della Medicina, Meng Hao fu circondato dalla nebbia. Prese un respiro profondo e i suoi occhi iniziarono a risplendere.


“Nel passato non ho mai avuto molte pietre dello spirito, ma con oltre 100.000.000 non posso definirmi a corto... ma dannazione! I Frutti del Nirvana praticamente consumano pietre dello spirito! A malapena ho il trenta percento della mia scorta iniziale…”


“E' come un pozzo senza fondo! Considerando che per i Frutti ho speso così tante pietre dello spirito, non posso assolutamente fermarmi ora. Devo continuare! Mi chiedo se il Maggiore fosse stato a conoscenza per tutto questo tempo che avevo un sacco di pietre dello spirito, e se volesse usare questo sistema per fermarmi!”.


“Un alchimista di livello 7 seduto accanto a me, che parla di piante e vegetazione, tagliando la mia strada verso la ricchezza! Questo è vero e proprio bullismo! Incredibile!” Meng Hao era decisamente molto arrabbiato.


Alimentato da ossessione e rabbia, entrò altezzoso nel primo livello del Padiglione della Medicina e fu circondato dalle nebbie vorticanti. In un batter d'occhio, tre bastoncini di incenso si materializzarono davanti a lui.


Un fumo nero si innalzò dal primo bastoncino di incenso, vorticando attraverso l'aria per circondare Meng Hao. Inaspettatamente, apparve una luce brillante, così come l'immagine di infinite piante medicinali.


Ad una prima occhiata sembravano essere almeno 10.,000.,000, compresse tutte insieme senza fine. Soltanto guardandole da vicino era possibile distinguerle chiaramente.


Nello spazio di un respiro, prima che Meng Hao potesse imprimerle con il suo senso divino, tutti i 10.000.000 tipi di piante medicinali lampeggiarono e iniziarono a sovrapporsi l'un l'altra. In un batter d'occhio, si fusero insieme per formare un antico tomo.


Il tomo era vecchio e arcaico, e tre ideogrammi erano impressi sulla sua copertina.


Classico delle Piante e della Vegetazione.


In seguito, una voce antica echeggiò attraverso il primo livello.


“Nel tempo che impiegano tre bastoncini di incenso a bruciare, identifica le prime 10.,000 piante medicinali nel Classico delle Piante e della Vegetazione. Se fai cento errori o più, il risultato sarà il fallimento.”


“Ora che sono cambiate le regole,” pensò Meng Hao, “questo test è un po' più difficile.” Inviò il suo senso divino per aprire il Classico delle Piante e della Vegetazione alla prima pagina. Una sola pianta medicinale era visibile.


“Fiore Spirito Veloce!” pensò, identificandola immediatamente e marchiandola con il suo senso divino, inviando anche una veloce descrizione delle sue proprietà e del suo uso in medicina.


Il libro tremolò e apparve la seconda pagina. Meng Hao marchiò un’altra volta la pianta con il suo senso divino ad incredibile velocità. Poco alla voltaò, iniziò a sembrare come se un forte vento stesse soffiando attraverso il libro posto davanti a Meng Hao. Le pagine si giravano rapidamente in rapida successione.


Meng Hao rimase là senza parlare e il senso divino che ricopriva il tomo. Per lui, identificare le piante medicinali era una cosa semplice.


Prima che il primo bastoncino di incenso avesse finito di bruciare, sembrava che le pagine del tomo si voltassero così veloci da non poter aumentare in velocità. Dozzine di pagine si giravano in un battito di ciglia. Nel momento in cui il primo bastoncino si era consumato al 90%, Meng Hao aveva già identificato 10.000 piante medicinali senza fare un singolo errore.


Tuttavia non si fermò. Se il suo obiettivo fosse stato soltanto passare il livello, allora non gli sarebbe importato. Ma, poiché doveva fare questo esame, lo avrebbe fatto in pieno stile Meng Hao. Voleva essere sicuro che il suo nome si sarebbe diffuso in lungo e in largo. Questo era l'unico modo con cui poteva assicurarsi che le sue lezioni sulle piante e la vegetazione tornassero a fruttare.


Di conseguenza, continuò ad identificare le piante medicinali. Presto centinaia di pagine si voltavano ad ogni battito di ciglia. Non appena Meng Hao le ispezionava con il suo senso divino, il profilo e le informazioni riguardanti queste piante e questa vegetazione apparivano nella sua mente.


10.000. 30.000. 50.000. 100.000.


Sempre più veloce.


Nel tempo che impiegò il primo bastoncino di incenso a bruciare, Meng Hao aveva identificato 1.,000.,000 di piante medicinali senza un singolo errore. La nebbia intorno a lui si agitò e raggi di luce brillante lampeggiarono. Era appena possibile vedere innumerevoli simboli magici che turbinavano in risposta alla miracolosa esibizione di Meng Hao.


All'esterno del Padiglione della Medicina era impossibile dire cosa stesse accadendo all'interno. Molti degli alchimisti e degli apprendisti alchimisti stavano discutendo e speculando sulla questione. Nessuno di loro credeva che Meng Hao avrebbe fallito l'esame ma, quando consideravano come le regole erano state modificate, si immaginavano che avrebbe dovuto fare più sforzi.


I tre vecchi alchimisti di livello 8 si guardarono l'un l'altro, quindi ripresero a parlare:


“Com'è che quel ragazzo ci sta mettendo così tanto?”


“Se è veramente interessato nel fare l'esame, allora dovrebbe essere in grado di passare nel tempo che serve ad un bastoncino di incenso a bruciare. Visto che ancora non è uscito... significa forse che... che il ragazzo sta cercando veramente di far crollare il test?”


All’interno del Padiglione della Medicina, Meng Hao era accigliato.


“Sto finendo il tempo. Sembra che stessi andando un po' piano prima.” I suoi occhi lampeggiarono, e la sua mano destra raggiunse improvvisamente la copertina del libro per afferrarla.


Nel momento in cui i suoi occhi si chiusero, il suo senso divino riempì il tomo completamente. Era come se apparissero numerose piante medicinali davanti a lui, che iniziava immediatamente ad identificare e ad imprimere alla massima velocità.


1.000.000. 1.500.000. 2.000.000!


In un batter d'occhio, si sentirono suoni rombanti e la nebbia intorno a lui si agitò violentemente e in modo scioccante. Una luce risplendente brillò, e sempre più simboli magici apparvero, con Meng Hao che sembrava al centro di tutto.


3.000.000. 4.000.000. 5.000.,000!


Il secondo bastoncino di incenso era quasi completamente bruciato. L'abilità di Meng Hao nelle piante e nella vegetazione era estremamente radicata e profonda, tanto che aveva lasciato scosso anche Demone degli Elisir all'epoca della Setta del Fato Viola. E quando si aggiungevano le sue esperienze recenti, la sua capacità era soltanto cresciuta. Nel periodo in cui era andato nel mondo illusorio dell’antica Setta del Demone Immortale, era stato capace di gestire anche il Dao dell'Alchimia di quella setta. Grazie a questo, le sue abilità circa piante e vegetazione erano cresciute sempre di più, raggiungendo un livello indescrivibile e terrificante.


Proprio in questo momento, la sua conoscenza accumulata stava esplodendo, facendo ruotare le pagine del tomo ad incredibile velocità. Ora era ormai impossibile vedere le pagine in movimento. Svariate migliaia di pagine si voltavano in un batter d'occhio.


Il secondo bastoncino di incenso finì di bruciare e si accese anche il terzo. Meng Hao afferrò l'altro lato del tomo con la mano sinistra. Fu a quel punto che l'ottanta percento del potere del vero Immortale esplose.


Luci scintillanti illuminarono tutte le direzioni e la nebbia ribolliva. Un suono simile ad un tuono rombò, e i simboli magici intorno a lui ruotarono senza fine. In quel momento, il luogo non assomigliava più al Padiglione della Medicina ma, piuttosto, ad un bizzarro mondo in cui Meng Hao era il fulcro di ogni cosa.


In quel momento, 10.000 pagine venivano voltate in un batter d'occhio. Non una singola pianta medicinale fu un problema per Meng Hao. Ognuna di esse era già stata racchiusa dall'abilità di Meng Hao con le piante e la vegetazione.


All'esterno del Padiglione della Medicina si sentivano di continuo frasi perplesse. Sebbene non potessero vedere la sconvolgente scena che avveniva all'interno del Padiglione della Medicina, tutti sentivano che qualcosa non andava. Anche se alcune delle persone presenti provavano sentimenti avversi nei confronti di di Meng Hao, tutti sapevano che sarebbe stato semplice per lui superare il primo livello.


Eppure era passato abbastanza tempo da far bruciare due bastoncini di incenso, e ancora Meng Hao non era emerso dal primo livello.


Tuttavia, i tre alchimisti di livello 8 avevano espressioni molto serie sul loro volto. Mentre guardavano verso il primo livello del Padiglione della Medicina, espressioni sconvolte divennero visibili sui loro volti. Sebbene non potessero vedere cosa stava accadendo all'interno, questi tre uomini stavano lentamente realizzando che al primo piano si stava formando una incredibile pressione.


“Che sta facendo quel ragazzo?!”


“Questa pressione appare quando qualcuno identifica più di 1.000.000 di piante medicinali. È possibile che questo ragazzo abbia identificato più di un milione di piante medicinali nel tempo che impiegano due bastoncini di incenso a bruciare?”


Mentre gli anziani uomini osservavano sconvolti, Meng Hao teneva le mani saldamente piantate sul tomo. I suoi occhi risplendevano di luci brillanti mentre continuava ad identificarne il contenuto.


6.000.000. 7.000.000. 8.000.000….


Il terzo bastoncino di incenso stava già bruciando, ma era ancora a metà. Alla fine, un tremore percorse il corpo di Meng Hao e alzò lo sguardo. Le sue mani rilasciarono lentamente il tomo. Era finalmente giunto all'ultima pagina!


10.000.000!!


L'intero primo livello del Padiglione della Medicina stava rombando, e luci splendenti brillarono in tutte le direzioni. I simboli magici ruotavano, e qualcosa che suonava come una musica Immortale aleggiava.


Normalmente, quando qualcuno passava il primo livello, un raggio di luce appariva all'esterno. Tuttavia, quando Meng Hao raggiunse l'ultima pagina del tomo, quello che le persone all'esterno videro fu l'intero primo livello risplendere di una brillante luce senza precedenti!


Era come se il primo livello fosse completamente immerso in una luce sconfinata e insondabile che si diffondeva in tutte le direzioni, persino nei Cieli. TI corpi celesti tremarono, e strani colori lampeggiarono attraverso il cielo.


Ogni persona presente nel Settore del Dao dell'Alchimia, in tutte le 100.000 montagne interne e nelle 100.000 montagne esterne poteva ora vedere cosa stava accadendo.


“Che sta succedendo!?!?”


“Perché ci sono tali trasformazioni nel Cielo e nella Terra!? Cosa è quella colonna di luce!?!?”


Tutti gli apprendisti alchimisti che ascoltavano le lezioni vennero profondamente scioccati mentre guardavano in alto nel cielo e alla luce infinita. Anche i volti degli alchimisti tremolarono per lo shock.


“Che sia qualcuno della generazione Anziana che sta producendo elisir?”


“No, non è quello! Guarda quella luce! Si sta sollevando da dove si trova il Padiglione della Medicina!”


Persino i membri del clan nel Palazzo degli Antichi potevano vedere la luce brillante che proveniva dalla Divisione del Dao dell'Alchimia. Molti membri del clan lasciarono le loro abitazioni e guardarono in quella direzione, con espressioni di shock sul volto.


Tutto veniva scosso e numerosi apprendisti alchimisti della Divisione del Dao dell'Alchimia, insieme a numerosi alchimisti, stavano fissando sconvolti. Quando capirono che la luce proveniva dal Padiglione della Medicina, iniziarono a volare verso di esso.


In poco tempo, innumerevoli raggi di luce colorata riempirono la Divisione del Dao dell'Alchimia.


La folla all'esterno del Padiglione della Medicina era senza fiato, le menti tremanti. Erano sconvolti, completamente ignari di cosa stesse accadendo esattamente, Non capivano come il superamento del primo livello da parte d Meng Hao potesse causare l'apparizione di una tale luce infinita.


I tre Anziani di livello 8 si scambiarono occhiate, e poterono vedere lo shock negli occhi di ciascuno.


“Ha identificato 10.000.000 di piante medicinali! Visto che le regole sono cambiate, è qualcuna che nessuno ha mai fatto prima! Superando il primo livello in questo modo, il risultato è questa incredibile colonna di Luce del Dao!!”


“Non posso credere che questo Fang Hao... abbia una incredibile conoscenza di piante e vegetazione!!”


“È comparabile ad un alchimista di livello 4! Forse anche oltre! Tuttavia, non è sicuramente al livello di un alchimista di livello 5.”






[su_service title="MadOtter" icon="icon: commenting" icon_color="#000000" size="16"] NOTE:


1. In cinese il primo ideogramma della frase “Le difficoltà richiedono cambiamenti, i cambiamenti portano a soluzioni!” preso da solo può significare "povero" ma il senso generale della frase si riferisce al sorpassare un ostacolo o una situazione difficile.


__


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:


<a href="https://www.patreon.com/madotter">https://www.patreon.com/madotter </a>


Grazie![/su_service]
                                


                                



