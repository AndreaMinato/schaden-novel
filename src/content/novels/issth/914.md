---
title: Capitolo 914 - Primo, Livello dopo Livello!
pubDate: 2025-03-17T11:17:35.012Z
tags:
    - issth
---


La Divisione del Dao dell'Alchimia era in fermento. Sempre più persone si mostravano all'esterno del Padiglione della Medicina per fissare stupiti la brillante luce che risplendeva alta nel cielo. Occhi spalancati, iniziavano immediatamente a chiedere agli altri cosa stesse succedendo e, quando sentivano che Meng Hao era entrato nel Padiglione della Medicina, scatenando queste trasformazioni, lo shock la faceva da padrone sui loro volti.


“Non posso credere che si tratti di Fang Hao!!”


“Così è lui che sta andando attraverso il Padiglione della Medicina. Le sue... le sue abilità circa le piante e la vegetazione hanno fatto brillare con così tanta luce il Padiglione della Medicina!?!?”


“Una volta ho seguito una sua lezione... Ma Fang Hao è veramente la stessa persona che ha causato queste scioccanti trasformazioni?” Al momento erano presenti più di 10.000 persone. Mentre tutti fissavano sotto shock le luci brillanti, alcune persone spostarono la loro attenzione sulla stele di pietra all'esterno del Padiglione della Medicina.


Centinaia di migliaia di nomi si potevano leggere sul livello più basso della stele di pietra. In quel momento... tutti i nomi si sfocarono e sembrarono scendere verso il basso di uno spazio. Proprio in cima alla lista... c'era un nuovo nome!


Fang Hao!!


Quando gli osservatori videro il nome in cima alla lista, si levò un brusio di commentil.


“E' veramente Fang Hao! Il suo nome è in cima alla lista!”


“Molte persone che hanno passato questa prova avevano il loro nome mostrato in fondo alla lista, e solo poche persone sono riuscite ad arrivare nel mezzo della lista! Invece Meng Hao è decisamente al primo posto!”


“Se ha ottenuto il primo posto significa che le sua abilità su piante e vegetazione sono maggiori delle altre centinaia di migliaia di persone nell'elenco!”


“Ovviamente, tutti gli alchimisti più forti hanno il loro nome in cima alla stele. Chi può sapere se questa volta Fang Hao avrà intenzione di continuare ad innalzarsi nel Padiglione della Medicina, o se cercherà di trovare una falla nel sistema per aiutare gli apprendisti alchimisti, proprio come si diceva avesse fatto l'altra volta.”


La conversazione continuò. Alla fine si accorsero che Meng Hao non era uscito dal Padiglione della Medicina. Questo portò loro a concludere che... stava proseguendo con l'esame!


Tutti divennero immediatamente ancora più eccitati di prima. Inoltre, volevano sapere... l'esatto livello delle abilità che Meng Hao aveva circa le piante e la vegetazione, questo nuovo arrivato che era recentemente salito alla ribalta nella Divisione del Dao dell'Alchimia.


Ma non erano solo loro che lo volevano sapere. Anche gli alchimisti intorno erano molto curiosi.


All'interno del Padiglione della Medicina, Meng Hao prese un respiro profondo e attese che la nebbia intorno svanisse lentamente. Apparve di fronte a lui una scala, che conduceva al secondo livello. Meng Hao iniziò immediatamente a percorrerla.


“Se ho intenzione di scioccare le persone, allora dovrò fare un lavoro accurato” pensò. “Sono anche curioso di sapere quanto lontano può portarmi il mio livello di abilità con piante e vegetazione all'interno del Padiglione della Medicina del Clan Fang.


“Nel Clan Fang, piante e vegetazione sono gli aspetti più importanti del Dao dell'Alchimia. Per poter emergere tra i ranghi da alchimista, bisogna prima guadagnarsi la qualifica nel Padiglione della Medicina. Al momento, il sistema fa una distinzione tra speziali e alchimisti!” Dopo aver raggiunto la cima delle scale, si trovò al secondo livello.


Una luce brillante illuminava l'area e, ancora una volta, comparvero 10.000.000 tipologie di piante medicinali; alcune erano già comparse nel primo livello. Si fusero velocemente insieme nella forma di un tomo.


Questa volta non apparvero tre bastoncini di incenso, bensì sei.


Ancora una volta, una voce arcaica echeggiò attraverso il secondo livello.


“Hai il tempo che utilizzano sei bastoncini di incenso per bruciare per identificare le prime 100.000 piante medicinali; solo così passerai il livello. Se farai dieci errori o più, avrai fallito.”


Meng Hao si accigliò, quindi si guardò intorno per un momento.


“Così è questo il secondo livello,” pensò. Fece un passo avanti e aprì il libro, quindi vi immerse il senso divino e iniziò ad imprimere le piante medicinali.


Tre bastoncini di incenso sembrarono passare relativamente veloci. Una luce senza fine brillò dal tomo: Meng Hao aveva già impresso tutte le 10.000.000 piante medicinali. Dei suoni rombanti riempirono l'aria e un'altra scalinata apparve davanti a lui.


Salì fino al terzo livello senza esitazione. Dopo essersi guardato intorno, un'espressione di disappunto apparve sul suo volto. Il terzo livello ancora una volta mostrava 10.000.000 piante medicinali fluttuanti, le quali si sovrapposero per creare il Classico delle Piante e della Vegetazione.


Tuttavia, il requisito per passare questo livello non era più di identificarne 100.000, ma di identificarne 1.000.000 e anche di riordinarle secondo un metodo speciale richiesto dall'antico tomo. Inoltre, tre soli errori sarebbero stati considerati un fallimento.


Per Meng Hao non era assolutamente difficile. Scuotendo la testa, avanzò e aprì il classico antico.


Questa volta impiegò soltanto la durata di due bastoncini per far sì che il tomo iniziasse a rombare, e il terzo livello emanò una brillante luce. Ancora una volta, Meng Hao ci era riuscito. Quando raggiunse il quarto livello, la sua espressione finalmente si rasserenò.


Quello che vide al quarto livello erano oltre dieci volte le piante medicinali che aveva visto nel terzo. Qui c'erano 100.000.000 piante, cosa che gli fece illuminare gli occhi.


“Ora le cose si fanno interessanti,” mormorò. “Anche se ci sono ancora poche piante.” Tutte le 100.000.000 piante medicinali si unirono a formare, ancora una volta, il Classico delle Piante e della Vegetazione.


Il requisito del quarto livello era di identificare 10.000.000 piante medicinali senza fare alcun errore. Un singolo sbaglio significava fallire.


“100.000.000 piante medicinali, huh?” Meng Hao prese un respiro profondo, desideroso di provare. Nella Setta del Fato Viola si era divertito molto a fare prove come questa. Gli ricordavano i giorni da studente sul Monte Daqing, e le sue esperienze con le prove Imperiali.


Senza esitazione, mise le mani sul libro, vi riversò il senso divino e iniziò immediatamente a marchiare le piante medicinali.


Subito, più di 100.000 persone si radunarono intorno al Padiglione della Medicina, attirate dalle luci brillanti. Prima che la luce del primo livello si fosse dissipata, una luce brillante aveva iniziato a risplendere dal secondo livello, quindi anche dal terzo.


Sebbene le luci non fossero così brillanti e accecanti come la luce del primo livello, il fatto era comunque scioccante. Inoltre, mentre Meng Hao avanzava fino al secondo e quindi anche al terzo, aveva mantenuto la sua posizione in cima alla lista!


Molti degli alchimisti intorno stavano osservando con espressioni molto serie.


“E' arrivato al quarto livello!”


“Questo Fang Hao ha fatto tutto il percorso fino al terzo livello in un tempo molto breve. Mi chiedo, il quarto livello gli darà problemi!?”


“Nel Padiglione della Medicina della Divisione del Dao dell'Alchimia, i primi tre livelli sono semplicemente di base. Da quello che ho sentito dire, non compaiono più di 10.000.000 piante medicinali. Il quarto livello è differente. La difficoltà lì è dieci volte maggiore!”


Tornando al quarto livello, gli occhi di Meng Hao risplendevano di una luce bizzarra. Il suo senso divino rombò mentre marchiava piante medicinali a velocità incredibile. Riconosceva immediatamente ciascuna pianta che vedeva, facendo voltare le pagine rapidamente. Il tutto divenne sfocato tanto che, se degli esterni avessero potuto assistere alla scena, li avrebbe lasciati di stucco.


A dire il vero, Meng Hao avrebbe preferito che le persone all'esterno potessero vedere. Se avessero potuto osservarlo, sarebbe sicuramente stato di grande aiuto per guadagnare punti merito. Dopo un momento, ritrasse il senso divino dal tomo e decise di chiedere direttamente al Padiglione della Medicina se fosse possibile una cosa simile.


Tutto rimase calmo per un momento, poi una voce arcaica disse:


“Il Padiglione della Medicina ora non ha questo potere. Tuttavia, se riuscirai ad identificare tutte le 100.000.000 piante medicinali, allora potrò provare a farlo per il prossimo livello.”


Sentendo queste parole, Meng Hao annuì con la nuca, prese un respiro profondo e ricominciò ad imprimere.


“Per poter dare alle persone qua fuori una ragione per ascoltare le mie lezioni, per poter guadagnare ancora punti merito... le farò fuori tutte!


“Aspetta soltanto che esca da qui! Alzerò sicuramente il mio prezzo! Due ore, due punti merito!” I suoi occhi brillarono di determinazione, cosa che sembrò influenzare il senso divino, facendolo andare ancora più veloce.


1.000.000. 10.000.000. 30.000.000…


Meng Hao marchiava in continuazione le piante che gli apparivano con il senso divino. La sensazione che stava provando lo fece sospirare emozionato. Se solo avesse avuto un'abilità come questa quando aveva tentato le prove Imperiali, allora sarebbe sicuramente diventato un alto ufficiale nello Stato di Zhao.


“Tuttavia non sarei durato a lungo,” pensò. “Sono passate svariate centinaia di anni da allora. Se non avessi iniziato a praticare la coltivazione, sarei morto da molto tempo."


Il tomo non era più nemmeno chiaramente visibile. Le pagine venivano voltate così velocemente che l'intero libro sembrava congelato per l'eternità, quasi immobile.


40.000.000. 50.000.000. 60.000.000…


Il tempo passò. A Meng Hao non sembrava nemmeno di spendere delle energie. Inoltre, la sua conoscenza di piante e vegetazione sembrava sempre più in crescita.


70.000.000. 80.000.000. 90.000.000…


Alla fine, Meng Hao emise un brusco respiro e chiuse il libro con un colpo secco.


100.000.000!!


Il Padiglione della Medicina tremò e una luce infinita si espanse in tutte le direzioni. Una scala apparve e Meng Hao la percorse, pieno di aspettativa.


Tutti all'esterno del Padiglione della Medicina osservavano mentre la luce brillante dal quarto livello si espandeva in tutte le direzioni.


“Ha passato il quarto livello!!”


“Se l'ha passato, significa che è uno speziale di quarto livello! Se la sua capacità di produrre elisir è altrettanto forte, allora è un alchimista di quarto livello!”


La folla era decisamente in subbuglio. Non mancavano le persone che osservavano con sguardi sdegnati. Per loroe, qualsiasi alchimista di quarto grado poteva passare il quarto livello, e ciò significava che Meng Hao non aveva fatto nulla di strano.


Tuttavia, prima che le discussioni finissero, un raggio di luce partì improvvisamente dal quinto livello. Volò in aria e iniziò ad incresparsi.


Inaspettatamente, tra le increspature comparve... uno schermo!


Su questo si poteva vedere Meng Hao, mentre camminava sulla scalinata del quinto livello.


Questa scena sconvolse tutti i 100.000 spettatori. Persino i tre Anziani di livello 8 erano stupefatti.


Lo schermo era così grande che sembrava riempire il cielo. C'erano molte persone nella Divisione del Dao dell'Alchimia che non erano giunte al Padiglione della Medicina ma, dopo aver notato l'enorme schermo, si erano improvvisamente incuriosite e si mossero alla massima velocità.


Una di queste persone era la vecchia donna, l'alchimista di livello 7 che aveva disturbato le lezioni di Meng Hao. Sconvolta, volò dalle montagne esterne.


Tutti quelli intorno al Padiglione della Medicina cominciarono a discutere della comparsa senza precedenti dello schermo.


“Che sta succedendo? Non ho mai sentito di uno schermo che appare quando le persone entrano nel Padiglione della Medicina.”


“Che sia una nuova abilità divina manifestata dal Padiglione della Medicina ora che le regole sono cambiate?”


“Hahaha! Grandioso! Saremo in grado di vedere chiaramente come Meng Hao passerà oltre il quinto livello!”


I tre Anziani di livello 8 fissarono sconvolti, quindi si scambiarono occhiate di sospetto.


Era severamente proibito rivelare cosa accadeva nel Padiglione della Medicina. Se qualcuno fosse riuscito in segreto a scoprirne qualche dettaglio, avrebbe tenuto nascosta la cosa senza diffondere le informazioni.


“E' l'Anziano degli Elisir che ha il controllo del Padiglione della Medicina. Che abbia qualche piano segreto?” Mentre i tre vecchi uomini discutevano, tutto intorno a loro divenne quieto. Sullo schermo, era possibile vedere Meng Hao, il quale aveva appena posato il piede giù dalla scala sul... quinto livello.


Nello stesso momento, sulla stele di pietra posta accanto al Padiglione della Medicina, il nome di Meng Hao apparve sul quarto livello, ancora una volta in cima alla lista!




                                


                                



