---
title: Capitolo 915 - Sforzandosi per il Culmine della Perfezione
pubDate: 2025-03-17T11:17:35.012Z
tags:
    - issth
---


Nell'istante in cui entrò nel quinto livello, Meng Hao si fermò e si guardò intorno. Prese un respiro profondo, e i suoi occhi iniziarono a scintillare.


Iniziò a tremare, un tremore originato dall'eccitazione nel cuore e che sembrava molto difficile da controllare. Meng Hao non si sarebbe mai comportato in questo modo in un battaglia per la vita o la morte, ma questo era un esame, una prova delle sue abilità con piante e vegetazione.


Desiderava veramente conoscere l'estensione delle sue capacità. Di conseguenza, desiderava che la prova diventasse più difficile e che ci fossero sempre più piante medicinali coinvolte.


In quel momento, ciò che vide fu... un enorme quinto livello, pieno di luci scintillanti e di ciò che sembravano infiniti ingredienti medicinali. C'erano piante di ogni tipo e dimensioni, e persino alcuni oggetto che sembravano animali selvatici.


A guardarlo, questo livello aveva almeno dieci volte tanto gli oggetti del precedente livello!


“1.000.000.000….” pensò Meng Hao, gli occhi scintillanti mentre si guardava intorno. In quel momento, aveva una comprensione molto maggiore del Dao dell'Alchimia del Clan Fang. Questo miliardo di ingredienti medicinali era essenzialmente qualsiasi oggetto che potesse essere annoverato come medicinale che era comparso nella Nona Montagna e Nono Mare attraverso le decine di migliaia di anni della storia.


Questi oggetti non si limitavano a piante e vegetazione!!


Inoltre, non si trattava di piante innestate, ma intere. Meng Hao lasciò correre lo sguardo e vide decine di migliaia di oggetti che non riconosceva.


Iniziò a respirare affannosamente. Questo miliardo di risorse medicinali si sovrappose improvvisamente per formare un enorme e antico tomo che era alto quanto una persona.


Ancora una volta, si trattava del Classico delle Piante e della Vegetazione.


Tuttavia, sotto al titolo del libro comparve la dicitura “volume primo”.


“Questo deve essere l'intero volume del Classico delle Piante e della Vegetazione!” pensò Meng Hao, il cuore che gli batteva forte. “1.000.000.000 piante medicinali. Il Dao dell'Alchimia del Clan Fang è veramente profondo e senza limiti!


Le folle all'esterno erano egualmente sconvolte.


Stavano comparendo sempre più coltivatori, e quando vedevano l'immagine sullo schermo, le loro mascelle cascavano.


“E' quello...il quindo livello?!”


“1.000.000.000 di piante medicinali... L'unico modo per essere promosso ad alchimista di livello 5 è di passare questo livello! Ogni alchimista di livello 5 nella Divisione del Dao dell'Alchimia è incredibilmente famoso e potente nel mondo esterno!!”


Mentre il ronzio della conversazione riempiva l'aria all'esterno, si poté sentire una voce arcaica riempire il quinto livello.


“1.000.000.000 piante medicinali. Identifica le prime 100.000.000 nel Classico delle Piante e della Vegetazione per passare questo livello. Un errore significa fallimento.”


Gli occhi di Meng Hao scintillarono di una brillante luce. Con espressione solenne, camminò lentamente in avanti. Per quanto lo riguardava, questa era la prima volta in cui la prova sembrava veramente difficile. La sua prima occhiata superficiale confermava che c'erano almeno decine di migliaia di oggetto con cui non aveva mai avuto a che fare.


Un errore in questi primi 100.000.000 e avrebbe fallito.


“Sembra che abbia sottostimato il Dao dell'Alchimia del Clan Fang,” pensò. Con un'espressione seria, allungò la mano, la piazzò sul libro antico e inviò il suo senso divino in esso.


Immediatamente, infinite piante medicinali apparvero attraverso il suo senso divino, e iniziò subito ad imprimerle. Le pagine dell'antico libro iniziarono a ruotare ad alta velocità. In un batter d'occhio, svariate migliaia di pagine erano già state voltate.


Nessuno degli osservatori aveva mai visto una cosa simile prima d'ora. Attualmente, tuttavia, la scena si stava svolgendo davanti ai loro occhi, chiaramente visibile nello schermo. Decine di migliaia di osservatori all'esterno guardavano sotto shock. Un silenzio mortale riempiva l'aria, e le loro menti erano in subbuglio mentre guardavano Meng Hao e l'antico tomo.


Gli occhi degli apprendisti alchimisti si spalancarono, e anche gli alchimisti iniziarono ad avere il fiato corto. Persino i gradi 5,6 e 7 erano stupiti.


I tre Anziani di grado 8 erano senza fiato. La scena che si stava svolgendo davanti ai loro occhi lasciò anche loro completamente affascinati.


Iniziarono addirittura a chiedersi se anche loro stessi sarebbero stati in grado di far voltare le pagine del tomo tanto velocemente. A guardare, sembrava che Meng Hao fosse un genio naturale quando si parlava di piante e vegetazione.


“Quanto ha familiarizzato con piante e vegetazione? Non ha nemmeno bisogno di pensare! Le riconosce nello stesso istante in cui le guarda!”


“La sua consistenza in piante e vegetazione è decisamente terrificante. Con chi avrà mai studiato il Dao dell'Alchimia per avere una tale consistenza!?”


“E' incredibile!”


Mentre la reazione del pubblico si trasformava in un putiferio, Meng Hao era all'interno, concentrato solamente sul contenuto del Classico delle Piante e della Vegetazione. Il tempo passava e aveva identificato sempre più piante contenute nel tomo, sempre più velocemente.


10.000.000. 30.000.000. 50.000.000….


Non impiegò molto tempo prima che riuscisse ad identificarne 90.000.000. Gli spettatori all'esterno osservavano con attenzione rapita. Fu a quel punto che, all'improvviso, Meng Hao smise di voltare le pagine dell'antico libro. C'era una pagina davanti a lui su cui era comparso un cuore.


Era un cuore legnoso, riarso ed incrinato. Alcuni piccoli fiori crescevano e, mentre Meng Hao lo guardava, rimase quieto.


Gli alchimisti nel mondo esterno stavano guardando lo schermo con attenzione. Alcuni degli alchimisti di livello 5 osservarono il cuore di legno, quindi si accigliarono e iniziarono a lambiccarsi per cercare di identificarlo. Alcuni degli alchimisti di grado 6 esitarono e non furono in grado di determinare con certezza di cosa si trattasse.


Persino la vecchia donna che aveva rubato gli affari a Meng Hao guardava con una tremolante perplessità.


Solo gli alchimisti di livello 8 non sembrarono confusi. Si scambiarono occhiate e iniziarono a trasmettere una conversazione.


“Quel Fang Hao è stato sfortunato. Nel quinto livello, ci sono dieci tipi di piante medicinali che sono estinte da tempo. Quelle sono piante che nessun esterno potrebbe mai conoscere. Persino noi non abbiamo trovato nulla a riguardo finché non abbiamo raggiunto il livello 8..”


“Non sarà sicuramente in grado di identificare il Cuore di Legno di Orso.”


“La prova è finita. Che peccato. Sicuramente, potrà riprovare tra un mese. Considerando la situazione che ha creato, finché non troverà una pianta medicinale che non ha mai visto prima, non dovrebbe avere alcun problema a superare il quinto livello.”


“A dire il vero, trovo strano che quella pianta medicinale in particolare sia apparsa tra le prime 100.000.000. Eppure, eccola là.”


I tre vecchi uomini si persero nei loro pensieri e non conversarono oltre.


Di nuovo nel quinto livello, Meng Hao osservava l'immagine davanti a lui, sussurrando. Non la conosceva e a dire il vero, nemmeno l'aveva mai vista. Ad una prima occhiata, se non si sapeva che era legno, ci si sarebbe ritrovati a pensare che fosse un vero cuore.


Meng Hao estese la mano destra e indicò la pagina. Immediatamente, una luce scintillante si alzò e apparve davanti a lui una versione illusoria del cuore di legno che divenne velocemente molto nitida.


Poteva percepire un aroma medicinale. Dopo averlo inalato profondamente, chiuse gli occhi e iniziò a fare alcune deduzioni a mente. Sebbene non riconoscesse questo cuore di legno, era comunque in grado di usare le sue abilità con piante e vegetazione per analizzare le sue proprietà medicinali.


Dopo che fu passato abbastanza tempo da far bruciare un bastoncino di incenso, gli occhi di Meng Hao si spalancarono e iniziò ad imprimere con il suo senso divino.


“Efficace contro i brividi che penetrano nel corpo. E' pieno di una ricca energia spirituale, e del potere del fuoco e del legno. Contiene 9.137 varianti. Può essere fatto crescere usando l'Elisir dello Spirito e quando raggiunge la maturazione, contiene il potere di materializzare del qi Immortale. Quando viene usato per la produzione di elisir per la Sfera Immortale, a seconda di quale variante viene usata, e a seconda di quale di queste sia l'ingrediente principale, allora, non importa quale elisir medicinale sia creato, finché viene aggiunto il Fiore della Febbre della Scimmia, la sua forza medicinale può aumentare del dieci percento!” Meng Hao terminò velocemente di imprimere le informazioni. Sebbene non conoscesse il nome esatto dell'oggetto medicinale... non era effettivamente importante.


Dopo aver finito di imprimere le informazioni, il cuore di legno svanì dalla pagina per essere rimpiazzato da un blocco di testo che descriveva accuratamente le proprietà della pianta e le sue caratteristiche di crescita. La descrizione era incredibilmente dettagliata, e conteneva informazioni sui suoi effetti medicinali, dettagli di vitale importanza per poterlo usare nella produzione di elisir, descrizioni su come raccoglierlo, e altre informazioni.


Quando vide tutte le informazioni, Meng Hao prese un respiro profondo. Sebbene avesse determinato correttamente molte piccole parti delle informazioni circa il cuore di legno, ciò che lui aveva fornito non era così dettagliato come la descrizione finale. Memorizzò velocemente tutte le informazioni.


Quindi agitò la mano e continuò a girare le pagine.


Quando gli spettatori videro cosa era accaduto, ne furono sconvolti. Persino i tre Anziani di livello 8 annasparono, e fissarono con grandi occhi stupiti.


“E' probabile che non abbia mai visto un Cuore di Legno di Orso prima. Eppure, l'ha soltanto odorato per pochi attimi ed è stato in grado di spiegare le sue proprietà medicinali!!”


“Che incredibile Dao dell'Alchimia! Che profonda abilità con piante e vegetazione!”


Nel profondo della Divisione del Dao dell'Alchimia si trovava una montagna che era considerata un luogo sacro. Questo era il luogo dove abitava Fang Danyun, l'unico alchimista di livello 9 della Divisione del Dao dell'Alchimia!


Aveva una testa piena di capelli bianchi e, mentre sedeva a gambe incrociate in cima al picco di montagna, i suoi occhi si aprirono lentamente. Lanciò un'occhiata in direzione del Padiglione della Medicina, gli occhi che scintillavano di un bagliore di curiosità.


“Mi chiedo quale Gran Maestro del Dao dell'Alchimia possa aver istruito un discepolo come questo... Le sue abilità con piante e vegetazione hanno già raggiunto altezze incredibili. Proviene dal Pianeta Paradiso Meridionale... non ho mai sentito di nessun Gran Maestro sul Pianeta Paradiso Meridionale che possa aver cresciuto un tale allievo così talentuoso.” Il vecchio uomo sospirò.


“Tuttavia, il Pianeta Paradiso Meridionale è avvolto nel mistero. E' possibile che questo ragazzo... abbia avuto delle opportunità uniche.” Continuò a guardare verso il Padiglione della Medicina in silenzio.


Tornando nel quinto livello, Meng Hao continuava a passare rapidamente le pagine del tomo. Queste si muovevano così veloci che l'intero libro sembrava un unico pezzo. Ben presto, aveva già impresso il dieci percento del miliardo di oggetto al suo interno. Tuttavia, Meng Hao non si fermò a quel punto.


La sua mente era completamente assorbita nel libro, tanto che si era dimenticato la ragione originale per cui voleva attirare l'attenzione di tutti su di lui in quel momento. Poco alla volta, il dieci percento divenne venti, quindi trenta...


Dopo aver completato il cinquanta percento, la sua velocità iniziò gradualmente a ridursi. Ogni tanto incrociava piante medicinali che non riconosceva ma, in questi casi, diventava eccitato.


Voleva vedere sempre più piante medicinali di quanto avesse mai fatto prima. Questo, per lui, era l'unico modo che aveva per provare la sensazione di dover andare a tentoni per individuare la risposta giusta. Era questo il momento in cui poteva liberare per davvero le sue abilità con piante e vegetazione, analizzando l'oggetto da varie angolature e usando il suo miglior giudizio per determinarne non necessariamente il nome, quanto piuttosto abbastanza informazioni da imprimerlo con il senso divino. Quando la descrizione completa appariva, la memorizzava. Stava quindi avendo la sensazione che tentare di passare attraverso il Padiglione della Medicina lo stesse decisamente aiutando a conoscere molto meglio le piante e la vegetazione.


Le abilità di Meng Hao su questo argomento avevano raggiunto un livello incredibile. Al momento, c'erano soltanto poche piante o vegetazione in tutta la Nona Montagna e Nono Mare di cui lui non fosse a conoscenza. Ogni singola nuova pianta che incontrava veniva marchiata con le sue abilità a un'estensione ancora maggiore e rifinita.


Sessanta percento. Settanta percento. Ottanta percento….


Meng Hao non sapeva quanto tempo era passato. Tuttavia, più si avvicinava alla fine del libro, più piante medicinali che non aveva mai visto incontrava, e la cosa richiedeva ancora più tempo. E, ancora, la sua eccitazione continuava a crescere.


All'esterno del Padiglione della Medicina c'erano ormai circa 200.000 coltivatori radunati, che osservavano lo schermo con espressioni vuote. L'eccitazione di Meng Hao era chiara e più piante medicinali lui identificava, più le menti degli altri andavano in confusione.


“Disumano... quanto si parla di piante e vegetazione, questo Fang Hao è una bestia!”


“Non ditemi che è stato per davvero una pianta medicinale in qualche vita precedente? Altrimenti, com'è possibile che sia così disumano!!”


“Il quinto livello ha un miliardo di piante medicinali e, da come sembra andare, sembra proprio che abbia intenzione di identificarle tutte quante….”


“Ho appena capito una cosa! I punti merito che ho pagato per sentirlo fare le lezioni su piante e vegetazione valevano la spesa! Valevano decisamente la spesa!”
                                


                                



