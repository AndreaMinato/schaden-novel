---
title: Capitolo 920 – Un'Eccezione!
pubDate: 2025-03-17T11:17:35.013Z
tags:
    - issth
---


“Il dieci percento del potere di un vero Immortale!? Patetica!” Ignorando completamente chiunque ci fosse dietro di lui, Meng Hao sorrise con freddezza e serrò la mano in un pugno. Colpì, facendo riecheggiare un boato quando il calderone andò in frantumi e il suo pugno continuò verso Fang Hong.


Si sentì un altro boato. Il sangue spruzzò dalle labbra di Fang Hong mentre si piegava in due per il dolore. Il pugno di Meng Hao era troppo impetuoso e i suoi passaggi del Qi andarono in frantumi mentre saettava all'indietro. Non importava che fosse una donna, Meng Hao era freddo come sempre.


Dopo averla colpita con il pugno, si voltò gelido a fronteggiare il gruppo che, da lontano, si muoveva rapidamente verso di lui.


“Meng Hao, idiota! Come osi!” In sei volavano attraverso l'aria. Tre erano uomini anziani dai capelli bianchi e con basi di Coltivazione nella Sfera Immortale. Quello in mezzo era chiaramente più forte degli altri ed era all'apice della Sfera.


Costui era chi aveva appena parlato.


Dietro i tre uomini anziani c'erano due Coltivatori mascherati, uno la cui base di Coltivazione era nascosta, rendendo impossibile vedere quanto fosse profonda. Tuttavia, emanava una desolata aura omicida particolarmente forte, come se il suo solo lavoro nel Clan Fang fosse uccidere persone.


L'ultimo del gruppo non era altri che Fang Yunyi!


Era lui ad aver urlato a Meng Hao di trattenere la sua mano.


Per quanto riguardava il vecchio che aveva appena parlato, apparve al fianco di Fang Hong mentre ancora le sue parole echeggiavano. La prese immediatamente tra le braccia e le dette alcuni elisir medicinali.


Il viso di lei era pallido e stava tremando. Il sangue le gocciolava dalla bocca e fu con difficoltà che inghiottì gli elisir.


“Nonno” disse con un sorriso amaro, “i miei... i miei passaggi del Qi...”


Il vecchio aveva già notato che i passaggi del Qi di Fang Hong erano in frantumi e rispose: “Non preoccuparti. Tuo nonno li metterà a posto per te!” Detto quello, si voltò a fissare Meng Hao, i suoi occhi baluginavano per l'intento omicida.


“Hai un bel fegato! Come osi uccidere qualcuno all'interno del clan! Non c'è bisogno di spedirti nelle segrete del clan, ti giustizierò qui e ora!” Detto questo, gli altri due anziani che lo accompagnavano iniziarono a chiudere le distanze con Meng Hao.


“Anche il coccodrillo! Uccidetelo!” I due Coltivatori mascherati si diressero immediatamente verso il coccodrillo. Sir Chen si ritirò istantaneamente al fianco di Fang Hong, ansioso in volto.


Un sorriso freddo apparve sul volto di Fang Yunyi e, dentro di sé, stava impazzendo dalla gioia per essere finalmente riuscito a cogliere Meng Hao con la guardia abbassata. Questa volta sapeva che sarebbe stato ucciso senza ombra di dubbio.


“Sesto Nonno, corretto?” Meng Hao rimase saldo, ignorando completamente i due anziani che gli si stavano avvicinando. “Lascia che ti chieda una cosa, mi hai visto uccidere qualcuno?” Toccò la sua borsa da trasporto ed estrasse il suo medaglione di identità.
“Io sono il nipote più anziano della linea di sangue principale. Mio papà è Fang Xiufeng e il Grande Anziano è il mio Terzo Nonno. Se voi oserete uccidermi, violerete le regole del clan. Chiunque violi le regole sarà messo a morte!” Quando la sua voce echeggiò, i due anziani che si stavano muovendo verso di lui si arrestarono all'improvviso, i loro volti fremettero mentre esitavano.


“Io stavo volando felicemente attraverso l'aria” continuò con calma, “quando questi membri del clan hanno chiesto a questo servo straniero di reprimermi. E dopo aver visto chi ero, hanno rifiutato di salutarmi rispettosamente. A quanto pare non sono familiari con le regole del clan, così ho iniziato a insegnargli una lezione. Sesto Nonno, hai sviluppato improvvisamente un problema di vista?” Rimase lì in piedi con un'espressione di pietra.


“Uccidetelo!” gridò una seconda volta il nonno di Fang Hong, con un freddo sbuffo. Udendo le sue parole, i due anziani strinsero la mascella e continuarono verso Meng Hao.


Il cui volto fremette e lui arretrò. Prima ancora che i due potessero avvicinarglisi, si colpì il petto con il palmo, tossendo un'enorme boccata di sangue, per poi lanciare un grido miserabile. Allo stesso tempo, strappò la sua borsa da trasporto, facendo volare fuori il contenitore di giada che conteneva i Frutti del Nirvana.


Poi urlò a pieni polmoni: “Volete rubare i miei Frutti del Nirvana! Grande Anziano! Terzo Nonno! Qualcuno sta cercando di rubare i miei Frutti!”


Usando tutto il potere della sua base di Coltivazione che riusci a racimolare, inviò la sua voce a echeggiare in tutte le direzioni.


Quando il Grande Anziano gli aveva dato i Frutti del Nirvana, aveva prestato giuramento che chiunque nel clan avesse osato rubarglieli sarebbe stato eliminato. Mentre la voce di Meng Hao si propagava attraverso il clan, molte persone la sentirono. I due anziani che si gli stavano avvicinando per ucciderlo, si bloccarono improvvisamente con espressioni sconvolte.


Persino il volto del nonno di Fang Hong si contorse e digrignò i denti.


“Ho capito!” continuò Meng Hao, arretrando e, allo stesso tempo, gridando a gran voce. “Voi, membri del clan della mia generazione, mi avete trascinato giù dal cielo perché siete... siete in combutta con quel servo straniero per rubare i miei Frutti del Nirvana!!”


“Delinquenti, maledetti dal Cielo! Come potete essere così spietati! Come potete cercare di rubare i miei Frutti!”


“Grande Anziano, salvatemi! Terzo Nonno, se non vi mostrate in fretta, i miei Frutti del Nirvana verranno portati via! Terzo Nonno, Grande Anziano, SALVATEMI!”


Le sue grida fecero di nuovo sputare sangue ai tre giovani con basi di Coltivazione vicino a quelle di un falso Immortale.


“Smettila di dire assurdità!” gridò Fang Hong con il sangue che le gocciolava dalla bocca. Stava diventando nervosa. “Ti abbiamo visto volare verso di noi e volevamo solo che girassi allargo! Non abbiamo mai detto nulla sui tuoi Frutti del Nirvana!”


“Tu, piantagrane dalla lingua affilata!” ululò il nonno di Fang Hong. “Tu non sei parte del Clan Fang! MUORI!” Mentre si avvicinava a Meng Hao, divenne chiaro che il Grande Anziano non si vedeva da nessuna parte.


Gli occhi di Meng Hao guizzarono gelidi e, all'improvviso, sollevò la mano destra. Apparve il Calderone dei Fulmini; in questo momento critico guardò Fang Yunyi, la cui espressione si stravolse all'istante.


Rumble!


Si scambiarono di posto all'istante e Meng Hao osservò da lontano mentre il palmo dell'anziano scendeva su Fang Yunyi, il quale lanciò uno strillo penetrante.


Il vecchio tirò indietro il palmo proprio all'ultimo momento, poi si girò a guardarlo. Stava per caricare verso di lui ancora una volta, quando improvvisamente, diverse dozzine di raggi di luce sfrecciarono attraverso l'aria da varie direzioni.


“Sesto Zio Anziano, il mio Cugino Anziano ha affidato Hao'er a me perché lo tenessi al sicuro. Se oserai toccarlo, spazzerò via la tua intera linea di sangue. Nel caso peggiore, dopo il fatto porterò tutta la mia famiglia a stare da mio Cugino Anziano sul Pianeta Paradiso Meridionale!” Chi parlava non era altri che il 19esimo Zio di Meng Hao, che si fermò proprio di fronte a lui, osservando gelido il nonno di Fang Hong.


Scesero altri raggi di luce. Due erano uomini di mezz'età che intercettarono gli attacchi dei Coltivatori mascherati diretti al coccodrillo, salvandolo da un'annichilazione certa.


In un battito di ciglia, l'intera situazione era cambiata. Meng Hao era circondato da oltre una dozzina di Coltivatori; tuttavia, anche l'uomo che il 19esimo Zio aveva chiamato Sesto Zio Anziano era stato raggiunto da un discreto numero di nuovi arrivati.


Mentre si fronteggiavano con le proverbiali daghe sguainate, l'arcaica voce del Grande Anziano Fang Tongtian echeggiò all'improvviso dal profondo del palazzo ancestrale.


“Basta così. Fang Hong, Fang Tao, Fang Hai, e il resto dei vostri compagni, non avete rispettato le regole di anzianità. Sarete puniti nella Fossa de Fuoco Fuso per dieci giorni!”


“Fang Hao, sebbene questi membri del clan ti abbiano mancato di rispetto, non c'era bisogno di attaccare così ferocemente. Anche tu sarai punito nella Fossa del Fuoco Fuso per dieci giorni!”


“La sentenza sarà eseguita immediatamente!”


Non appena la voce del Grande Anziano risuonò, Fang Hong e gli altri impallidirono. La Fossa del Fuoco Fuso era anche chiamata Inferno, e spenderci dieci giorni era come essere scuoiati vivi.


I membri del clan nell'area, sia quelli della linea di sangue di Meng Hao che quelli del Sesto Zio Anziano, non osarono dire una parola. Gli occhi del Sesto Patriarca baluginarono e trattenne la lingua.


Tuttavia, Meng Hao aprì immediatamente la bocca.


“Terzo Nonno, Grande Anziano, um... il mio Elisir dello Spirito è quasi finito! Sono praticamente pronto ad assorbire i Frutti del Nirvana, perciò non ho davvero tempo di andare alla Fossa del Fuoco Fuso. Guarda, se fai un'eccezione, mi sottoporrò alla punizione più tardi. Cosa ne pensi?”


Le sue parole incontrarono il silenzio più totale. Nessuno avrebbe mai pensato di contraddire gli ordini del Grande Anziano. Fang Hong e gli altri osservavano con occhi spalancati. Secondo loro, Meng Hao era davvero troppo temerario. Persino gli altri Anziani nell'area lo guardavano a bocca aperta.


Fang Yunyi era euforico, e dentro di sé iniziò a ridere fragorosamente. Nel suo odio per Meng Hao, gioiva per le sue parole al Grande Anziano e non poteva attendere che sperimentasse ulteriore miseria.


“Stai zitto!” sibilo il 19esimo Zio. Anche tutti gli altri membri del clan che circondavano Meng Hao sentivano che le sue parole erano fin troppo crude e avventate.


“Cosa?” disse il Grande Anziano. Non avrebbe mai immaginato che Meng Hao osasse rispondergli e quando la sua voce echeggiò, sembrò mandare un brivido in tutta l'area. Tuttavia, quando furono passati alcuni respiri, parlò ancora e le parole che mormorò fecero sussultare tutti quanti.


“Molto bene. Assorbire i Frutti del Nirvana è una faccenda davvero importante. Non appena avrai finito, vai alla Fossa del Fuoco Fuso!”


“Molte grazie, Terzo Nonno” disse Meng Hao, apparendo davvero grato. Tutti gli latri guardarono con sorpresa e altre strane espressioni. Da che avevano memoria, il Grande Anziano era sempre stato incrollabilmente giusto, che era il motivo per cui aveva guadagnato il rispetto del clan nel corso degli anni.
Ma ora, era chiaramente parziale verso Meng Hao.


“Questo... il Grande Anziano ha appena...”


“Si è rivolto al Grande Anziano chiamandolo Terzo Nonno... Ora che ci penso, il Grande Anziano faceva parte della linea di sangue principale!” Tutto a un tratto, sui volti degli spettatori si videro delle espressioni pensierose. Il volto del Sesto Patriarca fremette e digrignò i denti. Alla fine, emise uno sbuffo di sprezzo e, estremamente cupo in volto, agitò la manica e portò via Fang Hong.


Mentre veniva portata via, si voltò a guardare Meng Hao e non poté fare a meno di riflettere su quanto fosse terrificante.


“Il Grande Anziano ha mostrato davvero di essere parziale verso di lui...”


I giovani con le basi di Coltivazione vicino a quelle di un falso Immortale tremavano mentre congiungevano le mani e si inchinavano verso Meng Hao.


“Cugino...”


Meng Hao grugnì in risposta, poi guardò verso Fang Yunyi, il quale stava cercando di sgattaiolare via con cautela, e mise su un sorriso palesemente falso.


I capelli di Fang Yunyi si rizzarono e l'immagine di ciò che era successo sul Pianeta Paradiso Meridionale guizzò attraverso la sua mente. Stringendo i denti, chinò il capo.


“Cugino...”


Meng Hao sorrise, poi si voltò ed espresse la sua gratitudine al 19esimo Zio e agli altri membri della sua stirpe. Tutti loro lo guardarono in modo incoraggiante mentre si trasformava in un raggio di luce e sfrecciava via.


“Quando il Grande Anziano guarda Meng Hao, deve pensare a suo nonno. I due erano come fratelli ed erano molto vicini!”


“Sì, hai ragione. Il Grande Anziano è sempre incrollabilmente giusto. Negli scorsi settecento anni non ha mai mostrato segni di parzialità verso nessuno. Non ha fatto nessuna eccezione!”


“Hao'er è davvero un sole ardente del Clan Fang. Il fatto che il Grande Anziano si disposto a fare un'eccezione per lui illustra il punto!”


Mentre discutevano al riguardo, Meng Hao scomparve in lontananza.


Infine raggiunse la sua Grotta dell'Immortale.


Non appena vi mise piede, i suoi occhi divennero gelidi e un'espressione tetra gli ricoprì la faccia.


“Grande Anziano. Terzo Nonno. Perché volete così tanto la mia morte...?”
                                



