---
title: Capitolo 926 - Dao e Mezzi!
pubDate: 2025-03-17T11:17:35.014Z
tags:
    - issth
---


Meng Hao prese un profondo respiro e si incamminò verso il picco montuoso. Quando arrivò, vide un vecchio uomo con una veste bianca, circondato da una vorticosa nebbia. Si trovava sopra la montagna, la sua schiena rivolta verso Meng Hao. Mentre Meng Hao si avvicinava, l’uomo si voltò e sorrise.


La sensazione che ebbe avvicinandosi a quest’uomo era la stessa che percepiva dal Demone degli Elisir!


Erano estremamente simili. Infatti, anche se il loro aspetto fisico era diverso, in termini di energia interiore, sembravano quasi esattamente identici.


Mentre stava lì con la nebbia che gli vorticava intorno, Meng Hao pensò quasi di trovarsi al cospetto del suo maestro.


Entrambi indossavano una veste bianca ed entrambi avevano i capelli bianchi. Tutti e due erano avanti con l’età ed entrambi erano circondati da un aroma medicinale. Sembravano egualmente gentili e sembravano entrambi ricolmi della stessa gioia per le aspettative.


Il vecchio uomo guardò Meng Hao e disse, “Fang Hao, essere in grado di produrre un elisir dello Spirito Solare del Palazzo Celestiale, specialmente considerando che è stato fatto in un periodo dell’anno non specifico per la formula, significa che il tuo Dao dell’alchimia ha già raggiunto grandi vette.”


Dalle parole dell’uomo, Meng Hao era già in grado di dire che le voci che dicevano che l’Anziano Elisir non era in grado di produrre i tre sacri elisir medicinali erano probabilmente false.


La chiave nel comprendere l’elisir dello Spirito Solare del Palazzo Celestiale era che non esisteva nessuna ora o tempo ‘specifico’. Dalle parole dell’Anziano Elisir si poteva capire che avesse già una profonda conoscenza dell’elisir.


Meng Hao pensò per un momento. Mentre guardava l’Anziano Elisir, il ronzio degli Immortali Unicorno riempì le sue orecchie. Alcune volte producevano rumori tutti quanti insieme, facendo risuonare un incredibile ronzio. Altre volte, solo alcuni facevano rumore. In ogni caso, il suono era continuo.


“Fang Hao, guarda lì e dimmi cosa vedi.” L’Anziano Elisir guardò nella distanza, verso i numerosi picchi montuosi coperti dalle nuvole.


Meng Hao si rese conto di essersi calmato molto dopo aver posato gli occhi sull’Anziano Elisir. Si sentiva libero e a suo agio, come se sentire l’uomo parlare lo avesse fatto entrare in uno strano stato mentale.


Anche se non poteva spiegarlo chiaramente, per qualche ragione il suo cuore si sentiva sempre più in pace mentre guardava nella distanza vari picchi montuosi coperti dalle nuvole.


Invece di rispondere alla domanda, ne pose un’altra. “Anziano Elisir, posso chiederle, cosa vede lei, Anziano? O forse mi può dire cosa desidera che io veda?” 


L’Anziano Elisir rise dopo aver ascoltato le domande di Meng Hao. Non sembrava essere infastidito, infatti, sembrava approvare. Apparentemente non era in cerca di una risposta dall’inizio.


“Io vedo montagne e nuvole,” disse l’Anziano Elisir. “Io vedo i coltivatori della Divisione del Dao dell’Alchimia e vedo il mondo che appartiene alla nostra Divisione del Dao dell’Alchimia.” Poi sospirò.


Meng Hao rimase in silenzio, insicuro su quali potessero essere i significati celati nelle parole dell’Anziano Elisir.


“Questi sono dei mezzi. Sono sia tangibili che intangibili, visibili e invisibili. Sono i mezzi della Divisione del Dao dell’Alchimia, o forse si può dire, la sua forma fisica.”


“30.000 anni fa c’è stata l’era d’oro della Divisione del Dao dell’Alchimia. Il nostro Dao e i nostri mezzi erano uniti, sembrava che sarebbero prosperati per tutta l’eternità… Tuttavia, molti dei Patriarchi della Divisione del Dao dell’Alchimia sono passati a miglior vita in meditazione. Poi, l’ultimo Patriarca di quell’epoca si è rivoltato contro il nostro Dao dell’alchimia e ha fondato la Setta della Medicina Immortale.”


“A quel tempo, eravamo tartassati dalle teorie provenienti da altri Dao dell’alchimia che venivano dal mondo esterno. Da quel momento in poi, i mezzi della Divisione del Dao dell’Alchimia… vennero distrutti.”


“Per decine di migliaia di anni dopo quel momento, una generazione di alchimisti dopo l’altra ha contemplato l’alchimia, provando a riportarci al precedente splendore. Però… il loro Dao dell’alchimia ha dimenticato da tempo l’esistenza dei nostri mezzi, lasciandosi influenzare dai Dao dell’alchimia del mondo esterno.”


“Era come se il loro Dao dell’alchimia fosse privo di un’anima.”


“Come se la loro anima fosse volata via, lasciandosi dietro un guscio vuoto.”


“Era come se il Dao dell’alchimia del Clan Fang stesse vivendo un sogno. La sua anima era stata colpita troppo ferocemente dal mondo esterno ed era stata influenzata da troppe teorie alchemiche. Il corpo del Fang Clan non aveva anima e quindi affidò tutte le sue speranze in un’insensata ricerca… tra le filosofie del mondo esterno.”


“Se le cose continueranno in questo modo, allora il Dao dell’alchimia del Clan Fang sarà gradualmente dimenticato col passare degli anni, scomparendo nel nulla.”


“I Dao e i mezzi devono combinarsi. Raccogli il Dao dell’alchimia del Clan Fang e riportalo al suo picco. Questo è l’unico modo per innalzare a nuova gloria la Divisione del Dao dell’Alchimia del Caln Fang.” 


“E di conseguenza, i tre sacri elisir medicinali!”


“Capisci?” Il suo sguardo tornò su Meng Hao. I suoi occhi sembravano penetrare nel profondo di Meng Hao, fino a osservare direttamente la sua anima.


Meng Hao rimase silenzioso per un lungo momento e poi annuì verso l’Anziano Elisir.


“Penso di capire in parte quello a cui si sta riferendo, Anziano,” disse. “I mezzi possono essere tangibili e intangibili. La Divisione del Dao dell’Alchimia del Caln Fang li ha usati per molto tempo, dopo di che hanno formato un’anima. Quell’anima deve ritornare al corpo, altrimenti la Divisione del Dao dell’Alchimia verrà sommersa dall’ignoranza.”


L’Anziano Elisir rimase lì silenzioso.


“Tuttavia, c’è una cosa che non capisco, Anziano,” continuò con calma Meng Hao. “Le persone che comprendono il Dao e che inoltre assorbono varie scuole di pensiero, alla fine formano il proprio Dao. Non è una cosa inevitabile quando si va a comprendere il Dao?”


“Assorbire varie scuole di pensiero riguardo il Dao dell’alchimia in modo da ottenere il proprio Dao, è sicuramente un percorso verso la comprensione del Dao. Tuttavia… la premessa è che tu possieda il tuo Dao dall’inizio. Se ce l’hai, allora sicuramente puoi assorbire le idee degli altri. Però, se non ce l’hai, e ti stai semplicemente immischiando nei mezzi delle altre scuole di pensiero, a quel punto non sarai tu ad assorbirle, saranno loro ad assorbire te.”


“I mezzi sono come una casa. Il Dao è il cuore. Quando assimili i mezzi con il cuore, allora il tuo cuore è la tua casa! Fang Hao… capisci davvero?” Ancora una volta guardò profondamente Meng Hao.


Dopo un momento continuò, “Ho sentito che il Grande Anziano ti ha dato due Frutti del Nirvana.”


Era difficile dire se fosse o meno una coincidenza, ma non appena iniziò a proferire queste ultime parole, gli Immortali Unicorno sulla montagna iniziarono a ronzare sonoramente. Se Meng Hao non si fosse trovato così vicino all’Anziano Elisir, non sarebbe stato in grado di ascoltarlo chiaramente.


Non appena ebbe finito di parlare, l’Anziano Elisir scosse la mano, facendo volare verso di loro una borsa da trasporto che poi si andò a fermare di fronte a Meng Hao.


“Al suo interno ci sono le ricompense per la produzione dell’elisir, con l’eccezione del tesoro Immortale. Pensa ai precisi requisiti che desideri il tuo tesoro abbia e poi vieni a dirmelo. Mi occuperò dei preparativi per fartelo creare.”


Meng Hao tremò. Mentre pensava alle due esortazioni che gli aveva appena dato l’Anziano Elisir, si chiese se capiva davvero cosa significassero…


“Forse il significato più profondo delle sue domande sul Dao dell’Alchimia è un promemoria che i Frutti del Nirvana non sono miei,” pensò. “Oppure vuole farmi capire che ci sono ancora dei segreti che non conosco riguardo i Frutti del Nirvana?” Meng Hao non continuò a rimuginare su questo discorso. Dopo aver sentito del tesoro Immortale, i suoi occhi si illuminarono.


Dopo un momento di esitazione, disse, “Anziano Elisir, um… non ho davvero bisogno di un tesoro Immortale. Posso scambiare quella ricompensa con qualcos’altro?”


L’Anziano Elisir guardò Meng Hao per un momento e poi iniziò a ridacchiare. Questa era la prima volta che aveva sorriso davvero. “Con che ricompensa lo vuoi scambiare con esattezza?”


“Uh…” Meng Hao si schiarì la gola e decise che tanto valeva provare con la sua idea. “Anziano Elisir, Io penso che quegli Immortali Unicorno sono alquanto spettacolari. Le dispiacerebbe insegnarmi qualcosa riguardo il Dao degli Insetti, Anziano?”


“Oh?” L’Anziano Elisir rispose con un sorriso. “Ebbene, quegli Immortali Unicorno hanno il potere del Risveglio Ancestrale nella loro linea di sangue. Li ho cresciuti per anni prima che raggiungessero il punto di poter essere addestrati. Il Dao degli insetti è una magia top-secret. Anche se sei un membro del clan, devi lo stesso passare una valutazione prima di iniziarci a lavorare.”


Gli occhi di Meng Hao si illuminarono. Considerando che l’Anziano Elisir non aveva rifiutato direttamente, questo stava a significare che c’era ancora speranza. Non appena si era avvicinato a questa montagna, quegli Immortali Unicorno avevano attirato la sua attenzione. Da quando era ritornato dalle Rovine dell’Immortalità, c’era un’idea che si era radicata in lui.


Era diventato da tempo invidioso di quella nuvola di insetti che aveva visto nelle Rovine dell’Immortalità. Da quel momento, aveva pensato che se avesse potuto far riempire il cielo di milioni di insetti neri con un gesto della mano, allora ogni avversario sarebbe rimasto pietrificato come era successo a lui quella volta. Con un mero pensiero, poteva trasformare i suoi nemici in cenere.


Il solo pensiero di poter fare una cosa del genere un giorno, lasciò Meng Hao estremamente eccitato.


Questo era specialmente vero considerando che c’erano diversi scarafaggi neri all’interno della sua borsa da trasporto. La loro forza vitale era incredibilmente potente, non erano morti, erano rimasti dormienti all’interno della sua borsa da trasporto dopo essere stati sigillati.


“Anziano, guardi… Io sono il tipo di coltivatore vecchio stampo a cui non piace fare affidamento su armi esterne.” Mentre parlava, il suo tono continuava a diventare sempre più ombroso. “Se si inizia ad usare oggetti magici, alla fine si finisce per farci affidamento. Il Dao degli Insetti è diverso! È come un’abilità divina, un’arte accademica, ancora di più, un Dao!”


“Anziano, non voglio nessun’arma magica. Io cerco solo il Dao.” Mentre proferiva la sua ultima frase, giunse le mani e si inchinò profondamente.


Nella sua mente, si sentiva molto soddisfatto dalla sua eloquenza, specialmente per l’ultima frase.


L’Anziano Elisir guardò Meng Hao a lungo, poi scosse la sua mano destra. Un contenitore di giada comparve di fronte Meng Hao. Era verde smeraldo e su un lato c’era l’immagine di un Immortale Unicorno. La creatura sembrava impareggiabilmente feroce, con un’aura omicida mostruosa.


L’altro lato era inciso con un altro Immortale Unicorno. Tuttavia, quest’altro era estremamente calmo, sembrava non potesse far male nemmeno ad una mosca.


“Dai un’occhiata al primo dei tre volumi del Dao degli Insetti. Se hai il talento necessario, ti insegnerò.”


“Troverai anche un medaglione di comando in quella borsa da trasporto. Secondo le regole della Divisione del Dao dell’Alchimia, chiunque riesca a creare un elisir dello Spirito Solare del Palazzo Celestiale diventa direttamente un alchimista di livello 8. Il tuo status nel clan è ora pari a un Anziano del Clan. Puoi anche scegliere una qualsiasi montagna tra le montagne interne per occuparla come tua caverna Immortale.”


Detto questo, scosse la manica, facendo materializzare un vento gentile, che vorticò intorno Meng Hao, offuscandogli la vista. Quando tutto divenne di nuovo chiaro, si trovava molto lontano dalla montagna.


Guardò indietro verso il picco montuoso al centro delle altre montagne. Solo per un momento, poté vedere tutte le caverne sul picco. Con gli occhi luminosi, prese un profondo respiro, giunse le mani e si inchinò.


Poi, andò via.


Volò fuori dalle montagne interne, durante il tragitto incontrò diversi alchimisti. Non appena videro Meng Hao, le loro espressioni si riempirono di reverenza e immediatamente giunsero le mani in saluto. La storia di Meng Hao che era riuscito a produrre l’elisir dello Spirito Solare del Palazzo Celestiale si era già diffusa nel Clan Fang, tutti erano venuti a saperlo.


C’erano alcune persone che non erano convinte della sua bravura solo dal fatto che Meng Hao fosse arrivato al settimo piano del Padiglione della Medicina. Ora, però… Meng Hao aveva creato un elisir medicinale leggendario. Nella Divisione del Dao dell’Alchimia, lui aveva una posizione stabile come il Monte Tai. Non poteva essere sentita nemmeno una voce che lo criticava.


Nel mondo della coltivazione, il rispetto era riservato ai potenti. Non era diverso nella Divisione del Dao dell’Alchimia!


Quando Meng Hao era sul punto di lasciare le montagne interne, improvvisamente si fermò e si voltò a guardare un picco montuoso particolarmente stupendo. L’intera montagna era verde giada e il suo picco coperto di neve era circondato da nuvole vorticanti.


Quasi nello stesso momento in cui si voltò a guardare la montagna, sentì un miserevole e raccapricciante strillo echeggiare dalla montagna nebbiosa.


Quello strillo non proveniva da un coltivatore, ma invece… proveniva dal becco di un bellissimo pavone.


Allo stesso tempo, un muggito di rabbia poté essere sentito provenire chiaramente da quella che era una vecchia donna.


“Tu dannato uccello bastardo! È giunto il tempo di combattere! Ti raffinerò in un elisir!”


In seguito, l’arrogante e despotica voce di un pappagallo poté essere sentita. “Sai da quanti anni il Quinto Lord ha travolto Jianghu? Huh? Senti, vecchiaccia, il Quinto Lord ha scavato un buco nei Cieli prima che tu fossi persino nata!”


“Sai chi è il Maestro del Quinto Lord? Ebbene te lo dico, sarai spaventata a morte dopo averlo saputo! Il Maestro del Quinto Lord è Fang Hao!”   
                                


                                


                                


                                



