---
title: Capitolo 927 – La Spiaggia del Lago del Chiaro di Luna
pubDate: 2025-03-17T11:17:35.014Z
tags:
    - issth
---


Il viso di Meng Hao era inguardabile. Sentendosi alquanto impotente, guardò un pappagallo multicolore sbattere le ali mentre volava attraverso l'aria. Si scorgeva una piccola campana attaccata al suo artiglio e il pappagallo davvero compiaciuto di sé stesso. Sembrava in qualche modo licenzioso e aveva persino una striscia di tessuto nero avvolta attorno alla testa a coprirgli un occhio. L'occhio rimasto visibile luccicava vivido mentre volava fuori dal picco della montagna.


“Aspetta solo il Quinto Signore, vecchia strega. E per quanto riguarda te, mia amata concubina, non preoccuparti, il Quinto Signore tornerà per te. Rischierò ogni cosa per salvarti da questo posto!”


Alle spalle del pappagallo c'era l'alchimista di livello 7, la vecchia donna. La sua faccia era un ammasso di furia mentre sfrecciava dietro al pappagallo alla massima velocità. Dietro di lei c'era una bellissima giovane, ammantata di bianco, il ritratto della purezza e dell'innocenza. Questa era la stessa giovane che Meng Hao aveva incontrato dopo aver sfidato il settimo livello del Padiglione della Medicina, la Giovane Sorella del clan di nome Wan'er.


In lontananza si udivano degli strilli miserabili e Meng Hao poteva a malapena distinguere un bellissimo pavone che annaspava e si dimenava in vano tentando di alzarsi in piedi. Da come appariva la situazione, aveva appena provato una catastrofe inimmaginabile.


Meng Hao sospirò, sentendosi piuttosto dispiaciuto per il pavone. Qualunque cosa con delle piume che comparisse di fronte al pappagallo avrebbe trovato difficile scappare dai diabolici passatempi dell'uccello.


Non appena il pappagallo volò via, scorse Meng Hao e il suo occhio scoperto si illuminò. Si affrettò e cominciò a piangere lamentosamente.


“Padrone, salvami! Padrone, questa vecchia strega è fuori controllo! Sta cercando di uccidermi! Salvatemi, padrone!” Mentre il pappagallo piangeva, la campana attaccata al suo artiglio fece uno scoppiettio e si trasformò nella gelatina, il quale cominciò anche lui a piangere rivolto a Meng Hao.


“Padrone, sei qui, finalmente! C'è una bulla che ci segue! Padrone, quella è davvero una bulla!”


Non molto più indietro, la vecchia furiosa scorse Meng Hao, così come la giovane vestita di bianco. La mascella di quest'ultima cadde per la sorpresa, come se il Meng Hao nella sua mente non potesse avere nulla a che fare con questo pappagallo senza vergogna.


Schiarendosi la gola, Meng Hao si affrettò ad arretrare e poi continuò ad andare per la sua strada come se non avesse visto nulla di ciò che stava accadendo.


“Padrone, salvami...” il pappagallo emise immediatamente uno stridio, volando verso di lui alla massima velocità.


Meng Hao agitò la mano e il suo corpo scomparve in un teletrasporto minore. Quando riapparve in lontananza, il pappagallo cambiò immediatamente direzione e continuò ad accelerare verso di lui. Meng Hao sembrò irradiare all'improvviso un'aria di giustizia. Con espressione solenne, iniziò a parlare.


“Io non ti conosco, malvagio! Chi diavolo saresti tu, esattamente?” disse. Poi un'espressione leggermente confusa apparve sul suo viso e guardò la donna all'inseguimento.


“Meng Hao!” starnazzò il pappagallo, gettando uno sguardo alla vecchia, che era sul punto di raggiungerlo. “Ho delle Pietre dello Spirito!”


“Trattieni la tua lingua, malvagio!” disse Meng Hao, fermandosi dove si trovava. Il suo volto era severo, come se fosse il solo rappresentante della giustizia. “Non c'è inimicizia tra noi, eppure tu cerchi di incastrarmi? Bene, non importa. Posso semplicemente metterti al tuo posto proprio ora!” Con ciò, agitò la mano destra.


Non ebbe neppure la possibilità di scatenare un'abilità divina. Prima che potesse succedere qualcosa, il pappagallo lanciò uno strillo miserabile , dopodiché il suo corpo divenne rigido, come se fosse stato ferito seriamente. Poi, sfrecciò direttamente nella manica di Meng Hao.


Il quale si schiarì la gola e dentro di Sé maledì il pappagallo per l'esibizione poco convincente.


“Anziana” disse alla vecchia donna, arretrando con cautela. “Questo uccello è vile e detestabile. Io stavo proprio tornando dall'aver visitato l'Anziano degli Elisir dopo essere stato abbastanza fortunato dall'essere diventato un alchimista di livello 8. Questo membro della giovane generazione vi aiuterà a prendervi cura di questo uccello, non preoccupatevi.”


La base di Coltivazione della donna anziana era così profonda che Meng Hao non riusciva a valutarla. Nella Divisione del Dao dell'Alchimia, l'alchimia era il vero Dao e la base di Coltivazione posseduta giocava un mero ruolo di supporto. Tuttavia, a causa di tutti gli scenari di vita e morte che Meng Hao aveva fronteggiato, arretrò comunque con attenzione come se si guardasse da ogni eventualità, esibendo simultaneamente il suo medaglione di comando da alchimista di livello 8.


La donna guardò Meng Hao arretrare e non disse niente. Alla fine, lui si trasformò in un raggio di luce che fuggì in lontananza. A quel punto, gli occhi della vecchia donna lampeggiarono.


La giovane esitò per un momento, poi disse piano: “Prozia, Fang Hao...?”


L'anziana donna non disse altro oltre a scuotere la testa. Un lampo di comprensione si scorse nel profondo dei suoi occhi. Dal momento in cui Meng Hao aveva sfidato il settimo livello del Padiglione della Medicina, sapeva che sarebbe stato una nuova forza uscita allo scoperto della Divisione del Dao dell'Alchimia. Poi aveva preparato l'Elisir dello Spirito Solare del Palazzo Celestiale, cosa che l'aveva scossa internamente e l'aveva anche pienamente convinta che Fang Hao sarebbe stato un sole ardente della Divisione!


Non era certa fosse una persona che covava risentimento. A causa della sua base di Coltivazione, era sempre stata conscia che il pappagallo e la gelatina appartenevano a lui. Per di più, li aveva intenzionalmente buttati fuori nell'esatto momento in cui passava Meng Hao.


Il suo scopo era di risolvere qualsiasi risentimento che Meng Hao potesse provare per lei.


Era molto più in alto di lui in termini di anzianità del clan, possedeva un profonda base di Coltivazione ed era famosa da anni. Perciò era molto competente nel trovare i modi più furbi per risolvere i problemi e la scena che si era appena svolta era solo un metodo che le era venuto in mente per risolvere i suoi problemi con Meng Hao.


Lui continuò a volare attraverso la Divisione del Dao dell'Alchimia e quando realizzò che la vecchia non lo stava inseguendo, i suoi occhi fremettero. Ovviamente comprendeva le sue intenzioni.


Mentre emergevano dalla Divisione, lo spirito del pappagallo sembrò sollevarsi. Volò fuori dalla sua manica e arrogantemente gridò: “Aspetta solo il Quinto Signore, vecchia strega! Il Quinto Signore tornerà!”


Di lato, la gelatina annuì vigorosamente con la testa. Per lui agire in questo modo era una chiara testimonianza delle sofferenze che i due stupidi avevano sopportato nei giorni recenti.


Tuttavia, non appena il pappagallo finì di parlare, la mano destra di Meng Hao saettò, afferrò l'uccello e lo trascinò di fronte a sé. Gli occhi del pappagallo sporsero fuori dalle orbite.


“Cosa stai facendo!? Perché stati afferrando il Quinto Signore!?”


“Cosa hai appena detto riguardo delle Pietre dello Spirito?” Chiese freddamente Meng Hao. Ogni volta che lui e il pappagallo interagivano, non era mai con cortesia.


“Pietre dello Spirito?” il pappagallo pretese di essere confuso. “Quali Pietre dello Spirito?”


Meng Hao fissò il pappagallo e poi, all'improvviso, sul suo viso apparve un'espressione timida. Gli occhi dell'uccello si spalancarono immediatamente e iniziò a tremare.


La gelatina sussultò e si lasciò scappare un grido soffocato.


“È di nuovo quell'espressione! Finiti! Siamo finiti! Ogni volta che appare quell'espressione, vuol dire che la fine è vicina! L'uccello è davvero spacciato questa volta...”


Gli occhi del pappagallo si riempirono di paura e prima che Meng Hao potesse dire qualunque cosa, disse ossequiosamente: “Hahaha! Stavo solo scherzando con te! Pietre dello Spirito... ah, Pietre dello Spirito. Quella vecchia strega ha un'intera vena di Pietre dello Spirito sotto la sua montagna. Quando ti senti di andare a rubarle, Meng Hao, io ti aiuterò a scavarle.”


Quando Meng Hao udì le parole ʻvena di Pietre dello Spiritoʽ i suoi occhi iniziarono a splendere. Poi cominciò a chiedere circa i particolari.


Un uomo, un uccello e una gelatina ritornarono volando verso il palazzo ancestrale, conversando l'uno con l'altro in toni sommessi.


Ormai stava calando la sera e il lontananza, il sole al tramonto colmava il cielo di una luce dorata. Quando Meng Hao tornò al palazzo ancestrale, vide molti membri del clan dirigersi verso il Distretto Est. Guardò in quella direzione e improvvisamente si ricordò cosa sarebbe successo al mattino.


“Il Sole dell'Ascensione Orientale!” Mormorò a sé stesso, cambiò direzione e volò verso il Distretto Est. Il pappagallo era appollaiato sulla sua spalla e la gelatina si era trasformata in una campanella e si era attaccato all'artiglio dell'uccello.


Nel frattempo, nella Pagoda dell'Ascensione Orientale del Distretto Est, Fang Wei sorrideva mentre chiacchierava con i vari Prescelti e neppure una volta menzionò l'evento che aveva messo in agitazione l'intero Clan Fang.


Sebbene nulla sembrasse diverso dal solito nel portamento dei Prescelti, tutti loro avevano da tempo notato che stava succedendo qualcosa di inusuale. Il mero fatto che Fang Wei avesse minimizzato sulla faccenda, era ciò che in primo luogo li aveva condotti a questa conclusione.


Un certo punto, qualcuno portò di nuovo l'attenzione su Fang Mu e proprio come prima, Fang Wei non ammise apertamente di essere lui, eppure, guardò verso Li Ling'er con un sorriso di scusa. Un certo numero di Prescelti lo notarono e iniziarono a considerare cosa volesse dire.


Li Ling'er sbuffò gelida e nella sua espressione si vide ancora più derisione. Era convinta, ancora più che Sun Hai, che Meng Hao era Fang Mu. Lei odiava profondamente Fang Mu,ma quando guardava Fang Wei, la sua espressione era di ridicolo, sembra essere nauseata da lui.


Quando Fang Wei vide lo sguardo sul viso di lei, i suoi occhi fremettero impercettibilmente. Cambiò improvvisamente argomento e cominciò a chiacchierare del Sole dell'Ascensione Orientale.


Gli occhi di Sun hai lampeggiarono, ma quando pensò a come la ragazza che adorava era un membro del Clan Fang, non disse nulla. Invece, trascinò di lato un altro Prescelto del Clan Fang e gli chiese se conosceva o no un membro chiamato Fang Yu.


Il cielo si stava oscurando e sempre più membri del Clan Fang si raggruppavano assieme intorno al Lago del Chiaro di Luna. Originariamente, avevano atteso in silenzio, ma ora stavano tutti discutendo del fatto che Meng Hao aveva preparato l'Elisir dello Spirito Solare del Palazzo Ancestrale. Sebbene la Campana del Dao avesse già da tempo cessato di rintoccare, continuava a risuonare nei loro cuori.


“Non posso credere che Meng Hao abbia davvero preparato l'Elisir dello Spirito Solare del Palazzo Ancestrale!”


“Quello è uno dei tre elisir sacri! Non avrei mai potuto immaginare che sarebbe stato in grado di produrne uno!”


“Quando Fang Hao ha fatto ritorno, non pensavo granché di lui. Era un tipo silenzioso. Ma ora sta provocando ogni sorta di onde!”


Parole del genere echeggiavano costantemente. L'espressione di Fang Wei la sempre la stessa, il che rendeva impossibile determinare cosa stesse pensando. Al contrario, il volto di Fang Yunyi continuava a rabbuiarsi; poi guardò verso Fang Xi vicino alla riva del lago, che chiacchierava eccitato con i membri del clan attorno a lui, e sbuffò con freddezza.


Una luce gelida baluginò nei suoi occhi e le sue labbra di contrassero in un sorriso glaciale; le persone che aveva incaricato di prendersi cura di Fang Xi si stavano avvicinando.


“La linea di sangue principale... è spazzatura! Hanno avuto la loro gloria in passato, ma ora sono in declino. Il Clan Fang... non è più un posto dove detengono un vantaggio!” Fang Yunyi sbuffò di nuovo. “Oggi è il giorno in cui umilierò Fang Xi della linea di sangue principale!” Socchiuse gli occhi.


Nel frattempo, Fang Xi stava in piedi in mezzo alla folla ed eccitato si vantava delle sue recenti esperienze con i membri del clan che gli stavano vicino.


“Di tutte le persone nella lunga storia della Divisione del Dao dell'Alchimia, nessuno è mai stato in grado di preparare quell'elisir medicinale. Ma mio Cugi l'ha fatto!”


“Possiede un Raggio del Cancello della Linea di Sangue di 30.000 metri e ha perfino sfidato un alchimista di settimo livello del Padiglione della Medicina. E poi ha preparato l'Elisir dello Spirito Solare del Palazzo Ancestrale. Questo è il mio Cugi! Fang Hao!” Gli altri membri del clan ansimavano mentre sentivano le storie di Meng Hao. Sempre più persone elevavano le loro personali stime del prestigio di Meng Hao allo stesso livello di quelle di Fang Wei.


Più o meno in quel momento, due giovani apparvero lì vicino, aprendosi la strada attraverso la folla. La loro espressione mentre si avvicinavano a Fang Xi era di fredda arroganza, poi agitarono rudemente le loro mani, facendo materializzare un'esplosione di vento. Questa discese su Fang Xi, cosa che fece tremare il suo volto; cercò di resistere, ma non fu all'altezza. Emise un leggero grugnito quando venne spinto involontariamente dieci passi all'indietro.


“Il clan ha ordinato che è proibito essere rumorosi e turbolenti durante il sorgere del Sole dell'Ascensione Orientale!” disse uno dei due giovani. “Chiunque violi le regole sarà spogliato del permesso di osservare!”


“Voi...” disse Fang Xi, alzando lo sguardo con la rabbia negli occhi. Tuttavia, quando chi erano i due giovani, la sua espressione si scompose. Anche gli altri membri del clan nell'area apparivano scioccati e immediatamente si ritrassero.
                                


                                



