---
title: Capitolo 929 – Impeto
pubDate: 2025-03-17T11:17:35.015Z
tags:
    - issth
---


Lo sguardo di Fang Wei cadde su Meng Hao. La sua espressione era la stessa di sempre, sebbene le sue pupille si contrassero. Non era sorpreso di vedere che Meng Hao si era mostrato. Già al loro incontro iniziale al tempio principale, nel momento in cui si erano guardati l'un l'altro, Fang Wei sapeva che Meng Hao non era uno scherzo. Tuttavia, non gli aveva prestato molta attenzione e, in effetti, l'aveva ignorato. Solo dopo che era salito alla ribalta nella Divisione del Dao dell'Alchimia, era stato obbligato a prenderlo seriamente.


Questo era particolarmente vero ora, quando all'improvviso agiva in modo così aggressivo. Fang Wei sbuffò freddamente.


Un momento dopo, la sua espressione sembra placida come al solito, senza nessuna ombra di agitazione.


Anche Wang Mu era lì nel Padiglione dell'Ascensione Orientale e quando vide Meng Hao, i suoi occhi brillarono di una luce affilata e il suo desiderio di combattere aumentò.


Anche Fang Yunyi era lì e guardava velenosamente in direzione di Meng Hao, un freddo sorriso contorse gli angoli delle sue labbra.


La folla circostante il Lago del Chiaro di Luna erano in subbuglio. Fecero spazio per Meng Hao mentre avanzava lentamente, Fang Xi al seguito, che era al contempo eccitato e nervoso. Le Guardie della Luna Nera erano uno dei nove corpi di guardia del Clan Fang ed erano responsabili per il mantenimento di sangue. Quasi certamente non avrebbero risposto gentilmente alla provocazione di Meng Hao.


“Cugi...” bisbigliò. All'improvviso, si sentirono dei fischi quando più di trenta figure accerchiarono Meng Hao da tutte le direzioni.


Queste erano altre Guardie della Luna Nera, i custodi della pace! Mentre volavano verso Meng Hao, leloro basi di Coltivazione ruggirono di potere; incredibilmente, tutti questi Coltivatori erano alla Sfera Immortale!


Due di loro erano Immortali di livello 5 e mentre si avvicinavano ad alta velocità, scatenarono delle abilità divine e tecniche magiche. Una luce brillante sfrecciò in tutte le direzioni, esercitando una pressione intensa.


“Che sfrontato!”


“Osi attaccare le Guardie della Luna Nera? Osi seminare il caos!? Non importa chi tu sia, inginocchiati e preparati a essere spedito nelle segrete per essere torturato!”


Mentre le grida echeggiavano, Fang Xi cominciò ad apparire ansioso.


Tuttavia, l'espressione di Meng Hao non cambiò affatto. Invece, sorrise gelido.


“Sembra che persino dei nessuno a caso osino starnazzare di fronte a me” disse. “Che sia perché non ho usato abbastanza spesso la forza all'interno del clan?” Detto questo, avanzò. Non appena il suo piede toccò terra, lui si trasformò in un brillante raggio di luce.


Il raggio era color dell'oro e all'interno, Meng Hao assunse la forma di un roc dorato. Si udì un ronzio quando sfrecciò ad alta velocità verso le guardie in avvicinamento.


In un battito di ciglia, si scontrò con tre di loro. Gli artigli del roc colpirono, lacerando l'aria e generando dei crepitii. L'espressione delle tre guardie si sconvolse e dalle loro bocche spruzzò del sangue e i loro corpi si contorsero prima ancora di poter contrattaccare. Vennero fatti volare via all'istante dagli artigli di Meng Hao, incapaci di resistere.


Mentre volavano all'indietro, tossirono sangue e guardarono verso Meng Hao con espressioni scioccate.


“Come... come può essere così forte!?!?”


Meng Hao non si fermò neppure per un momento; subito si avventò verso le altre guardie. Il roc sbatté le ali e, in batter d'occhio, altre cinque Guardie della Luna Nera emisero dei grugniti soffocati. Dalle loro bocche spruzzò sangue quando vennero gettati in aria e sguardi sgomenti coprirono le loro facce mentre guardavano la forma di roc di Meng Hao.


“Che base di Coltivazione possiede? Persino il potere congiunto di noi cinque non riesce a fermarlo!”


Per descrivere tutte queste azioni ci sono volute molte frasi, ma queste otto persone erano state ferite e spedite a ruzzolare a centinaia di metri in un lampo. Otto persone erano state ferite e fatte volare per più di 300 metri. Ora, c'erano sette guardie di fronte a Meng Hao.


Tra questi sette c'erano i due Immortali al livello 5, i quali ora ansimavano. Le loro espressioni erano di meraviglia, strinsero i denti e unirono le voci per chiamare: “Formazione della Luna Nera!”


Immediatamente, gli altri cinque si unirono ai primi due, combinandosi assieme a formare la forma della luna!


Dato che i loro vestiti erano neri, questa luna... era anch'essa nera!


Una luna nera!


Non appena apparve la luna, si generò un'energia mostruosa che pesò su tutti quanti nell'area. I Prescelti nel Padiglione dell'Ascensione Orientale osservavano con strani luccichii nei loro occhi.


“La prima arte della fusione delle Guardie della Luna Nera!” disse Taiyang Zi con gli occhi che baluginavano.


“Le dicerie dicono” disse Sun Hai, tenendo d'occhio la luna nera, “che con quest'arte, sette persone creano una formazione, sette formazioni creano un incantesimo, sette incantesimi creano un'abilità divina, sette abilità divine creano un Dao!”


Altri avevano reazioni simili, sebbene Li Ling'er si limitò a guardare con tremolanti occhi di ghiaccio.


Anche la folla circostante il Lago del Chiaro di Luna era in agitazione.


Il volto di Fang Xi era sconvolto e Fang Yunyi sorrideva in modo apertamente sinistro.


In quel momento...


Meng Hao, nella forma di roc dorato, non esitò per un attimo. Si gettò alla carica contro la luna nera, alché, il roc divenne sfocato e si trasformò in numerose montagne. Queste si unirono assieme a formare una catena montuosa che poi si schiantò sulla luna nera!


Questo non era altro che l'Incantesimo per l'Assorbimento delle Montagne!


Da lontano sembrava come se degli enormi picchi di montagna reprimessero la stessa luna nei Cieli. Sconfinate, enormi montagne colmavano il cielo e la luna nera si stava visibilmente restringendo.


Tutti coloro che stavano guardando erano stupefatti, in particolar modo i Prescelti nel Padiglione dell'Ascensione Orientale che in precedenza avevano incrociato le lame con Meng Hao. Quando videro le montagne, si ricordarono di quella volta nelle terre del Paradiso Meridionale, quando Meng Hao aveva spazzato via da solo tutti i Prescelti. Nonostante fosse stato inseguito da un migliaio di avversari, si era dimostrato valente come non mai.


I boati echeggiavano in tutte le direzioni.


La luna nera durò solo per il tempo di pochi respiri sotto la schiacciante pressione delle montagne. Successivamente, andò in pezzi e le sette persone all'interno tossirono sangue e barcollarono all'indietro con volti carichi di terrore.


Le montagne svanirono e Meng Hao ne uscì. Ancora una volta si trasformò in un raggio di luce che sfrecciò in avanti.


“Fang Xi, stai vicino!” disse grandiosamente. “Ti porto al padiglione sul lago!” A tutti quelli che sentirono la sua voce tonante, fu come se Meng Hao fosse l'unica persone esistente.


C'erano molti membri del clan che all'improvviso si sentirono come se stessero incontrando Meng Hao per la prima volta. I loro cuori tremavano per lo sconcerto e persino Fang Xi stava ansimando. Stringendo i denti volò per seguire Meng Hao.


I due proseguirono verso il Lago del Chiaro di Luna, Meng Hao in testa, Fang Xi in coda.


Nel Padiglione dell'Ascensione Orientale nel mezzo del Lago del Chiaro di Luna, i vari Prescelti stavano tutti guardando Meng Hao. Indipendentemente da qualsiasi conflitto avessero avuto con lui, in questo momento tutti loro non ebbero altra scelta tranne ammettere che Meng Hao... era un sole ardente!


Fang Wei rimase lì in silenzio e occhi di ghiaccio. Fang Yunyi, d'altra parte, aveva un'espressione carica di un'incredibile veleno.


Fang Hong era già in soggezione di Meng Hao e arretrò inconsciamente, così come Fang Xiangshan. Fang Donghan era segretamente eccitato; questo risultato era esattamente ciò che voleva, un combattimento tra Fang Hao e Fang Wei.


Mentre tutti guardavano Meng Hao avvicinarsi al bordo del Lago del Chiaro di Luna, tutto a un tratto, apparve una persona sulla spiaggia.


Era un uomo di mezza età che indossava una tunica nera ricamata con due lune. Possedeva una base di Coltivazione fiorente da Immortale di livello 6.


“Tu folle ignominioso!” disse con freddezza l'uomo. “Stai indietro!” Questo Immortale di livello 6 era il capo delle Guardie della Luna Nera di quest'area. Rimase lì in piedi, con le sopracciglia aggrottate e non facendo nulla per nascondere disgusto per Meng Hao. Mentre ancora parlava, spinse la mano di fronte a sé, esercitando una pressione sconvolgente. Allo stesso tempo, apparve un'enorme mano illusoria che sfrecciò verso Meng Hao.


“Io sono della linea di sangue principale del Clan Fang” rispose Meng Hao, “sono il nipote più anziano di questa generazione, con una posizione suprema nel clan. Sei tu che devi farti indietro!” invece di rallentare, accelerò. Al contempo, strinse la mano in un pugno e colpì l'aria nove volte.


Distruzione dei Nove Cieli!


RUMMMBLLLLE!


Un fragore enorme riempì l'aria quando il suo idolo del Dharma si materializzò improvvisamente dietro di lui. Alto 15.000 metri, scioccante all'estremo, anche lui tirò un pugno. Nove colpi, in apparenza capaci di frantumare il Cielo e la Terra, discesero verso l'uomo di mezz'età.


Quando i colpi di Meng Hao si scontrarono con il palmo, la mano si frantumò. L'espressione dell'uomo si contorse mentre i pugni di Meng Hao continuavano verso di lui.


Si scambiarono dozzine di colpi in un batter d'occhio. Ogni scambio faceva fremere il volto dell'uomo; ora la sua espressione veniva sopraffatta dalla paura, realizzando che la sua base di Coltivazione stava venendo indebolita, cosi come la sua forza vitale. Veniva assorbita da Meng Hao!


Alla fine, del sangue spruzzò dalla sua bocca e venne costretto a ritirarsi.


In quell'attimo, Meng Hao afferrò Fang Xi e mentre tutti guardavano, volò in aria... dritto verso il Lago del Chiaro di Luna!


Non appena fu in aria, le dozzine di Guardie della Luna Nera tra la folla spiccarono il volo con urgenza e si precipitarono verso di lui. Non importava che fosse un membro dello stesso clan, la sua palese sfida era qualcosa che non poteva rimanere senza risposta.


Tuttavia, Meng Hao li ignorò completamente. Trascinò lo stupefatto Fang Xi attraverso l'aria, trasformandosi in un lungo raggio di luce che sfrecciò sopra il lago e verso il Padiglione dell'Ascensione Orientale.


All'interno del padiglione, i Prescelti erano tutti sconvolti. Li Ling'er serrò la mascella e negli occhi di Fan Dong'er si poteva scorgere una luce fredda. Wang Mu trepidava per lo scontro e il volto di Song Luodan era di ghiaccio. Riguardo Sun Hai, lui stava diventando nervoso. Taiyang Zi e gli altri sentirono le loro energie montare mentre Meng Hao accelerava verso di loro.


Fang Wei si accigliò. Fang Yunyi stava ansimando; vedere il potente impeto di Meng Hao lo fece arretrare inconsciamente.


Tutti guardavano mentre Meng Hao trasportava Fang Xi attraverso l'acqua. In un batter d'occhio, era quasi al padiglione. Proprio quando stava per metterci piede...


“Tu non sei qualificato per essere qui” Fang Wei disse con calma.


Fece un passo in avanti e poi colpì con il palmo!


Il colpo inaspettatamente... fece sentire tutti come se la terra e le montagne tremassero. La superficie del Lago del Chiaro di Luna si agitò, come se un qualche antico essere si stesse risvegliando al disotto e che ora emettesse un'aura terrificante.


Il colpo di palmo sembrava ordinario, eppure non appena venne portato a termine, apparve un simbolo magico dorato all'esterno del Padiglione dell'Ascensione Orientale. Il simbolo era simile al sole, cosa che fece diventare dorato tutto ciò che si trovava all'esterno del padiglione.


In risposta al colpo di palmo, tutti i Prescelti nel padiglione, persino Fan Dong'er e Zhou Xin della Grotta della Spada del Flusso Sublime, socchiusero gli occhi in concentrazione. Si videro varie espressioni e l'esplosiva energia dell'attacco di Fang Wei lasciò tutti scioccati.


Questo divenne ancor più vero quando la gente realizzò che l'attacco conteneva un'aura di reincarnazione. Era quasi una legge naturale, come se... chiunque si opponesse a Fang Wei fosse in realtà un nemico dei Cieli!


In Meng Hao sorse un senso di crisi e i suoi occhi si spalancarono. Liberò Fang Xi, facendo turbinare simultaneamente le Perle Bianca e Nera. Per di più, sorse un Qi di Sangue, che si trasformò nella testa di un Demone di Sangue. Tutto questo si condensò nella mano di Meng Hao, dopodiché anche lui... colpì con il palmo.


Il rombo riempì l'aria nel Padiglione dell'Ascensione Orientele nello spazio tra Meng Hao e Fang Wei.


Questa era la prima volta che Meng Hao e Fang Wei scambiavano dei colpi!
                                


                                



