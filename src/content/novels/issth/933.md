---
title: Capitolo 933 - Combattendo per la Supremazia!
pubDate: 2025-03-17T11:17:35.016Z
tags:
    - issth
---


Ovviamente, le persone nella Sfera del Dao non avevano bisogno di bagnarsi passivamente nella luce dei corpi celesti. Potevano volare via dal pianeta stesso e affrontare direttamente la luce del sole!


Proprio in quel momento, all'interno dell'area da 9.000 metri intorno al Lago Chiaro di Luna, ognuno sedeva a gambe incrociate, bagnandosi nella luce del Sole dell'Ascensione Orientale. Improvvisamente, Fang Wei volò fuori dal Padiglione dell'Ascensione Orientale e procedette lanciandosi alto nel cielo, senza la minima pausa.


La luce infinita era sorprendentemente calda. L'intero mondo sembrava visibilmente distorto, come se l'umidità nell'aria fosse stata completamente risucchiata via. Tutto il Lago del Chiaro di Luna sembrava essere evaporato in nebbia, ed era ora completamente secco.


Sulla superficie del suolo apparvero delle crepe mentre i membri del Clan Fang intorno al Lago Chiaro di Luna si immergevano nel potere della luce del sole e lo utilizzavano per rinforzare i loro corpi carnali fino a livelli sconvolgenti.


Quando Fang Wei volò fuori, attirò molte attenzioni. Era un prescelto, un sole abbagliante del Clan Fang. Si alzò immediatamente ad una altezza di 3.000 metri con una velocità incredibile. Qui prese un respiro profondo, quindi si sedette a gambe incrociate, più simile ad un buco nero che risucchiava rapidamente la luce del sole.


Scoppiò immediatamente una certa agitazione.


“Il Principe Wei merita sicuramente la sua reputazione!”


“Non sta soltanto assorbendo la luce del sole, la sta inghiottendo! Che profonda comprensione del Sole dell'Ascensione Orientale!”


Persino gli esperti e gli Anziani nel palazzo degli antenati stavano annuendo in silenzio con la nuca.


La seconda persona a volare in alto nel cielo fu Wang Mu, Prescelto del Clan Wang. I suoi occhi lampeggiarono di uno strano bagliore mentre volava in aria, la sua espressione che mutava rapidamente in eccitazione.


“Il Patriarca possiede una magia chiamata Notte Scissa, creata dopo aver acquisito l'illuminazione sul sole nascente... Oggi io, Wang Mu, contemplerò il Sole dell'Ascensione Orientale, il quale aumenterà la mia stessa illuminazione della Notte Scissa!” [1]


Dopo Wang Mu, fu la volta di Taiyang Zi, il quale si alzò in aria ridendo. Lui proveniva da una delle Cinque Grandi Sacre Terre, il Monte Sole, e aveva coltivato una tecnica magica che aveva molto a che fare con il sole.


Taiyang Zi volò immediatamente a circa 2.400 metri di altezza. Prese un respiro profondo, quindi... si trasformò completamente in qualcosa che assomigliava ad un sole! Chiunque riuscì a vederlo, venne immediatamente sconvolto.


Le successive furono Fan Dong'er e Li Ling'er. Le due giovani donne volarono in alto, una fino all'altezza di 3.000 metri, l'altra ad una altezza di 2.700 metri, entrambe sedettero a gambe incrociate. All'inizio entrambe sembravano belle, ma ora che erano sotto la luce del sole, erano scintillanti ed emanavano una sensazione di santità. Chiunque le avesse viste si sarebbe ritrovato con il cuore che batteva forte, come se stesse guardando due creature celestiali.


Song Luodan le seguì poco dopo. Dopo di lui vennero gli altri prescelti del Clan Fang, tra i quali Fang Donghan che fu il più veloce. Questi si fermò intorno ai 1800 metri di altezza, sconvolgendo gli altri membri del clan.


Meng Hao liberò Sun Hai, la cui espressione era seria mentre avanzava e volava ad un'altezza di 2100 metri. Emanava l'energia di un Imperatore, facendo accumulare vaste quantità di forza intorno a lui.


Tutti i Prescelti volarono fuori dal Padiglione dell'Ascensione Orientale e nessuno di loro si fermò al di sotto dei 1200 metri. Persino Fang Xi riuscì a raggiungere questa altezza, dove iniziò a meditare. C'erano altri membri del clan alla stessa posizione, molti dei quali erano volati da punti circostanti il Lago del Chiaro di Luna.


Meng Hao non volò fuori. Rimase seduto a gambe incrociate nel padiglione. Il calore dall'esterno penetrava nel suo corpo, facendolo sentire come se avesse preso fuoco.


Il calore gli faceva scivolare perle di sudore lungo il volto, tutte color nero pece. Era come se tutte le impurità del suo corpo fossero ora costrette ad uscire. Nello stesso momento, iniziò ad assorbire il calore, potenziando il qi nel procedimento, rafforzando le ossa e aumentando il potere del corpo carnale.


“Sole dell'Ascensione Orientale!” pensò, prendendo un respiro profondo. Il calore colpiva il suo viso, penetrando nel corpo che cominciò a tremare. Dopo che fu passato un po' di tempo, infine, volò anche lui fuori dal padiglione.


Nell'istante in cui apparve fuori, poté sentire il clamore delle voci. Le persone non stavano parlando di lui, però, erano piuttosto concentrate su... Fang Wei!


“21.000 metri! Non posso credere che abbia raggiunto l'altezza di 21.000 metri!!”


“E' passata soltanto un'ora e si trova già a 21.000 metri! Il calore là potrebbe vaporizzare un normale coltivatore della Sfera dello Spirito nel tempo di un singolo respiro!”


“Il Principe Wei merita veramente la sua reputazione!”


Meng Hao sentì le urla di sorpresa che risuonavano. Prima, aveva passato un'ora nel padiglione per abituarsi alla luce del Sole dell'Ascensione Orientale. Ora, mentre guardava in alto nel cielo, poteva vedere i vari Prescelti nelle loro posizioni.


Quello più in alto era, ovviamente... Fang Wei!


Indossava indumenti bianchi e fluttuava solitario ad un'altezza di 21.000 metri, grande e magnifico. Una luce doratalo circondava mentre la luce del sole gli penetrava nel corpo.


I capelli di Fang Wei fluttuavano intorno al corpo, rendendo il suo aspetto già normalmente affascinante ancora più elegante e aggraziato. Chiunque lo avesse visto si sarebbe ritrovato incapace di trattenere uno strillo di esaltazione.


Le tre persone proprio sotto Fang Wei erano Taiyang Zi, Fan Dong'er e... qualcuno che Meng Hao non riconosceva. Quando era stato con gli altri prescelti in precedenza, ridendo e chiacchierando, Meng Hao aveva appreso che questi era il Prescelto della Grotta della Spada del Flusso Sublime… Zhou Xin!


Vedere Zhou Xin ricordò a Meng Hao di qualcun altro proveniente dalla Grotta della Spada del Flusso Sublime...


“Mi chiedo come se la stia cavando Zhao Yifan….” pensò.


Quando Meng Hao aveva inizialmente conosciuto tutti questi Prescelti, la base di coltivazione di Taiyang Zi non gli avrebbe permesso di stare allo stesso livello di Fan Dong'er. Tuttavia, la magia che coltivava gli dava un vantaggio per il fatto che era collegata al sole e, di conseguenza, era allo stesso livello degli altri due, 19.500 metri. Sotto di loro a 18.000 metri c'erano Li Ling'er e Wang Mu!


Song Luodan, Sun Hai e gli altri erano al livello dei 15.000. Fang Donghan era tra questi, e molti gli stavano prestando attenzione. La ragione principale era che normalmente lui teneva un profilo molto basso nel Clan Fang ma in questa occasione, inaspettatamente raggiunse i 15.000 metri.


Nello stesso momento, ancora nel palazzo degli antenati del Clan Fang, molti degli Anziani e dei potenti esperti stavano osservando lo svolgersi degli eventi. Il Maggiore era uno di questi e, mentre osservava l'elevata posizione di Fang Wei, il suo volto era privo di ogni espressione. A guardarlo, nessuno avrebbe mai potuto immaginare costa stava pensando.


Il padre e il nonno di Fang Wei sedevano ad una certa distanza dal Maggiore. Entrambi stavano sorridendo.


“Wei’er si sta preparando da anni, aumentando le sue risorse, tutto per raggiungere l'obiettivo di arrivare ad una altezza di 300.000 metri….”


“Se qualcuno può farcela, questi è Wei’er!”


Fuori dal Padiglione dell'Ascensione Orientale, Meng Hao osservava mentre tutti, Fang Wei e gli altri prescelti inclusi, salivano lentamente sempre più n alto. Mentre lo facevano, la loro buona fortuna che acquisivano aumentava.


Gli occhi di Meng Hao scintillarono.


“Non ho di certo mantenuto un basso profilo nel Clan Fang e oggi non sarà differente!


“Inoltre, la luce del sole potrebbe portare grandi benefici al mio corpo carnale. In effetti, è pure possibile che.... io possa portare il mio corpo carnale... al livello della vera Immortalità!”


Meng Hao prese un respiro profondo quindi iniziò a sollevarsi in aria. In un semplice movimento, raggiunse i 3000 metri. Si fermò per un momento per prendere un respiro. La luce del sole si distorse mentre lo inghiottiva, quindi venne risucchiato nella sua bocca.


A causa dell'enorme ammontare di luce del sole che Meng Hao stava assorbendo, si sentì un suono rombante che prese ad echeggiare!


Si trattava di un suono creato dalla luce che conteneva una legge naturale che era accelerata ad una elevata velocità mentre veniva assorbita. Era un suono strano che, all'inizio, sembrava un rombo, ma che successivamente, ascoltando più attentamente, sembrava un ruggito infuriato.


Mentre si diffondeva, il suono attirò una certa attenzione.


“E' Fang Hao!”


“Cos'è questo suono?”


“Proviene da Fang Hao! I raggi di luce sono distorti. Sta inghiottendo i raggi proprio come ha fatto il Principe Wei!"


Meng Hao ignorò il ronzio della conversazione. Sentiva come se il suo corpo stesse per prendere fuoco. Tremò per un momento, quindi chiuse gli occhi assaporando la sensazione di stare per diventare la reincarnazione di una fiamma. Il suo corpo carnale era in fiamme e, proprio per questo, era nel mezzo di una trasformazione!


“Meraviglioso,” pensò, aprendo gli occhi. Le fiamme danzarono nelle sue pupille. Gettò indietro la testa e rise, quindi procedette più in alto. Ora si trovava alla posizione di 6.000 metri!


Non appena arrivò, gli altri membri del clan posti a 6.000 metri guardarono verso di lui. Anche Fang Xi era lì e, quando vide Meng Hao, iniziò ad essere eccitato.


Meng Hao prese un secondo respiro profondo, risucchiando ancora più luce. La temperatura elevata intorno a lui mutò in un vortice e venne completamente inondato dalla luce del sole.


Ancora una volta si levò lo strano rumore!


Di nuovo, Meng Hao rise e avanzò una terza volta, quindi una quarta e una quinta!


9.000 metri. 12.000 metri. 15.000 metri!


Lo sconvolgente rumore echeggiò ancora, altre tre volte! RUUUMMMMBLLLE!


Tutto ciò che era nella zona venne scosso, e gli altri membri del clan che sedevano a terra a gambe incrociate, immersi nella luce solare, iniziarono a guardare in alto, mentre trasalivano a causa del suono.


Ma non erano gli unici ad essere sorpresi. Tutte le persone che si trovavano a 15.000 metri erano scossi mentre assistevano personalmente mente Meng Hao si avvicinava alla massima velocità. Ogni volta che si muoveva, saliva di 3.000 metri, provocando enormi suoni rombanti!


“Ancora cinque passaggi per i 15.000 metri! Fang Hao… non è soltanto stupefacentemente dotato nel Dao dell'Alchimia, anche il suo corpo carnale è incredibilmente potente!”


“E' necessaria una forte base di coltivazione per immergersi nella luce del sole ma, ancora più importante, è avere un corpo carnale che ti supporti! Senza di esso, se sali troppo in alto, verrai immediatamente ucciso!”


Nel palazzo degli antenati, uno strano bagliore apparve negli occhi del Maggiore mentre osservava Meng Hao. Il padre ed il nonno di Fang Wei stavano accigliandosi. Per quanto riguarda tutti i membri del clan della linea di sangue diretta, questi stavano iniziando ad eccitarsi. Il padre di Fang Xi, il 19esimo Zio, stava ridendo felice.


Meng Hao prese un respiro profondo mentre galleggiava nella posizione di 15.000 metri. Gli servì un momento per abituarsi alla scioccante temperatura, e il sole era in apparenza in grado di rifinire il suo corpo carnale. Sentiva come se la sua intera persona venisse rifinita al suo interno da una sorta di calderone del Cielo e della Terra.


“Con il Cielo e la Terra come calderone, è possibile rifinire gli elisir, così come le persone!" Meng Hao avanzò ancora. Dopo aver sconvolto gli altri membri del clan locati a 15.000 metri, gli servì un solo movimento per salire di altri 3.000 metri arrivando così ai 18.000.


A qual punto, Fang Wei aveva raggiunto la posizione di 27.000 metri. Taiyang Zi, Zhou Xin, e Fan Dong’er erao tutti a 24.000 metri e Li Ling'er si trovava soltanto a 3.000 metri dall'attuale posizione di Meng Hao!


A quel punto, tutti avevano ormai notato Meng Hao. Ovviamente nessuno di loro era sorpreso dalla sua scalata così in alto. Nel profondo dei loro cuori, era ormai da tempo che avevano iniziato a considerare Meng Hao un Prescelto, proprio come loro stessi.


Questo si applicava ancora di più a Li Ling'er, la quale sapeva che Meng Hao e Fang Mu erano la stessa persona. Nel vederlo appena sotto di lei, strinse i denti e spinse per salire ancora.
Fang Wei, nella sua posizione di 27.000 metri, aveva la stessa espressione facciale del solito. Quando guardava in basso verso di lui, un lampo di sdegno si poteva intravedere nei suoi occhi. Non gli interessava che Meng Hao stesse risalendo: scelse semplicemente di ignorarlo come aveva sempre fatto.


“Il mio obiettivo sono i 300.000 metri,” mormorò Fang Wei. “Non ho bisogno di paragonarmi agli altri.


"Mentre continuerò ad avanzare lungo la mia strada, sorpasserò chiunque, lasciandoli indietro a mangiare la mia polvere….


“Sarò io la persona che tutti vogliono raggiungere. Fang Hao... il tuo obiettivo sarà più che altro superarmi. Bene, avrai da lavorare ancora più duramente. Non farti lasciare troppo indietro." Così dicendo, Fang Wei spinse ancora, avanzando fino alla posizione dei 30,000 metri.


[su_service title="MadOtter" icon="icon: commenting" icon_color="#000000" size="16"]


NOTE:


1. Wang Lin di Renegade Immortal, un'altra novel di Er Gen, l'autore di ISSTH, usa un'abilità divina chiamata Notte Scissa.


__


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:


<a href="https://www.patreon.com/madotter">https://www.patreon.com/madotter </a>


Grazie!


        
                                



