---
title: Capitolo 934 - Testa a Testa!
pubDate: 2025-03-17T11:17:35.016Z
tags:
    - issth
---


Nell’istante in cui Fang Wei mise piede a quota 30.000 metri, i membri del Clan Fang iniziarono ad eccitarsi.


“30.000 metri! Il principe Wei è la prima persona a raggiungere i 30.000 metri questa volta!”


“Era inevitabile. Cento anni fa, il Principe Wei era già vicino al Reame Immortale e alla fine, raggiunse i 69.000 metri!”


“Dopo cento anni di coltivazione, il Principe Wei passerà sicuramente i 150.000 metri!”


Le discussioni infuriavano. Quando nacque, Fang Wei non era stato il centro dell’attenzione del Clan Fang. Quella posizione originariamente era occupata da Meng Hao.


Tuttavia, nella centinaia di anni in cui i genitori di Meng Hao lo avevano portato via dal Pianeta Vittoria Orientale, Fang Wei divenne famoso e alla fine divenne il capo della sua generazione nel clan.


Con uno status e una posizione del genere, oltre al fatto che suo padre e suo nonno stavano guidando la sua linea di sangue alla ribalta, Fang Wei divenne la persona più famosa della sua generazione.


Dopo aver raggiunto i 30.000 metri, Fang Wei prese un profondo respiro. Si sentirono dei suoni crepitanti provenire dal suo corpo, mentre una sconfinata luce solare lo inondava. Quando guardò in basso, vide tutti al di sotto di lui e anche se la sua espressione era la stessa di sempre, nel suo cuore sentiva come se stesse calpestando il mondo, piazzando orgogliosamente tutti quanti sotto i piedi.


“Da qui sopra, sembrano tutti delle formiche.”


“E’ destino. Sono la prima persona a raggiungere i 30.000 metri, quindi, sono anche destinato a guidare il gruppo per tutta la strada. Lascerò sempre… tutti quanti dietro la mia ombra.


“Questo perché ho usato solo il trenta percento della mia base di coltivazione per raggiungere i 30.000 metri.” Fang Wei sorrise e chiuse gli occhi. Dopo alcuni attimi di respiro, i suoi occhi si aprirono e la sua base di coltivazione esplose. Una tempesta di vento nacque intorno a lui, scuotendo internamente chiunque la vedesse.


La tempesta cresceva sempre più forte. Dopo tre attimi di respiro, Fang Wei avanzò, facendo riecheggiare dei rimbombi. Raccolse sempre più velocità mentre volava nel cielo. In un battito di ciglia, si trovò tremila metri più in su. Poi seimila. Nel tempo che ci vuole ad inspirare ed espirare, sorprendentemente, raggiunse i 45.000 metri.


Non si fermò lì. Continuò, la sua base di coltivazione cresceva sempre più. Una luce dorata lo circondava, facendolo diventare un fascio di luce che si sparò all’altezza di 54.000 metri.


Da quella posizione, sorvegliò tutte le terre e il suo cuore si riempì di un orgoglio ancora più intenso.


Tutti i membri del Clan Fang in basso guardavano in aria con occhi spalancati. Taiyang Zi era stato il secondo a raggiungere i 30.000 metri. Dopo di lui arrivarono Fan Dong’er e Zhou Xin, quasi nello stesso momento.


Taiyang Zi rilasciò un lungo grido mentre la luce solare lo circondava. Sembrava essere un sole a se stante, cercava di brillare con più intensità del sole nel cielo. Fiamme amorfe lo circondavano e sorprendentemente… fece la stessa cosa che aveva fatto Fang Wei, si lanciò fino ai 45.000 metri, raccogliendo verso di sé l’attenzione delle masse.


Ciò nonostante, pochi momenti dopo, Fan Dong’er e Zhou Xia rilasciarono le rispettive basi di coltivazione. Per dei Prescelti del genere, raggiungere i 30.000 metri si poteva considerare semplicemente un riscaldamento. Dopo essersi abituati all’ambiente circostante… sarebbero stati in grado di ottenere la reale buona fortuna!


Più in alto si spingevano, migliore sarebbe stata poi la buona fortuna!


Fan Dong’er era circondata da un mare magico che sembrava spingerla verso l’alto mentre avanzava, fino a raggiungere i 48.000 metri. Allo stesso tempo, Taiyang Zi, nonostante stesse impiegando i suoi metodi speciali, iniziava a rimanere indietro.


Zhou Xin della Grotta della Spada del Flusso Sublime era circondato da luce di spada mentre si spingeva verso l’alto, raggiungendo una posizione intermedia tra Fan Dong’er e Taiyang Zi.


Poi c’erano Li Ling’er, Wang Mu, Song Luodan e Sun Hai, i quali raggiunsero i 30.000 metri, per poi rilasciare le basi di coltivazione e iniziare a volare sempre più in alto.


L’esplosiva ascesa dei Prescelti lasciò completamente scioccati i membri del Clan Fang sottostanti. Sapevano che in futuro, questi Prescelti sarebbero stati gli esperti più potenti della Nona Montagna e Nono Mare.


Se non fosse per il fatto che stessero aspettando il destino Immortale, ognuno di loro avrebbe raggiunto da molto tempo il Reame Immortale. Avevano raggruppato risorse e organizzato preparazioni per anni. Una volta essersi fusi con un Rampicante dell’Illuminazione di Immortalità, sarebbero stati istantaneamente in grado di raggiungere il picco del Reame Immortale.


“30.000 metri è solo il primo passo per loro. Dopo quel punto, rilasceranno la base di coltivazione, utilizzando un’incredibile energia!”


“Fortunatamente, il Principe Wei del nostro Clan Fang è al primo posto!”


“Con il Principe Wei presente, tutti gli altri Prescelti della Nona Montagna e Nono Mare dovranno tener conto del Clan Fang!”


Allo stesso tempo in cui i Prescelti iniziavano a spararsi verso il cielo, Meng Hao avanzò per l’ottava volta, poi la nona e poi la decima.


24.00 metri. 27.000 metri. 30.000 metri!


Si muoveva con una velocità incredibile, 3.000 metri alla volta, raggiungendo in fretta il gruppo che era arrivato ai 30.000 metri. Lì, prese un profondo respiro e guardò in basso verso la terra che si rimpiccioliva sotto i suoi piedi. Vide il palazzo ancestrale e tutte le vaste terre che lo circondavano, inclusa la catena montuosa che era la Divisione del Dao dell’Alchimia.


La luce solare in questo posto era incredibilmente intensa e calda, abbastanza da sciogliere un coltivatore al Reame Spirituale. Ovviamente, per Meng Hao… questo non bastava ad impedirgli di continuare a salire.


Mentre respirava, il calore si fondeva nel suo corpo. Il sudore iniziò a riversarsi all’esterno, ogni goccia rimuoveva impurità dal corpo.


Lentamente stava iniziando a diventare trasparente e il corpo fisico stava diventando incredibilmente potente.


Chiuse le sue mani formando dei pugni, facendo cosi crepitare le nocche mentre sentiva di diventare sempre più forte.


“Il riscaldamento è finito. Ora… è tempo di volare via!” Con occhi brillanti, prese un profondo respiro e poi la sua base di coltivazione iniziò a muoversi. Improvvisamente, esplose di potenza. In un battito di ciglia un vortice si formò intorno a lui.


Questo si propagò in ogni direzione, diventando come un buco nero che risucchiava tutta la luce e il calore che poi si andavano a fondere nel corpo di Meng Hao. In quell’istante, si sparò in aria ad alta velocità.


La vista era scioccante, talmente tanto da far spalancare la bocca a tutti i membri del Clan Fang sottostanti.


Guardavano Meng Hao volare verso l’alto come una freccia scoccata da un arco. Niente poteva pararsi sulla sua strada. Nessun ostacolo poteva fermarlo. I rimbombi riempirono l’aria mentre raggiunse i 39.000 metri. 45.000 metri. 54.000 metri…


Sorpassò Li Ling’er e gli altri. Passò Taiyang Zi. Sorpassò anche Fan Dong’er e Zhou Xin. Mentre lo faceva, gli occhi degli ultimi si spalancarono. Poi si lanciò ancora più in alto.


In un battito di ciglia, raggiunse i 60.000 metri!


Questo sviluppo lasciò esterrefatti i membri del Clan Fang sottostanti. I loro occhi si spalancarono per l’incredulità e roche esclamazioni iniziarono a sentirsi.


“E’… è impossibile!”


“E’ esploso di velocità dopo i 30.000 metri, avanzando in questo modo di altri 30.000 metri in un battito di ciglia! Non posso crederci che Fang Hao… sia cosi scioccante!”


“E’ il nipote maggiore della linea di sangue diretta. Fang Hao! Anni fa quando si trovava ancora nel clan, Fang Wei non era nessuno. Fang Hao è il vero Prescelto del Clan Fang!”


Nel mezzo del frastuono della folla, quasi nello stesso momento in cui Meng Hao aveva raggiunto i 60.000 metri, Fang Wei ci arrivò anche lui!


Fang Wei era completamente scioccato, ma la sua espressione presto si riempì di determinazione. Senza la minima esitazione, fece innalzare la sua base di coltivazione, senza trattenere nulla mentre volava verso l’alto, a pari passo con Meng Hao.


Allo stesso tempo, Fan Dong’er e gli altri vicini a lei guardavano scioccati. Poi iniziarono a spingere con forza usando le loro basi di coltivazione, per volare sempre più in alto. Li Ling’er e gli altri Prescelti fecero la stessa cosa. Grazie alla provocazione di Meng Hao, tutti iniziarono a spingersi sempre più in su.


RUMMBLLE!


Dal terreno, sembrava come se numerosi fasci di luce stessero tagliando l’aria. Più in alto di tutti c’erano i fasci di luce che erano Meng Hao e Fang Wei, era impossibile determinare chi fosse avanti e chi dietro.


Più indietro c’erano Fan Dong’er e Zhou Xin, che si affrettavano. Li Ling’er era vicina alle loro spalle, come pure Taiyang Zi, grazie alla sua tecnica speciale.


Tutti gli altri, non erano molto distanti, mentre facevano del loro meglio per raggiungere il gruppo.


“A malapena sono passate due ore. Eppure, ogni Sole dell’Ascensione Orientale dura per 36 giorni!”


“Sono pazze queste persone, o cosa?!?! Guarda! Fang Hao sta procedendo testa a testa con Fang Wei!”


“Non sono pazzi. Quello è chiamato essere competitivi!”


Le folle a terra sentirono i propri cuori tremare. Fang Xi rimase in una posizione di diverse migliaia di metri in alto e persino da lì era difficile per lui assorbire il calore e la luce. Nonostante questo, era molto eccitato.


Guardò in su verso Meng Hao che volava sempre più in alto e la sua espressione era una di estremo entusiasmo.


“Cugino, devi assolutamente sorpassare Fang Wei!”


Nel palazzo ancestrale, gli Anziani del Clan Fang stavano tutti guardando in alto, guardavano come i Prescelti avessero scelto questo metodo unico per ingaggiare una battaglia. La faccia del Grande Anziano era priva di espressioni; d’altra parte, il padre e il nonno di Fang Wei, i quali non erano troppo lontani dal Grande Anziano, avevano espressioni estremamente truci.


Tutti i membri della linea di sangue diretta erano estremamente eccitati.


I membri della Divisione del Dao dell’Alchimia erano più eccitati di chiunque altro, mentre guardavano gli sviluppi con molta attenzione.


“Quello è l’Alchimista Fang Hao!” delle persone urlarono. Al momento c’erano più di dieci alchimisti di livello 8 che ponevano molta attenzione agli eventi. Stavano sorridendo mentre guardavano, ma allo stesso tempo, le loro mani non smisero mai di muoversi mentre producevano elisir medicinali.


Per la Divisone del Dao dell’Alchimia, l’arrivo del Sole dell’Ascensione Orientale era il momento perfetto per creare elisir medicinali di tipo fuoco!


L’Anziano Elisir Fang Danyun sedeva a gambe incrociate sul picco montuoso con gli Immortali Unicorno. Sorprendentemente, una fiamma di sette colori poteva essere vista nel palmo della sua mano, all’interno di cui un elisir medicinale iniziava a formarsi.


Se Meng Hao si fosse trovato lì, sarebbe stato in grado di riconoscere immediatamente quale elisir medicinale si stava formando. Non era altro che… l’Elisir dello Spirito Solare del Palazzo Celeste!


Alto nel cielo, la luce solare era estremamente intensa. Più in alto si arrivava, più la luce solare era in grado di bruciare ogni cosa. L’espressione di Fang Wei era cupa mentre rilasciava tutto il suo potere. Tuttavia, non era stato ancora in grado di sorpassare Meng Hao. Al momento, nessuno dei due aveva occupato la posizione più alta.


66,000 metri. 72.000 metri. 78.000 metri. 84.000 metri…


Fu in questo momento che Fang Wei sbuffò freddamente. Il suo corpo tremò per un momento e poi improvvisamente esplose di luce dorata. All’interno di quella luce dorata, sembrava essere diventato completamente dorato. Allo stesso tempo, il suo Idolo del Dharma apparve dietro di lui, all’improvviso si lanciò vero l’alto con un’incredibile velocità.


“Sarò sempre la persona che spererai di sorpassare!” disse. Mentre le sue parole arrivarono alle orecchie di Meng Hao, Fang Wei lo sorpassò. Nello spazio di alcuni attimi di respiro, Fang Wei raggiunse i 90.000 metri!


Ma poi, anche l’idolo del Dharma di Meng Hao apparve, facendo aumentare drammaticamente allo stesso modo la sua velocità. Anche lui raggiunse i 90.000 metri nello stesso modo in cui lo aveva fatto alcuni momenti prima Fang Wei!


“Hai una stima un po’ troppa alta di te stesso.” disse con freddezza Meng Hao.


Non appena Fang Wei raggiunse i 90.000 metri si fermò. Guardò profondamente Meng Hao per un momento, poi lo ignorò e si sedette a gambe incrociate in meditazione.


L’espressione di Meng Hao vacillò rendendosi conto che il cielo a 90,000 metri non era blu, ma quasi viola. Per di più… la luce solare era anch’essa viola!


Apparentemente, i 90.000 metri erano una linea di demarcazione. Meng Hao esitò per un momento, poi incrociò le gambe e iniziò a respirare profondamente. Un vortice si andò a formare intorno a lui mentre iniziava ad assorbire l’indescrivibile luce solare viola.


Il suo corpo fisico stava diventando ora ancora più potente!


Presto, avrebbe raggiunto un punto critico, la soglia di un corpo fisico al livello di un vero Immortale!
                                



