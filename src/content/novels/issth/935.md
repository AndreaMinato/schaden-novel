---
title: Capitolo 935 - I Miei Frutti del Nirvana!
pubDate: 2025-03-17T11:17:35.016Z
tags:
    - issth
---


La luce solare violacea conteneva un calore scioccante. Era come un mare di fiamme viola che sommergeva Meng Hao al suo interno, bruciandolo sia all’interno che all’esterno. Era inghiottito dalle fiamme.


Le impurità all’interno del suo corpo vennero completamente bruciate, facendo cosi avvicinare il suo corpo ancora di più a quello di un vero Immortale.


Anche Fang Wei stava assorbendo la luce ed il calore. Uno alla volta, Fan Dong’er e gli altri arrivarono ai 90,000 metri. Tutti loro incrociarono le gambe e iniziarono a meditare, assorbendo la luce solare viola per fortificare i loro corpi.


La maggior parte degli altri coltivatori era molto più in basso, sotto i 30,000 metri. Ce n’era solo una manciata che si aggirava intorno ai 60,000 metri. La divisione dei vari gruppi era netta.


Nel palazzo ancestrale del Clan Fang, gli Anziani stavano guardando con attenzione e nel mentre, conversavano tra di loro.


“I Cieli a 90,000 metri sono viola. A 180,000 metri, diventano di un viola scuro che rasenta il nero. A 270,000 metri diventa nero pece!”


“Ognuno di questi strati porta dei risultati scioccanti in termini di raffinamento del corpo. Mi chiedo se qualcuno riuscirà a raggiungere i 180,000 metri questa volta!?”


“Per innumerevoli anni, meno di trenta persone sono state in grado di raggiungere i 160,000 metri.”


Passò del tempo. Otto o nove persone si trovavano ora nei 90,000 metri, incluso Meng Hao. Tutti loro avevano gli occhi chiusi mentre assorbivano la luce solare viola. Era anche possibile vedere dei vortici che giravano intorno a tutti loro come buchi neri mentre assorbivano voracemente il calore e la luce solare.


I vortici più incredibili erano quelli intorno a Meng Hao e Fang Wei, erano larghi centinaia di metri, e assorbivano tutta la luce solare viola nelle loro rispettive aree.


Per tutto il tempo, era rimasto sempre Mezzogiorno. Le 60 ore e più che erano passate erano equivalenti a tre giorni di tempo normale.


Quando arrivò la centesima ora, Taiyang Zi fu la prima persona ad aprire i suoi occhi. Prese un profondo respiro mentre riecheggiavano rimbombi. I suoi occhi brillarono di luce e un incredibile calore veniva irradiato da lui mentre si metteva in piedi.


“Il mio corpo ha raggiunto il suo limite qui a 90,000 metri. E’ sorto un ostacolo che mi impedisce di assorbirne altra… L’unica cosa che posso fare… è salire più in alto e assimilare una luce solare e calore più intensi. Solo a quel punto potrò distruggere questa barriera e spingere il mio corpo verso una nuova vetta!” Guardò intono verso gli altri Prescelti vicini a lui e poi il suo sguardo si fermò su Meng Hao e Fang Wei.


“Essere nati nella loro stessa era… è allo stesso tempo sia una benedizione che una maledizione.” Sospirò leggermente, poi strinse i denti. Con occhi che brillavano di determinazione, prese un profondo respiro e alzò la sua mano destra. Improvvisamente apparve una pietra nel suo palmo, la quale nonostante la luce solare viola che la circondava, riusciva comunque a far risaltare i raggi di luce dorata che emanava.


“Vene dell’Immortale Sole!” ruggì, stringendo la pietra. Dietro di lui, apparve un enorme Idolo del Dharma, alto diverse migliaia di metri. Sorprendentemente, l’Idolo del Dharma aveva le fattezze di Taiyang Zi e il Rampicante dell’Illuminazione di Immortalità che vi ci era avvolto sembrava andare in fiamme.


Allo stesso tempo, delle vene si sparsero lungo tutto il corpo di Taiyang Zi, facendolo esplodere di energia.


“Quando sarà tutto finito, non importa a che livello sarà arrivato il mio corpo fisico! Andrò in meditazione isolata ed entrerò nel Reame Immortale!” Il corpo di Taiyang Zi bruciava come una stella cadente mentre si lanciava oltre i 90,000 metri salendo rapidamente per diverse migliaia di metri. Raggiunse i 120,000 metri nello spazio di pochi respiri, a quel punto finalmente iniziò a rallentare. Nonostante questo, strinse i denti e continuò.


In seguito raggiunse i 150,000 metri. A 159,000 metri, tossì una boccata di sangue e la pietra nella sua mano iniziò a coprirsi di crepe. Il suo corpo sembrava sul punto di iniziare sciogliersi, ma lui lo tenne integro usando la sua forza. In seguito incrociò le gambe e iniziò a meditare.


“Ho ancora tre di queste preziose Pietre Solari Divine. Tuttavia… questo è il limite assoluto per il mio corpo fisico. Se vado avanti anche di un solo metro, a quel punto morirò!” La sua espressione era una di sfida, eppure, chiuse gli occhi e iniziò ad assorbire la luce del sole come un forsennato.


Poco dopo, Sun Hai aprì i suoi occhi. La sua energia si innalzò come quella di un Imperatore mentre tirava fuori una corona che poi appoggiò sulla sua testa. In seguito, iniziò ad ascendere, sforzandosi fino a raggiungere un’altezza di 156,000 metri prima di fermarsi.


Wang Mu seguiva Sun Hai da vicino. La sua base di coltivazione ruggì mentre una strana aura apparve intorno a lui, l’aura sembrava contenere elementi del sole nascente. Nelle sue mani c’era un contenitore di giada che sembrava essere in grado di disperdere ogni ombra della notte che potesse percepire intorno a lui. Sorprendentemente raggiunse un’altezza di 162,000 metri!


Quando arrivò la centoventiseiesima ora , Li Ling’er aprì gli occhi. Allo steso tempo, Song Luodan fece lo stesso. Nessuno dei due guardò l’altro, eppure simultaneamente tirarono fuori degli oggetti dalle loro vesti.


Li Ling’er tirò fuori una bottiglia magica che poi si fermò a fluttuare sopra la sua testa. Occasionalmente, delle gocce di liquido si riversavano fuori. Quando queste gocce toccavano il corpo di Li Ling’er, si trasformavano in vapori che poi le i assorbiva.


Song Luodan invece, tirò fuori una Bussola Feng Shui che era completamente composta da cristallo trasparente, la quale emanava un qi pulsante che lui respirava dentro di se attraverso la bocca e il naso.


Similmente a Taiyang Zi entrambi stavano usando degli oggetti preparati per loro dalle rispettive organizzazioni a cui appartenevano. Erano tesori utili per resistere alla luce del sole. La loro energia si innalzò e lanciarono verso l’alto quasi nello stesso momento.


“Loro sono dei Prescelti, ma lo stesso vale anche per me!!” pensò Song Luodan. “Solo schiacciandoli sotto i miei piedi riuscirò a percorrere il mio cammino!”


“Il destino Immortale è apparso ed io ho un Rampicante dell’Illuminazione di Immortalità,” pensò Li Ling’er. “Riesco a vedere il mio percorso per l’Immortalità, ci riuscirò sicuramente!”


120,000 metri. 150,000 metri… A 165,000 metri, Song Luodan tossì una boccata di sangue. Il suo corpo era circondato dalle fiamme e alla fine non ebbe scelta se non fermarsi. Li Ling’er tenne duro fino ai 174,000 metri prima di fermarsi, la sua faccia era pallida. Sangue colava dalla sua bocca, il quale poi si trasformò immediatamente in vapore color sangue.


Song Luodan ridacchiò amaramente, chiuse gli occhi e iniziò ad assorbire la luce solare. Li Ling’er non disse nulla. Guardò alla posizione dei 180,000 metri che distava solo qualche migliaio di metri più in su ed emise un sospiro.


La sua corrente posizione era il limite assoluto del suo corpo fisico.


Quando arrivò la duecentesima ora, Zhou Xin della Grotta della Spada del Flusso Sublime e Fan Dong’er aprirono gli occhi contemporaneamente. Anche loro, tirarono fuori dei tesori che aiutavano a resistere la luce solare e si sollevarono verso l’alto ad alta velocità. Passarono tutti gli altri raggiungendo i 177,000 metri, poi le loro facce si fecero pallide ed iniziarono a rallentare. Tuttavia, riuscirono a sforzarsi fino a raggiungere i 180,000 metri, a quel punto entrambi tossirono tre successive boccate di sangue e poi tremarono e si sedettero a gambe incrociate. I loro corpi erano baciati dalle fiamme.


Questa scena fece tremare internamente tutti i membri del Clan Fang.


“Loro… loro meritano davvero di essere chiamati Prescelti!”


“Tutti loro stanno combattendo con tutta la loro forza! Per il loro Dao, per il percorso che desiderano intraprendere!”


“Da Prescelti, la pressione che provano e la responsabilità che hanno sono entrambe un pesante fardello! Non sono disposti a lasciare che gli altri li sorpassino e tutti loro si sforzano per lasciare indietro il proprio marchio di gloria…”


Quando arrivò la duecento quarantesima ora , solo Meng Hao e Fang Wei rimasero ai 90,000 metri. A questo punto, gli occhi di Fang Wei si aprirono e si voltò a guardare Meng Hao, i suoi occhi cupi.


“Non hai ancora raggiunto il tuo limite…? Ebbene, non importa. Gli obiettivi sono tutto, ed Io… ho solo un obiettivo. Raggiungere i 300,000 metri!” Con occhi che brillavano luminosi, si alzò in piedi. Diversamente dagli altri Prescelti, non usò nessun tesoro prezioso. Invece, la sua energia esplose all’esterno, emanando luce dorata in ogni direzione.


Alla fine, apparve il suo Idolo del Dharma!


In aggiunta alla luce dorata, il suo corpo emanava un’aura di reincarnazione. Crebbe sempre più forte fino a che, alla fine, creò un vortice intorno a lui. Fang Wei a quel punto iniziò a salire più in alto nel cielo.


Con una mossa, si alzò di 30,000 metri!


Quando raggiunse i 120,000 metri , iniziò a rallentare. Tuttavia, Fan Dong’er e tutti gli altri in alto guardarono con occhi spalancati.


“Non sta usando nessun oggetto magico! Sta facendo affidamento unicamente sulla sua base di coltivazione e il suo corpo fisico!”


“Sta usando un’abilità divina unica. Quella è l’aura della reincarnazione… Quella deve essere una delle magie speciali del Clan Fang.L’ Incantesimo della Reincarnazione con un Pensiero!


Tutti all’interno del Clan Fang guardavano mentre Fang Wei raggiungeva i 120,000 metri, inclusi gli anziani nel palazzo ancestrale.


“Reincarnazione della Seconda Vita!” ruggì Fang Wei. Immediatamente, l’aura della reincarnazione che lo circondava esplose all’esterno. Rimbombi poterono essere sentiti mentre sorprendentemente… un secondo Idolo del Dharma apparve dietro di lui.


Questo nuovo Idolo non aveva le stesse fattezze del primo. Era offuscato e poco chiaro.


Non appena apparve il secondo Idolo del Dharma, il corpo di Fang Wei tremò, mentre continuava ad avanzare, velocemente raggiunse un’altezza di 150,000 metri.


Un brusio di conversazioni si innalzò dal basso e shock riempì i cuori di Song Luodan e gli altri Prescelti.


“Reincarnazione della Terza Vita!” urlò Fang Wei. Mentre la sua scioccante chiamata riecheggiava… un terzo idolo del Dharma apparve dietro di lui. La sua base di coltivazione raggiunse delle altezze mostruose mentre avanzava per la terza volta. Rimbombi poterono essere sentiti mentre istantaneamente raggiunse un’altezza di 180,000 metri!


Aveva intenzione di piazzare tutti sotto i suoi piedi!


Tutte le folle erano in subbuglio. Al momento, non tutti all’interno del Clan Fang poteva vedere fino all’altezza di 180,000 metri. Solo gli esperti più potenti potevano farlo. Tuttavia, quelli che potevano vederlo erano tutti incredibilmente eccitati, specialmente i membri della stessa linea di sangue di Fang Wei, i quali erano estasiati.


“L’incantesimo di Reincarnazione può reincarnare quattro vite. Il talento latente del Principe Wei è cosi scioccante che ha già raffinato tre vite!”


“Non è… non è nemmeno nel Reame Immortale! Una volta che lo raggiungerà, diventerà sicuramente un alto Immortale con 90 meridiani!!”


“Con un Prescelto del genere, il nostro Clan Fang è destinato a durare nelle ere!”


Fang Wei fluttuava ad un’altezza di 180,000 metri. Da questa prospettiva, poteva vedere la curvatura del pianeta. Non tossì alcun sangue mentre guardava in basso verso gli altri Prescelti con le loro varie espressioni, poi guardò verso Meng Hao.


Quando vide Meng Hao, si accorse che i suoi occhi non erano chiusi. Invece, stava fissando Fang Wei con uno sguardo astratto.


Meng Hao in verità aveva aperto gli occhi in precedenza, quando Fang Wei aveva iniziato la sua ascesa. Nell’istante in cui i loro occhi si incontrarono, Fang Wei poté vedere una luce penetrante negli occhi di Meng Hao e un sorriso sulla sua faccia.


In seguito, le labbra di Meng Hao si mossero leggermente, e anche se non proferì parola, Fang Wei seppe istantaneamente quello che stava dicendo.


“Ti stanno soddisfacendo i miei Frutti del Nirvana?”


Immediatamente, gli occhi di Fang Wei si spalancarono e la sua espressione diventò cupa.


                                



