---
title: Capitolo 940 - La Fine del Cielo
pubDate: 2025-03-17T11:17:35.017Z
tags:
    - issth
---


Avere il Corpo Fisico di un Vero Immortale significava anche essere un Vero Santo!


In poche parole questo significava che il corpo di Meng Hao era ora incredibilmente potente.


Era stato battezzato nella Luce Immortale, che si era poi fusa dentro di lui creando… un Corpo Immortale!


Meng Hao strinse i pugni. Aveva capito che se si fosse imbattuto in quello che chiamavano un Coltivatore in cima alla Sfera Immortale sarebbe riuscito a sconfiggerlo facilmente con un singolo pugno.


Poteva percepire la sua potenza; era come se fosse cambiato dalle radici. La luce e il calore che prima gli erano sembrati insopportabili ora sembravano molto più deboli.


“Questo è il potere del Corpo Fisico di un Vero Immortale…” guardò verso il cielo e le sue pupille scintillarono come fuoco.


“Ora è tempo di scoprire… quanto sono effettivamente alti i Cieli!”


Un rumore grottesco si avvertì mentre risaliva implacabilmente il cielo.


Persino all’altezza di 387.000 metri la luce e il calore non erano più qualcosa che Meng Hao non potesse sopportare. Si sollevò dal Pianeta della Vittoria Orientale con una scintilla di luce pungente. Meng Hao ora era così lontano che solo in pochi al di sotto di lui potevano ancora vederlo.


L’unica cosa che la maggior parte delle persone poteva vedere era un fascio di luce prismatico che sembrava essere sul punto di sferragliare i Cieli e la volta celeste, innalzandosi sempre più in alto.


Meng Hao era circondato dalle fiamme mentre volava verso l’alto alla massima velocità. Da vicino non si poteva vederlo, ma da terra i membri dei clan potevano distinguerlo chiaramente.


Meng Hao sembrava esistere dentro un torrido mare di fiamme dentro al quale poteva vivere in eterno! I Prescelti a mezz’aria erano scossi; ai loro occhi, Meng Hao sembrava come un’enorme montagna. Inconsciamente giunsero tutti ad una simile conclusione: forse, in quella vita, sarebbero sempre rimasti dietro Meng Hao.


Forse non avrebbero mai avuto la possibilità di superarlo o di raggiungere il suo livello.


Forse… avrebbero continuato a rimanere sempre più indietro.


Certamente era impossibile per loro sapere che uno dei vecchi Sovrani lo aveva già classificato come… Tredicesimo nella Schiera delle Nove Montagne e dei Nove Mari.


Fan Dong guardava in silenzio. Zhou Xin non diceva nulla. Li Ling, Taiyang Zi, Song Loudan, Wang Mu, Sun Hai e tutti gli altri Prescelti delle sette e dei clan avevano espressioni difficili da decifrare sui loro volti. Guardavano Meng Hao mentre si allontanava ulteriormente da loro come se fosse un sole cocente avvolto dalle fiamme.


Fang Wei tremò e lentamente chiuse gli occhi, rendendo impossibile per chiunque vedere la tristezza e la rassegnazione in essi.


Il padre e il nonno di Fang Wei erano sull’orlo della pazzia. Guardarono quel sole accecante nel cielo e una rabbia omicida senza precedenti insorse dalla profondità dei loro cuori.


Il Maggiore sedeva silenziosamente nel Palazzo degli Antenati mentre osservava il cielo.


Nessuno poteva sapere a cosa stava pensando o anche solo immaginare cosa stesse provando.


“Fang Hao, Fang Wei.” Mormorò.


Meng Hao proseguì alla massima velocità, come una Fenice di Fuoco, come un Drago Volante delle Tempeste. Il nucleo del Drago Volante delle Tempeste che c’era dentro di lui si stava rapidamente dissolvendo e stralci delle conoscenze ereditate iniziarono ad affiorare nella sua mente.


Ad ogni modo, Meng Hao non ci fece attenzione. L’unica cosa a cui riusciva a pensare era… scoprire quanto fossero in alto i Cieli!


La sua espressione era quella della determinazione. Un brontolio lo circondò mentre volava altri tremila metri più in alto fino a raggiungere i 390.000 metri di altezza. E nonostante tutto, non si fermò. La pressione era incredibile, la luce e il calore in trasformazione erano pietrificanti.


Meng Hao, però, non diminuì affatto la sua velocità e non si fermò nemmeno per un secondo. Non aveva ostacoli esattamente come il suo Cuore del Dao, apparentemente non intaccato da alcuna impurità.


Un giorno. Due giorni. Tre giorni… il tempo passava in fretta finché non rimasero solo pochi giorni del Sole dell’Ascensione Orientale.


Meng Hao continuò a proseguire, sprofondando nello spazio, diretto verso l’unico obiettivo su cui aveva puntato lo sguardo; il sole che decorava il cielo stellato.


A quel punto aveva abbondantemente superato tutti i Prescelti, tutti i membri della sua generazione che avevano visto Buona Fortuna nella sua prova del fuoco. Ora, l’unica persona che gli rimaneva da superare, era se stesso.


Avrebbe superato se stesso! Avrebbe avverato il suo sogno! Era come il suo Dao, un Dao ricercato per attraversare diverse montagne, per guadare fiumi e mari. Era un Dao di libertà e indipendenza, incontrollato e illimitato, sempre diretto alla gloria.


Persino i Cieli non potevano coprirlo o far sì che il suo Cuore del Dao cedesse.


Un giorno. Due giorni. Tre giorni!


393.000 metri. 399.000 metri. 405.000 metri…


E continuava a proseguire!


Gli altri Prescelti lo guardavano, taciturni. Vedevano Meng Hao e il suo ossessivo progresso e lo stesso pensiero fluttuava nelle loro menti.


“Alla fine… fino a che altezza arriverà?”


Li Ling lo pensava e la stessa cosa pensavano Fan Dong, Taiyang Zi e Song Loudan.


Anche i vari Anziani stavano guardando attentamente.


“Il confine tra il pianeta e la volta celeste è vago e può variare in base a diversi fattori. Nel momento in cui il sole è più vicino il confine diventerà più definito.”


Giorni dopo, Meng Hao stava ancora prendendo velocità.


417.000 metri. 420.000 metri!


Gli sembrava come se stesse raggiungendo la fine. La luce e il calore intorno a lui avevano raggiunto un livello indescrivibile. Nonostante il suo corpo fisico avesse raggiunto la vera Sfera Immortale gli sembrava ancora come se stesse per sciogliersi in un lago di sangue per poi evaporare in una nebbia sanguinolenta.


Si riscosse e il suo Strato Eterno lavorò pazzamente per rimetterlo in sesto e permettergli di andare ancora più in alto.


“Posso resistere ancora un po’…” pensò mentre i suoi occhi si stringevano per concentrarsi con estrema determinazione su un punto avanti a lui.


ROAR!


426.000 metri. 432.000 metri… 438.000 metri!!


Il sole sembrò farsi sempre più vicino. I suoi occhi erano rossi e il suo intero corpo stava tremando.


Stava appassendo lentamente eppure continuava a volare!


Le fiamme intorno a lui crebbero sconfinatamente e da una certa distanza sembrava quasi come se il sole stesse prendendo fuoco. Le fiamme si aprirono come ali che sembravano sbattere, preparandosi ad attaccare i Cieli.


La terra tremò e il cuore di tutti coloro che stavano osservando la scena sobbalzò.


Ad un certo punto il Maggiore emerse dal Palazzo degli Antenati e si fermò nella grande piazza pubblica fissando la vastità del cielo.


“Il tempo sta per scadere…” sussurrò piano.


A quel punto tutti gli occhi erano su Meng Hao. Non era solo il clan Fang. Potenti esperti da ogni angolo del Pianeta della Vittoria Orientale avevano ormai concentrato le loro attenzioni sulla scena che si stava delineando davanti ai loro occhi.


“Chi è?”


“Quel tizio viene dal clan Fang. Possibile che sia… Fang Wei?”


“Persino Fang Wei non riuscirebbe a volare così in alto! Quel tizio si sta avvicinando al confine con la sfera celeste! Una volta messo piede lì morirà, a meno che non si trovi nella Sfera del Dao.”


Mentre gli esperti del Pianeta della Vittoria Orientale rimanevano senza parole, c’era una grande isola in mezzo al mare, da qualche parte sul pianeta. Un vecchio dal portamento di un essere trascendente fluttuò su quest’isola e lanciò un’occhiata al cielo in stato di shock.


“Non posso crederci! Quel piccolo bastardo…. Dannazione! Dannazione! Il Patriarca arriva fino qua per nascondersi e lui … mi ha davvero scoperto?”


Il vecchio era di un umore talmente pessimo che liberò una serie di grida che scossero l’intera isola. In piedi dietro al vecchio c’era una donna dall’aspetto stupendo. Sorrise contenta mentre osservava il cielo.


Un suono gutturale uscì dal corpo di Meng Hao mentre digrignava i denti e saliva ancora più in alto. 444.000 metri. 447.000 metri!


L’espressione di Meng Hao mutò in pazzia. Dall’esterno sembrava come se il suo corpo stesse letteralmente andando a fuoco. I suoi organi interni erano bollenti ed era sul punto di trasformarsi in nient’altro che un mucchio di cenere.


Eppure non si fermò.


447.300 metri. 447.900 metri. 448.500 metri…


Meng Hao lasciò uscire un urlo quando le fiamme che lo avvolgevano crebbero ancora di più, sommergendolo completamente. Salì ancora per 900 metri, raggiungendo un’altitudine di 449.400 metri. A quel punto il trentaseiesimo giorno era quasi giunto al termine. A Meng Hao rimaneva solo mezz’ora!


“Devo superare i 450.000 metri!” Meng Hao era pieno di determinazione. A quel punto l’unica cosa che si poteva vedere di lui era un vago e sfumato contorno.


449.700 metri. 449.850 metri. 449.970 metri…


Il tempo era volato. Il mondo era in silenzio e le terre immobili. L’attenzione di tutti era fissa su Meng Hao… quando arrivò a 449.990 metri di altezza. Gli mancavano solo dieci metri per raggiungere i 450.000 metri!


Oltretutto mancavano solo quindici soffi di tempo prima del termine del sorgere del Sole dell’Ascensione Orientale.


Quegli ultimi dieci metri sembravano così vicini, eppure si trattava del confine tra il pianeta e la volta celeste.


Quanto si trovavano in alto i Cieli del Pianeta della Vittoria Orientale? A quel punto Meng Hao conosceva la risposta. I Cieli… erano a 450.000 metri di altezza!


Era solo a dieci metri dal raggiungere quel punto quando si fermò, il corpo avvolto dalle fiamme e i suoi occhi brillanti di una forte luce.


Oltre all’enorme sole vide anche una strana scena nel cielo stellato intorno a lui. Quando mise a fuoco vide un’enorme Nuvola della Tribolazione.


Incredibilmente, un gigantesco albero giallo era appena visibile al suo interno.


L’albero emanava un’aura arcaica, come se fosse stato a lungo vicino al Cielo e alla Terra, come se fosse da sempre esistito all’interno delle Nove Montagne e dei Nove Mari. Non appariva facilmente e poteva essere visto solo sotto determinate circostanze.


Era… era qualcosa che appariva solo dopo aver acquisito il Corpo Fisico di un Vero Immortale e dopo essere diventato un Vero Santo. Era… una Tribolazione Santa!


Era simile alla Vera Tribolazione Immortale che accompagnava la Vera Immortalità.


La Tribolazione Immortale aveva una porta, la Tribolazione Santa aveva un albero.


Una mossa avrebbe portato Meng Hao fuori dal pianeta, perso nel cielo stellato.


Una sola mossa avrebbe fatto calare la Tribolazione Santa.


Meng Hao si fermò a dieci metri dalla meta ed esaminò in silenzio la distanza.


In quel momento gli Anziani sotto di lui con una base di coltivazione elevata lo guardarono sconvolti.


“La Tribolazione Santa!” pensò il Maggiore. I suoi occhi si chiusero e la sua mano destra si strinse a pugno.


Gli occhi di Meng Hao brillarono di una fermezza minacciosa, una fermezza tagliente come una lama affilata. Alla fine, sospirò.


“Se non vado nella volta celeste e non vedo il sole direttamente, tutto questo viaggio sarà stato una perdita di tempo. Il tempo è quasi scaduto, se i miei calcoli sono corretti posso resistere ancora… per dieci soffi di tempo!” Detto ciò, guardò verso l’alto, aspettando per cinque soffi di tempo, e poi si mosse ancora una volta.


Una mossa, dieci metri!


In un istante Meng Hao si fece avanti, tutti i coltivatori del Pianeta della Vittoria Orientale lo osservavano scioccati e gridarono la loro sorpresa.
                                

