---
title: Capitolo 941 - Il Tempo di Dieci Respiri dal Sole
pubDate: 2025-03-17T11:17:35.017Z
tags:
    - issth
---


Quell’ultima mossa lo portò avanti di dieci metri, e ora mancavano solo il tempo di dieci respiri prima che sorgesse il Sole dell’Ascensione Orientale.
Meng Hao era a quota di 450.000 metri. Ora era uscito dal Pianeta della Vittoria Orientale e si trovava nella volta celeste.


In un istante sentì un’indescrivibile ondata di luce e calore crescere sotto di lui. Sembrava capace di ridurlo in poltiglia in un istante.
Contemporaneamente vide l’albero giallo nella Nuvola della Tribolazione fiondarsi verso di lui improvvisamente.


Tutto ciò accadde letteralmente in un battito di ciglia.


Nel momento in cui fece quella mossa finale verso il cielo stellato, il suo Idolo del Dharma si materializzò dietro di lui, non più alto 15.000 metri, bensì 21.000!


21.000 metri potevano compararsi ad un Immortale di fase 7 e ad un Immortale con 70 meridiani aperti.


Per i coltivatori più ordinari un Immortale di fase 7 poteva considerarsi all’apice della Sfera Immortale.


Il motivo per cui Meng Hao aveva un Idolo del Dharma alto 21.000 metri non era il fatto di avere settanta meridiani aperti. No, ne aveva sempre uno solo. Ad ogni modo stava volteggiando sull’orlo di una svolta.


Ora che aveva il Corpo Fisico di un Vero Immortale la sua aura era stata stimolata in modo significativo, cosa che aveva causato un’ulteriore solidificazione del Meridiano Immortale.


Tuttavia, anche se non era completo, era sufficiente perché Meng Hao potesse ora utilizzare l’abilità divina più potente da cui era stato illuminato, in merito al… Ponte dell’Eccelso!


Aveva iniziato a contemplare l’illuminazione di quest’abilità divina nelle Rovine dell’Immortalità.


Il Ponte dell’Eccelso!


Molte persone avevano visto la manifestazione di quell’abilità divina, per cui se l’avesse usata in quel momento la sua identità come Fang Mu sarebbe stata svelata. Ad ogni modo si era preparato in anticipo così che quando avrebbe rilasciato il Ponte dell’Eccelso non sarebbe sembrato un ponte ma un grande albero.


L’enorme e antico albero che apparve attorno a Meng Hao era infatti un Ponte dell’Eccelso. Non appena si materializzò, esplose ad un livello supremo di energia.


Quell’esplosione di energia disperse la luce e il calore per poi dirigersi verso la Nuvola della Tribolazione.


Quando colpì la nuvola, l’intera base di coltivazione di Meng Hao emerse, riversando tutto il suo potere nel Ponte dell’Eccelso dalla forma di albero, pronto all’attacco.


BOOOOM!!


Una forte esplosione fu il risultato della collisione tra i due enormi alberi. L’albero della Nuvola della tribolazione vacillò e poi, inaspettatamente, crollò strato dopo strato fino a ridursi in pezzi.


Allo stesso tempo il Ponte dell’Eccelso tremò e scomparve. Il Ponte dell’Eccelso era potente ma la base di coltivazione di Meng Hao non era abbastanza forte, al momento, per sfruttarne l’intera potenza. Comunque sia, utilizzando ogni piccolo residuo di potere che gli era rimasto, arrivando persino ad aggiungere quello della sua forza vitale e della sua anima, riuscì a distruggere completamente la Nuvola della Tribolazione.


Meng Hao tremò e tossì, ricoprendosi di sangue. Era un evento assolutamente scioccante a cui assistere. Nessuno prima di lui era riuscito a resistere e a combattere la Tribolazione Immortale distruggendola completamente. Oltretutto l’illimitato potere del Ponte dell’Eccelso era incredibilmente prepotente.


Non appena l’Albero della Tribolazione cadde e la Nuvola della Tribolazione scomparve, un’ondata di Qi Immortale esplose verso Meng Hao. Entrò nel suo corpo attraverso i suoi pori, riempiendolo e trasformando il corpo così che diventasse veramente un corpo Immortale.


Ora era diventato un Vero Santo!


Il Qi Immortale si riversò dentro di lui con furia smodata, dandogli la qualifica per rimanere nella volta celeste e guardare il sole. Sebbene fosse la qualifica minima, liberarsi dalla morsa della morte per qualche breve momento era comunque abbastanza per Meng Hao!


Usando il nutrimento del Qi Immortale continuò a fluttuare tranquillamente nello spazio, ignorando la Nuvola della Tribolazione e il suo albero, resistendo alla luce e al calore. Tutto ciò che aveva fatto lo aveva fatto per quei dieci soffi di tempo.


Guardò verso l’enorme sole, sostenuto dal Qi Immortale e dal suo Corpo Fisico di un Vero Immortale.


Nonostante tutto, solo qualcuno nella Sfera del Dao poteva reggere di fronte al terrificante potere del sole. Per questo iniziò a sciogliersi. Dopo solo tre soffi di tempo le sue gambe erano completamente sciolte. Dopo sei soffi di tempo le sue braccia e il suo corpo erano andati.


Ma dopo tutto questo, i suoi occhi si erano salvati e continuavano a fissare il sole, immobili.


L’illuminazione sfarfallò nella sua mente. La legge naturale, la magia del Daoismo, si riversò nei suoi pensieri. L’assorbì velocemente e, al tempo stesso, mantenne la sua compostezza.


Non era un’inosservanza verso la morte. No, Meng Hao sapeva che non sarebbe morto!


Dopo il tempo di sette respiri il suo corpo era nient’altro che una sbavatura. A otto respiri di tempo solo un occhio si era salvato. A nove respiri la sua testa era completamente distrutta.


Al momento della morte gli era rimasto solo un occhio che continuava a fissare il sole. Non era minimamente allarmato. Tutto quello che era successo da quando aveva messo piede nella volta celeste era esattamente quello che si era immaginato. Non era accaduto nulla di inaspettato.


Alla fine arrivò l’ultimo respiro di tempo.


Nel momento in cui la coscienza di Meng Hao stava per svanire, l’enorme sole iniziò a scomparire. In quel momento poté vedere a fondo nella legge naturale. Una grande ombra apparve improvvisamente di fronte al sole, eclissandolo completamente.


L’ombra oscurò il sole trasformando la volta celeste in un pozzo nero. Il calore e la luce svanirono senza lasciare traccia.


Il caldo cocente e mortale che aveva circondato Meng Hao era svanito. Il suo Strato Eterno iniziò immediatamente a rimetterlo in sesto e nel giro di pochi soffi il suo corpo era stato ricomposto.


Guardò in alto e la sua espressione era la stessa che aveva avuto per tutto il tempo, calma e impassibile. Guardò nell’oscurità della volta celeste e, sebbene non vedesse nulla, poteva percepire la presenza del sole.


“La Nona Montagna ha appena eclissato il sole…” mormorò. Nella sua mente richiamò la scena del sole che veniva coperto e la legge naturale del sole che aveva contemplato per tutti quei dieci soffi di tempo.


Alla fine chiuse gli occhi, raccogliendo i frammenti di immagini di quello che era appena successo, e poi si sedette a gambe incrociate. In quello stesso momento numerose figure si innalzarono dal Pianeta della Vittoria Orientale. Il padre di Fang Xi era in un gruppo di oltre cento individui, ognuno dei quali era un potente esperto dalla diretta linea di sangue.


Le loro espressioni erano di eccitazione e, mentre si avvicinavano a Meng Hao, realizzarono quello che stava facendo e rimasero scioccati.


“Sta contemplando l’Illuminazione!”


“Solo gli esperti della Sfera del Dao possono affrontare il sole nella volta celeste, ma questo ragazzo è stato capace di farlo persino con la sua base di coltivazione. Sono stati solo dieci soffi di tempo ma per lui una Buona Fortuna del genere è impressionante!”


“Non possiamo permettere che nessuno lo disturbi!” Gli Anziani della diretta linea di sangue presero posizione intorno a Meng Hao per agire come Protettori del Dharma. Presto, altri membri della diretta linea di sangue si avvicinarono agitati e presero posizione come Protettori del Dharma.


Tra i boati, il Pianeta della Vittoria Orientale riprese la rotazione che aveva precedentemente interrotto. La luce del sole scomparve e scese la notte.


Il sorgere del Sole dell’Ascensione Orientale era terminato e con esso l’opportunità di Buona Fortuna. Fan Dong e gli altri Prescelti lasciarono il Pianeta della Vittoria Orientale con un misto di emozioni. Ad ogni modo, mentre volavano verso la volta celeste, ognuno di loro diede un lungo sguardo a Meng Hao. Zhou Xin, Song Luodan, Wang Mu, Taiyang Zi, Sun Hai, Li Ling… tutti loro erano uguali.


Mentre passavano videro i membri della diretta linea di sangue intorno a Meng Hao e tutti loro si mormorarono qualcosa.


Zhou Xin guardò Meng Hao e disse con calma: “Io tornerò indietro e mi metterò a meditare in isolamento, e non ne uscirò finché non avrò raggiunto la Vera Immortalità!”


“A meno che non accada qualcosa di strano” disse Li Ling, lanciando una rapida occhiata a Meng Hao, “Raggiungerò la Vera Immortalità entro cento giorni!” Detto quello si voltò e accelerò.


“Fang Hao,” disse Fan Dong a denti stretti, “basandoci sulle preparazioni che abbiamo fatto ognuno di noi salirà direttamente al vertice della sfera Immortale, e aprirà novanta o più meridiani…”


“Spero che continuerai a lavorare sodo.” Disse Wang Mu, stringendo i pugni sui fianchi. “Altrimenti, quando metterai piede nella Vera Immortalità, mi lascerai pieno di opportunità di superarti!”


Se ne andarono e il centro delle attenzioni del Clan Fang divenne Fang Hao. Per la maggior parte delle persone aveva già sostituito Fang Wei… come Prescelto numero uno della sua generazione.


Fang Wei rimase in silenzio mentre ritornò al suo posto nel Palazzo degli Antenati, insieme a suo padre e a suo nonno. Si rifiutò di ammettere la sconfitta e si diresse nella sua camera sotterranea, dove i suoi occhi brillarono di determinazione mentre guardava suo padre e suo nonno.


“Porterò avanti la coltivazione … dell’Incantesimo del Respiro delle Primavere Gialle!” dichiarò.


Quando suo padre sentì questa cosa, la sua espressione vacillò.


“Assolutamente no!” rispose con rabbia. “E’ una delle quattro grandi magie del Clan Fang, ma non è completa! E’ molto, molto più pericolosa dell’Incantesimo della Reincarnazione del Pensiero. Hai il marchio del Sesto Patriarca e sarai a capo del Clan Fang in futuro. Non puoi permetterti di perdere il controllo del tuo Cuore del Dao solo a causa di una semplice sconfitta!”


“Ma è il Dao più potente del Clan Fang!” rispose con calma Fang Wei. “Con quello potrei aprire 98 meridiani, che sono quattro volte tanto quelli dell’Incantesimo della Reincarnazione del Pensiero. Penso che farebbe molto piacere al Sesto Patriarca!”


Il padre di Fang Wei stava per dire qualcosa quando il nonno lo fermò. Guardò Fang Wei intensamente e disse: “Hai pensato seriamente a questa cosa e a quello che può comportare?”


“Molto seriamente.” Rispose piano Fang Wei, chiudendo gli occhi. “Dovrei coltivare l’Incantesimo del Respiro delle Primavere Gialle. Se uso questo Dao per raggiungere l’Ascensione Immortale, allora entro cento giorni potrò o fallire e sprofondare nelle Primavere Gialle, oppure potrei avere successo e aprire 98 Meridiani Immortali! Padre, nonno, se dovessi fallire allora restituite a Fang Hao i suoi oggetti. Però, se avrò successo, significa che era condannato dalla nascita ad aiutarmi a raggiungere il mio obbiettivo!” I suoi occhi luccicarono di una luce affilata.


Il padre di Fang Wei non rispose, ma i suoi occhi brillarono quando annuì prima di voltarsi e andarsene dalla camera nascosta.


Il nonno di Fang Wei trattenne la lingua. Vedere la determinazione di Fang Wei lo fece sospirare. Allo stesso tempo nel suo cuore sorse il desiderio di uccidere Meng Hao.


“Non importa se Wei avrà successo o meno.” Pensò “Fang Hao… non vivrai più di cento anni!” Con un’espressione cupa si voltò e lasciò la stanza.


Il tempo passò. Dopo la fine del sorgere del Sole dell’Ascensione Orientale tutti i Prescelti dei vari clan e delle varie sette della Nona Montagna e del Nono Mare iniziarono la loro meditazione solitaria. Era tempo per loro di irrompere nella Sfera Immortale.
                                
                                



