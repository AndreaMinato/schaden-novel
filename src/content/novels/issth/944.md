---
title: Capitolo 944 – La Posizione del Grande Anziano
pubDate: 2025-03-17T11:17:35.017Z
tags:
    - issth
---


Mentre i due si fronteggiavano, apparve l'Idolo del Dharma di Meng Hao, alto 24.000 metri. Combinato con il corpo fisico da vero Santo fece gonfiare la sua energia di un potere intenso che continuava soltanto a crescere. Poi estese la mano destra, sulla quale si materializzò una sfera di luce; mentre fluttuava lì, la sfera sembrò risucchiare tutto il calore nell'area, raffreddando istantaneamente ogni cosa.


L'espressione dell'uomo era solenne e i suoi occhi erano intentamente concentrati su Meng Hao. Percepiva una sensazione di grave pericolo quando guardava la sfera di luce. E poi, Meng Hao iniziò a camminare verso di lui. Fu in questo momento che...


“Hao'er, vieni al tempio principale!” L'arcaica voce del Grande Anziano echeggiò intorno a loro.


Meng Hao non disse niente, ma i suoi occhi dardeggiarono in modo quasi indiscernibile. Per quanto riguardava l'uomo di mezz'età, quando udì la voce del Grande Anziano, dentro di sé tirò un sospiro di sollievo.


Allo stesso tempo, i suoi occhi emanarono un bagliore affilato e una volontà omicida sorse lentamente nel suo cuore. Questo perché aveva realizzato che l'Idolo del Dharma di Meng Hao era ancora lì e la sua potente energia non era svanita. Era quasi come se si stesse preparando a rifiutare la convocazione del Grande Anziano.


Gli occhi dell'uomo luccicarono mentre si preparava e guardava Meng Hao.


Passarono dieci respiri, durante i quali l'espressione di Meng Hao non cambiò mai. Alla fine, il suo idolo svanì e la sua energia montante si dissipò. Tutto tornò alla normalità. Tuttavia, la sfera luminosa rimase lì a fluttuare. Quando iniziò a camminare, questa galleggiò fino in cima alla sua testa, risucchiando tutto il calore e la luce attorno.


Meng Hao mise via la lancia dalla punta d'osso e poi ignorò completamente l'uomo di mezz'età mentre si alzò in volo diretto al tempio principale del palazzo ancestrale.


Dentro di sé, l'uomo di mezz'età sospirò per il rimpianto, poi mise un freno all'intento omicida nel suo sguardo. Alla fine seguì Meng Hao. Per quanto riguardava gli altri cinque, non avevano ricevuto delle ferite fatali, ma erano comunque danneggiati seriamente. Non sarebbero stati in grado di recuperare pienamente molto presto, perciò per il momento, tutto quello che potevano fare era rimettersi in piedi con uno sforzo e poi consumare qualche elisir medicinale. Dopodiché seguirono gli altri con facce pallide.


Meng Hao volò per tutta la strada, seguito dai sei uomini e un certo numero di membri del clan lo videro. Molti di loro avevano avuto originariamente intenzione di andare a osservare i suoi sforzi nella Divisione del Dao dell'Alchimia e rimasero stupiti quando lo videro volare verso il tempio principale.


Questo era particolarmente vero quando videro i sei uomini che lo seguivano, cinque dei quali feriti seriamente e con volti cupi e pallidi. I membri del clan che videro la scena furono scossi internamente.


Da come apparivano le cose, una violenta tempesta fermentava sotto la superficie del Clan Fang ed era a malapena tenuta sotto controllo.


A un certo punto, il cielo sopra al clan era cambiato dal suo usuale aspetto luminoso, sereno e di blu infinito. Ora si erano radunate delle nubi nere e il fragore dei tuoni scuoteva il terreno. Si vedevano occasionalmente baluginare tra le nuvole dei lampi che ricordavano dei draghi d'argento.


Quando i membri del clan videro tutto ciò, divennero molto silenziosi. Non erano esattamente certi di cosa stesse succedendo, ma potevano percepire chiaramente che l'aria stava diventando sempre più fredda.


L'espressione di Meng Hao era calma mentre procedeva e la sfera di luce sopra al sua testa continuava a crescere. Presto fu larga 300 metri e appariva incredibilmente scioccante...


Le sei guardie del Clan Fang dietro di lui guardavano con i capelli dritti, completamente stupefatte. Nessun altro capiva perché il cielo avesse cambiato colore e l'aria stesse divenendo fredda, ma loro sapevano. Era tutto causato dalla sfera luminosa sopra la testa di Meng Hao!


Mentre quest'ultimo si dirigeva al tempio principale, la sfera di luce continuò ad assorbire tutto il calore e la luce attorno a lui!


“Questa è l'abilità divina che ha creato quando era di fronte al sole!” pensò il capo del gruppo di sei. I suoi occhi si spalancarono e, nonostante il livello della sua base di Coltivazione, sentì la paura crescere dentro di sé.


Non ci volle molto prima che la sfera di luce fosse ampia 600 metri. Meng Hao ora era all'esterno del tempio principale. La prima cosa che notò fu il Grande Anziano, seduto all'interno.


C'erano anche numerosi Anziani seduti negli enormi seggi che riempivano la sala del tempio. Ognuno di loro aveva un'espressione calma e nessuno parlava, il che riempiva la sala con una pressione enorme.


Seduti vicini al Grande Anziano c'erano il nonno e il padre di Fang Wei. Entrambi guardavano in modo glaciale verso Meng Hao.


Un intento omicida si agitava nel profondo degli occhi di Fang Xiushan.


L'espressione di Meng Hao era calma come sempre e, senza alcuna esitazione, si mise nel mezzo della sala del tempio.


Per quanto riguardava la sfera di luce di 600 metri, Meng Hao la lasciò appena fuori dal tempio, dove continuò ad assorbire la luce e il calore.


A causa della sfera, la sua entrata nella sala del tempio venne accompagnata da un freddo glaciale. Persino la luce iniziò a svanire e la brina cominciò ad apparire sul terreno.


Le espressioni facciali degli Anziani circostanti non cambiarono, ma avevano inviato da tempo il proprio senso divino a ispezionare la sfera di luce che levitava all'esterno del tempio.


“Fang Hao estende i suoi saluti al Grande Anziano e agli altri Anziani” disse, con voce né arrogante né sottomessa mentre congiungeva le mani e si inchinava profondamente. Stava seguendo chiaramente alla lettera le regole del clan.


Il volto del Grande Anziano era senza espressione mentre lo osservava.


“Hao'er” disse lentamente, “hai dimostrato un talento scioccante durante il sorgere del Sole dell'Ascensione Orientale. Hai volato più in alto di quanto abbia mai fatto ogni altro membro della giovane generazione del clan nel corso degli innumerevoli anni della nostra storia.”


“Hai messo piede all'esterno del pianeta e nel cielo stellato, sei stato davanti al sole per dieci respiri di tempo e hai ricevuto una significativa fortuna e l'illuminazione.”


“Tutte queste cose mi rendono molto felice per te.” Sebbene le parole dette fossero di elogio e incoraggiamento, la sua espressione rimase completamente priva di emozione per tutto il tempo.


Meng Hao rimase in piedi in silenzio ed esaminò la folla. Ricordava le parole di quell'Anziano della stirpe principale che l'aveva avvertito riguardo Fang Xiushan. Da allora era già passato mezzo mese e da quello che poteva dire, questa convocazione non poteva essere nulla di buono per lui.


Questo divenne particolarmente vero quando notò l'ansia negli occhi degli Anziani della linea di sangue principale che erano presenti nel tempio. Per di più, era presente il padre di Fang Xi, il quale lo guardava nervosamente.


“Gli Anziani hanno proposto tutti che tu venga premiato per le tue azioni” continuò il Grande Anziano, “e dopo averci pensato a lungo, sono giunto alla conclusione che concordo. Il tuo premio verrà in forma di accesso alla terra ancestrale del clan, la quale venne creata dal Patriarca della prima generazione. A un certo punto, la nostra terra ancestrale era parte delle Rovine dell'Immortalità. Tuttavia, il Patriarca ha ritagliato una parte delle Rovine e l'ha portata qui.”


Quando Meng Hao sentì questo, socchiuse gli occhi. Sapeva che il Clan Fang possedeva delle profonde risorse, ma non era a conoscenza che il Patriarca della prima generazione fosse così forte da poter portare via una parte delle Rovine dell'Immortalità e riportarle al clan per servire come terra ancestrale!”


“Le abilità divine e le tecniche magiche del Clan Fang non sono state semplicemente tramandate dal Patriarca” spiegò il Grande Anziano. “Invece, generazione dopo generazione, i membri del nostro clan sono entrati nella terra ancestrale che ha lasciato dietro di sé. Dopo averla setacciata attentamente avanti e indietro, le varie magie del Clan Fang sono state lentamente raccolte.”


“Tuttavia... rimangono ancora molte tecniche magiche che devono essere scoperte. Trovarle è una questione di fortuna.”


“Per di più, per innumerevoli anni, ogni membro del Clan Fang che ha raggiunto la Sfera del Dao e non è morto all'esterno del pianeta, ha scelto di essere seppellito in questa terra ancestrale quando è giunto per loro il tempo di tornare alla polvere. Lì, hanno lasciato dietro di sé le loro magie di Coltivazione e altri segreti, dove rimangono, aspettando solo che un successore predestinato vada e le prenda.”


“Per quanto riguarda le cinque grandi magie Daoiste del primo Patriarca, quattro sono state localizzate. Tuttavia, la più potente di tutte, la Trasformazione Stellare con Un Pensiero, non è mai stata trovata.”


“Oltre a tutto ciò, ci sono anche piante medicinali e formule di elisir nella terra ancestrale. Ci sono persino dei Tesori dell'Antico Daoista Immortale, tutto ciò aspetta solo che la persona designata giunga e li prenda.” Mentre il Grande Anziano parlava, la sua fredda voce echeggiava per la sala del tempio.


Meng Hao ascoltò ogni cosa con un volto immobile come la pietra.


“Aprire la terra ancestrale richiede un significativo consumo di risorse. In generale, la apriamo solo una volta ogni mille anni. Tuttavia, anche se il tempo previsto non è ancora arrivato, faremo un'eccezione e l'apriremo per te.”


“Tuttavia...” Fu a questo punto che il Grande Anziano si fermò all'improvviso e guardò profondamente Meng Hao per un lungo momento prima di continuare.


“Un grande pericolo è in agguato all'interno. Questo pericolo esiste nella forma di prove del fuoco lasciate indietro dal Patriarca della prima generazione per i suoi successori. La terra ancestrale è un luogo bizzarro, in cui posso sorgere vari strani esseri.”


“Perciò, per qualcuno come te, la terra ancestrale può essere un luogo di grande fortuna, ma può anche essere estremamente pericolosa. Sebbene non in molti sono morti nel corso degli anni nella terra ancestrale, ad alcuni è successo.”


“Puoi considerare... se desideri o no avvantaggiarti di questo premio.” Le parole finali del Grande Anziano fecero tremare in modo quasi impercettibile le espressioni di Fang Xiushan e del nonno di Fang Wei. Senza neppure pensarci, lanciarono uno sguardo al Grande Anziano.


Le sopracciglia di Fang Xiushan si aggrottarono. Secondo il loro accordo precedente con il Grande Anziano, quando la terra ancestrale fosse stata aperta, Meng Hao doveva essere obbligato a entrarci che lo volesse o no. Non gli sarebbe stata data una scelta in materia.


In questo attimo, sia Fang Xiushan che il nonno di Fang Wei non riuscivano a capire perché il Grande Anziano, che aveva sempre supportato la loro linea di sangue, avesse, in questo momento, dato improvvisamente a Meng Hao l'opzione di entrare o meno!


Mentre i due esitavano, il Grande Anziano agitò il dito, facendo apparire un vortice a mezz'aria nel mezzo del tempio. Il vortice girava, crescendo di dozzine di metri. Era pieno di nebbia turbinante, al cui interno apparve lentamente l'immagine di un altro mondo.


Gradualmente, quel mondo divenne sempre più chiaro.


Il volto di Meng Hao era calmo mentre osservava il Grande Anziano. Il fatto che gli fosse data una scelta era alquanto strano. Dopo un momento a pensarci, spostò lo sguardo agli Anziani della linea di sangue principale, e riuscì a vedere che anche loro stavano esitando. Ora gli veniva data un'opportunità che gli sarebbe stato molto difficile incrociare in un'altra situazione.


Allo stesso tempo, stava fronteggiando un pericolo imminente.


“Hao'er” disse il padre di Fang Xi, il 19esimo Zio, “devi davvero considerare con attenzione la faccenda. Io suggerisco che tu non entri nella terra ancestrale. Aspetta fino a che avrai raggiunto la Sfera Immortale. Poi ci andrai tra qualche altro centinaio di anni. Sarebbe molto meglio. Non c'è davvero ragione per entrarci adesso. Hao'er, considera attentamente le cose.”


Meng Hao rimase in silenzio per un momento prima di tornare a voltarsi verso il Grande Anziano, congiungendo le mani e inchinandosi profondamente.


“Grande Anziano, sono il solo che può entrare in questa occasione? Posso scegliere di declinare la possibilità di entrare?”


“Se entri, lo farai da solo” disse lentamente l'altro, la sua era un'espressione né di gioia né di rabbia. “Se desideri declinare questa possibilità, puoi andare a sfidare il Padiglione della Medicina nella Divisione del Dao dell'Alchimia.”


Di lato, Fang Xiushan sedeva nervoso. Aveva pagato un prezzo davvero alto per organizzare la faccenda e se Meng Hao non fosse entrato, gli sarebbe stato impossibile farlo uccidere.


“Tieni a mente” continuò il Grande Anziano, guardando Meng Hao con occhi penetranti, “tutti i contatti con l'esterno saranno recisi una volta entrato nella terra ancestrale. Nulla che accada all'interno sarà visibile a qualcuno di noi.”


Queste parole contrassero il volto di Fang Xiushan. Guardò verso suo padre e vide che, sebbene il suo viso fosse privo d'espressione, le sue pupille si erano ridotte.


Meng Hao non era certo del perché il Grande Anziano stesse prendendo questa posizione. Ciò che sarebbe dovuto accadere normalmente era il non dargli scelta. Il fatto che le cose fossero diventate così, lo fece guardare pensosamente il vortice. Era sul punto di dire che avrebbe declinato ciò che era ovviamente un'imboscata tesa da Fang Xiushan quando, all'improvviso, un tremito attraverso il suo corpo. Mentre guardava il mondo dentro al vortice, i suoi occhi si spalancarono improvvisamente.


Per un attimo, sembrava come se avesse scorto qualcosa di completamente incredibile. Tuttavia, la sua espressione torno rapidamente normale. Ciò non di meno, dentro di sé, era più scioccato che se fosse stato colpito da un fulmine e il suo cuore iniziò a martellare fuori controllo.


Con la bocca e la gola secche, disse immediatamente: “Scelgo di entrare nella terra ancestrale!”
                                


                                



