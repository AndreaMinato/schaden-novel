---
title: Capitolo 946 - Un certo oggetto, una certa persona
pubDate: 2025-03-17T11:17:35.018Z
tags:
    - issth
---


Cosa stava aspettando?


Questa era una domanda cui nessuno del Clan Fang era stato in grado di rispondere per generazioni.


Meng Hao guardò la statua, piangendo, consapevole che... la statua lo stava aspettando.


Aveva aspettato da sola per decine di migliaia di anni.


Il motivo per cui la statua era volata fin al Clan Fang era dovuto al sangue dell'anima che era scaturito dalla fronte di Meng Hao per collegarlo alla statua. A causa di questo, non importava quanto tempo li separasse, o chi finisse per prendere possesso del guerriero. Meng Hao... sarebbe sempre rimasto il suo proprietario originale. [1]


Anni prima, prima che Meng Hao fosse ancora nato, la statua era volata attraverso lo spazio, guidata dal suo sangue, percorrendo la strada fino al Clan Fang. Aveva trovato un luogo in cui percepiva una linea di sangue familiare, e aveva scelto di attendere lì in silenzio.


Questa era la semplice risposta alla domanda che si facevano così tanti membri del Clan Fang.


Era soltanto una delle due statue che erano state create per Meng Hao da Ke Yunhai.


Per quanto riguarda l'altra statua, magari era caduta in battaglia ad un certo punto nel corso degli anni. Oppure si trovava in qualche luogo lontano, in solitaria attesa dell'arrivo di Meng Hao, guardando lontano nel cielo come questa statua.


Il tempo passò lentamente e, alla fine, Meng Hao si sedette a gambe incrociate sulla nuca della statua. Le diede qualche carezza affettuosa e la sua espressione continuò ad essere pervasa dal ricordo. Richiamò alla mente tutto ciò che era accaduto nell'antica Setta del Demone Immortale, e il suo cuore si riempì di dolore.


Ogni tanto, un certo oggetto ti fa pensare ad una certa persona.


Quando Meng Hao guardò la statua, sentì che gli mancava Ke Yunhai. Gli mancava l'uomo che aveva chiamato padre in quel mondo antico.


Negli stessi istanti in cui Meng Hao sedeva sulla statua, l'aria si distorse in nove zone all'interno della terra degli antenati del Clan Fang e ne emersero nove coltivatori dagli abiti neri. Recuperarono immediatamente un contenitore di giada che avrebbero utilizzato per individuare la linea di sangue, quindi si trasformarono in raggi di luce che scattarono via, lontano dai rispettivi luoghi di origine.


L'intento di uccidere ribollì nella terra degli antenati.


Uno degli uomini in abiti neri teneva il contenitore di giada in mano, e il desiderio di uccidere brillò nei suoi occhi mentre realizzava di essere il più vicino tra gli altri a Meng Hao. Non fece nessuno sforzo per nascondere il livello della sua base di coltivazione. Il potere esplose mentre si lanciava attraverso l'aria in un raggio di luce, seguendo la traccia del contenitore di giada.


La sua base di coltivazione fece ribollire le nuvole e tremare il suolo. Si trattava di una base di coltivazione della Sfera Antica e, mentre procedeva attraverso l'aria, era possibile vedere nove lampade dietro di lui.


Queste erano lampade di legno che ardevano fiamme verdi. Otto lampade erano accese, una spenta. Iniziarono ad orbitare intorno all'uomo, pulsando del potere di una legge naturale del Cielo e della Terra!


La Sfera Antica è anche chiamata Anima Antica. Basandosi sull'accumulazione e sulla preparazione fatta nella Sfera Immortale, nel momento in cui si oltrepassa la Sfera Antica appariranno un minimo di nove Lampade dell'Anima. In base alla profondità della base di coltivazione del coltivatore, è possibile che ne appaiano di più. Per avanzare attraverso la Sfera Antica, le lampade devono essere estinte una ad una. Lo spegnimento di ogni lampada equivale ad una prova mortale e se il coltivatore è in grado di estinguere tutte le lampade e sopravviverne, allora sarà qualificato ad entrare nella Sfera del Dao!


Tuttavia, riuscirci è incredibilmente difficile!


Più lampade si possiede, più difficile sarà passare attraverso la Sfera Antica, e più elevate saranno le possibilità di morire. Allo stesso tempo, però, più lampade significano... ottenere poteri più scioccanti nel caso di successo!


Questi poteri erano tali che alcune persone con dieci lampade o più, dopo essere avanzati nella Sfera Antica, erano in grado di combattere con persone nella Sfera del Dao!


In qualsiasi clan o setta, un coltivatore con una Lampada dell'Anima spenta sarebbe stato considerato al pari di un Anziano. Un solo colpo di piede avrebbe fatto scuotere ogni cosa. Una persona sola sarebbe stata sufficiente a massacrare Meng Hao, ma Fang Xiushang era ovviamente preoccupato dalla situazione. Era impossibile dire quale enorme cifra avesse pagato, ma aveva veramente assunto nove potenti coltivatori della Sfera Antica, ognuno con una Lampada dell'Anima già spenta. Chiaramente, non voleva errori o incidenti nello sterminare Meng Hao.


Nel frattempo, una vaga immagine apparve in alto nell'aria dove nessuno avrebbe potuto vederla. Un vecchio uomo galleggiò là, guardando in basso verso Meng Hao, il quale era ancora seduto sulla testa della statua.


L'immagine non era altri che la volontà divina del Settimo Patriarca proveniente dalla caverna sotterranea al di sotto del Clan Fang.


Quando vide Meng Hao seduto in modo assente in cima alla statua, rimase a bocca aperta per lo shock.


“Che sta facendo il ragazzo?” pensò.


Meng Hao rimase seduto sulla cima della statua per un momento prima di alzare la testa e guardare in lontananza, dove vide una figura lanciata verso di lui, come una freccia che perforava le nuvole in movimento.


La figura si muoveva a velocità incredibile, bruciando di una stupefacente energia che sembrava capace di separare il Cielo e la Terra. Questo era un potere che Meng Hao non sarebbe stato in grado di combattere. Dietro la figura c'erano nove lampade, otto accese e una spenta, che emanavano una volontà primordiale che gettava strani colori nel cielo.


Gli occhi di Meng Hao si spalancarono. Questa era la prima volta in cui vedeva le Lampade dell'Anima e, dopo aver ponderato un istante, la freddezza nei suoi occhi aumentò.


“Le Lampade dell'Anima vengono coltivate nella Sfera Antica….” mormorò. “Così un esperto della Sfera Antica è apparso nella terra degli antenati. Fang Xiushan... è così che esprimi il tuo intento di uccidere?” Guardò la figura che separava l'aria mentre si lanciava verso di lui. Era un potente esperto con indosso un abito nero, e si stava avvicinando rapidamente.


Non fece alcuno sforzo per nascondere la sua mostruosa base di coltivazione o il suo enorme intento omicida. Si alzò il vento, che si espanse attraverso la terra sollevando la polvere. Il vento non fu in grado di cancellare il sentimento di squallore che aleggiava sulla terra, anzi, la fece apparire ancora più aspra e desolata.


Nel momento in cui Meng Hao vide gli abiti neri, l'intenzione di uccidere lampeggiò nei suoi occhi. Ripensò immediatamente a quando era scappato dall'inseguimento mortale nel cielo stellato.


“Così ho indovinato,” pensò. “E' la linea di sangue di Fang Wei che sta provando ad impedirmi di tornare vivo al clan.” Il suo volto rimase calmo mentre affrontava il vento selvaggio. Gli abiti e i capelli svolazzarono nel vento, eppure continuò ad accarezzare la testa della statua.


L'immagine della volontà divina del Settimo Patriarca fluttuava a mezz'aria, stupefatta. In sua opinione, Meng Hao aveva davanti un esperto della Sfera Antica con una Lampada dell'Anima già spenta. Vederlo agire in maniera così calma lasciò il Settimo Patriarca in uno stato di meraviglia.


“Vediamo quale asso nella manica tira fuori questo ragazzo per uscire da questa situazione mortale,” pensò il Settimo Patriarca, sorridendo e prestando particolare attenzione. Aveva già deciso che sarebbe intervenuto nel momento prima che Meng Hao finisse ucciso per davvero.


Il motivo per cui era giunto fin lì non era Meng Hao, ma piuttosto per quelle persone che osavano violare le regole del clan.


Il vento urlante riempì l'aria mentre l'uomo in abiti neri avanzava verso Meng Hao. Era di mezza età e veramente pelle e ossa. La sua espressione era calma, senza neppure una briciola di eccitazione. Per lui, uccidere un membro della generazione Giovane che non era nemmeno un Immortale era un compito troppo semplice.


Poco importava che il suo bersaglio possedesse un vero corpo carnale Immortale. Per lui, Meng Hao era soltanto un membro della generazione più giovane. Secondo lui, Fang Xhiushan stava facendo di un sassolino una montagna, chiedendo a nove persone insieme di attaccare Meng Hao.


A quel punto era ormai a 3.000 metri da Meng Hao. In un lampo, questa distanza precipitò a poche centinaia di metri.


Senza dire nulla, estese la sua mano destra e la puntò verso Meng Hao.


In risposta la terra davanti a lui si contorse e si aprì una enorme crepa. Sembrava un feroce e malvagio drago che si lanciò verso Meng Hao.


Lampeggiarono dei colori bizzarri e si manifestò una legge naturale. La luce e l'oscurità nel mondo sembrarono finire in un vortice.


Da lontano, il cielo sembrava essere diventato una rete enorme: non appena la fessura comparve nel terreno, l'intero cielo sembrò spezzarsi.


Le pupille di Meng Hao si strinsero. L'arrivo dell'uomo gli fece sentire come se una pressione soffocante stesse gravando su tutta la zona, come una volontà Celestiale. La pressione gli fece ribollire il sangue, e la sua base di coltivazione iniziò a spezzarsi.


“Così è questo un esperto della Sfera Antica, huh…?” Una strana luce balenò negli occhi di Meng Hao mentre l'aria si strappava in risposta all'agitarsi di un dito dell'uomo. La manipolazione della legge naturale del Cielo e della Terra di questo uomo aveva ormai raggiunto il culmine della perfezione: sembrava che, se l'uomo desiderasse di strappare l'aria, allora l'aria avrebbe fatto esattamente quello.


Un'intensa sensazione di crisi mortale fiorì in Meng Hao.


Tuttavia, mentre la fessura si srotolava come un serpente verso di lui, le labbra di Meng Hao si piegarono in un sorriso di scherno.


In quel momento non si mosse. A muoversi fu la statua sotto di lui!


Gli occhi della statua erano rimasti vacui, privi del più piccolo segno di vita. Ma ora iniziarono improvvisamente a scintillare di una luce brillante mentre ritornavano coscienti. Sul volto tremolarono le espressioni, la sua aura si intorbidì.


Non era niente più che un'aura, eppure fece tremare il Cielo e la Terra e la crepa che si stava rapidamente estendendo verso Meng Hao svanì nel nulla!


Anche l'enorme rete nel cielo collassò.


Un suono rombante si diffuse in tutte le direzioni e un terremoto scosse il terreno. Le montagne stesse vennero scosse mentre la statua di Meng Hao sembrò svegliarsi da un letargo durato decine di migliaia di anni. Era come se stesse risorgendo dalla morte.


La sua aura divenne ancora più forte, crescendo infinitamente vicina fino al livello di un Eccelso. Questo tipo di Eccelso non era come il titolo che portava la donna in abiti bianchi apparsa durante l'anno della prova del fuoco delle Tre Grandi Società Daoiste. Questa era... una Sfera dello Pseudo-Dao, a cui si riferiva con il titolo di Eccelso nella Nona Montagna e Nono Mare!


E per il motivo per cui ci si riferiva in questo modo, c'era una ragione ben specifica!


Gli occhi del guerriero di terracotta divennero sempre più scintillanti e chiari, e la sua energia si stava alzando fino a mostruose vette. Era come se la statua si stesse risvegliando per compiere la missione che Ke Yunhai gli aveva assegnato.!


Questa missione... era di proteggere Meng Hao per tutto il tempo, di agire come sua eterna guardia!


Esso non avrebbe mai permesso che a Meng Hao venisse fatto del male, né che provasse mai del dolore, e ancora più sicuramente non avrebbe permesso a nessuno di ucciderlo. Questa... era la missione della statua, e il vero scopo per cui Ke Yunhai l'aveva creata.


Meng Hao sedeva sulla cima della statua, vedendo Ke Yunhai con l'occhio della mente. Il suo volto era rigido, ma i suoi occhi erano colmi di amore. Ancora una volta, le lacrime ricomparvero negli occhi di Meng Hao.


Ancora una volta... sentì l'amore paterno di Ke Yunhai.


Questa volta si manifestava nel mondo reale.


Si sentirono suoni crepitanti ed ogni cosa venne scossa. Nelle catene montuose apparvero delle crepe che saettarono in tutte le direzioni.


Sul volto dell'uomo di mezza età lampeggiò un'espressione di incredulità e stupore, e la sua mente andò in subbuglio. Si fermò sul posto senza rendersene conto e i suoi occhi si spalancarono.


Anche lui era un membro del Clan Fang e quello che stava vedendo lo lasciò stupefatto. Aveva visto con i suoi occhi il leggendario protettore della terra degli antenati e del Clan Fang stesso, l'enorme statua che non si era mai mossa per infiniti anni... muoversi all'improvviso!


Vide Meng Hao seduto sulla cima della statua mentre questa alzava il piede destro e compiva un passo in avanti.


Da lontano, la statua sembrava infinitamente alta e inaspettatamente potente. Quando il piede si posò al suolo, l'intero mondo venne scosso da un terremoto. Nello stesso momento, le braccia della statua si mossero insieme a suoni crepitanti, mentre le montagne che erano state collegate alla statua franavano, trasformandosi in rocce e polvere che rotolarono dalla statua fino a terra.


[su_service title="MadOtter" icon="icon: commenting" icon_color="#000000" size="16"]


NOTE:


1. Meng Hao era stato collegato alle statue dal sangue proveniente dalla sua fronte nel capitolo 572. Successivamente, andò a cercarle senza successo nel capitolo 598.


__


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:


<a href="https://www.patreon.com/madotter">https://www.patreon.com/madotter </a>


Grazie![/su_service]




                                


                                



