---
title: Capitolo 948 - Terrificante
pubDate: 2025-03-17T11:17:35.018Z
tags:
    - issth
---


Annaspò, e uno sguardo incredulo gli ricoprì il volto mentre fissava la statua che portava lontano Meng Hao. C'era una differenza, che conosceva perfettamente, tra far sì che la statua si limitasse a proteggere Meng Hao e far sì che lo portasse in giro. Erano due cose completamente diverse.


La prima richiedeva una risposta passiva, l'altra richiedeva di effettuare delle azioni!


“Lui... lui può controllare davvero il Guardiano del Dao del Clan!!” Il Settimo Patriarca stava ansimando. Ora che conosceva la situazione al completo, la sua mente vorticava e si dimenticò completamente dei membri che stavano violando le regole del clan. Guardò Meng Hao con occhi scintillanti e non poté fare a meno di lasciarsi travolgere dalla crescente idea che Meng Hao sarebbe stato un futuro pilastro del clan.


Mentre Meng Hao avanzava, aprì la borsa da trasporto che era appartenuta all'uomo appena ucciso. Controllò il suo contenuto con il suo senso divino, trovando una buona quantità di pietre dello spirito e di giada Immortale. C'erano anche molti elisir medicinali, e persino alcuni contenitori di giada. Uno di questi era nero e l'espressione sul volto di Meng Hao si raggelò mentre lo prendeva in mano per controllarlo.


“Era un Anziano del Clan Fang!” mormorò. Il medaglione di controllo che teneva in mano era un simbolo di appartenenza del clan, il quale rivelava che l'uomo di pochi momenti prima era decisamente uno degli anziani del Clan.


Del resto, questa era la terra degli antenati del Clan Fang. Fang Xiushan voleva Meng Hao morto più di ogni altra cosa, ma non avrebbe mai permesso ad un esterno di entrare nella terra degli antenati. Non sarebbe mai stato in grado di sopportare le conseguenze di quel gesto.


Secondo i suoi calcoli, quando si parlava di uccidere Meng Hao, ridurre i rischi e le conseguenze era soltanto una questione di usare saggiamente la linea di sangue.


Dopo aver afferrato il medaglione identificativo dalla borsa di trasporto e averlo gettato di lato, Meng Hao recuperò una scatola di giada. Scintillò di una luce brillante ed emanava un forte qi Immortale.


Dopo averla aperta, iniziò ad ansimare e i suoi occhi scintillarono brillanti.


Dentro la scatola di giada c'era una piccola campana realizzata completamente in giada. Era squisitamente bella e il qi Immortale circolava intorno ad essa. Meng Hao la riconobbe immediatamente come un tesoro Immortale di altissima qualità. Era decisamente un oggetto straordinario.


Prese la piccola campana e la tenne in mano. Quindi inviò un po' del suo qi Immortale proveniente dal suo meridiano Immortale, facendole emettere un suono vibrante. Questa volò in alto sopra la sua testa, crescendo fino a tre metri e ruotando intorno a lui, emettendo contemporaneamente svariati simboli magici.


Ne emerse immediatamente una intensa pressione.


Gli occhi di Meng Hao scintillarono e prese un respiro profondo.


“Per quanto riguarda i tesori immortali, questa campana è sicuramente di altissima qualità! " Poteva percepire la forza Immortale che emanava la campana e i suoi occhi scintillarono mentre aprì la bocca e inspirò. In risposta, la campana si rimpicciolì e mutò in un raggio di luce che scattò nella bocca di Meng Hao per posizionarsi all'interno del suo meridiano Immortale.


Immediatamente, il suo intero corpo si riempì del rintocco di una campana. La campana iniziò ad emettere una luce brillante e, nello stesso momento, il suo meridiano Immortale divenne più solido.


Lo spirito di Meng Hao ne venne immediatamente risollevato. Quello che non sapeva, era che la campana Immortale era un dono preparato da Fang Xiushan per l'Anziano del Clan. Sebbene non fosse un tesoro Antico, era un tesoro Immortale di qualità estremamente alta, e se fosse stato rifinito sarebbe diventato qualcosa di più simile ad un tesoro della Sfera Antica.


I tesori Antichi erano rari, e spesso i vari Esperti della Sfera Antica nemmeno li possedevano. Nonostante l'uomo fosse un Anziano del Clan Fang, aveva spento soltanto una lampada e di conseguenza non si era qualificato per ottenere dei tesori Antichi dal clan.


Ad essere sinceri, qualche anno prima Fang Xiushan aveva speso abbastanza risorse per ottenere la piccola campana. Tuttavia, pur di riuscire ad uccidere Meng Hao, aveva impiegato ogni cosa a sua disposizione.


“Era un Anziano, e tutto ciò che aveva era solo questo oggetto magico?” Meng Hao era scettico, ma alla fine si ricordò degli oggetti magici che si erano frantumati al momento della sua morte.


“Sembra che ci siano molti aspetti peculiari nella Sfera Antica,” pensò. Ispezionò i rimanenti contenitori di giada nella borsa da trasporto quando, improvvisamente, il suo sguardo si fermò su uno di questi. Dopo un’ulteriore ispezione, la sua faccia si oscurò.


Quel contenitore tracciava la linea di sangue. Poteva chiaramente vedere nove punti di luce, uno dei quali lo rappresentava. Gli altri otto erano allargati in tutte le direzioni, e stavano tutti convergendo su di lui.


Il più vicino non era poi così lontano.


“Così hai mandato nove persone ad uccidermi.” Gli occhi di Meng Hao erano come ghiaccio mentre mandava un po' della sua volontà divina a fermare sul posto il guerriero di terracotta, quindi cambiò direzione. Improvvisamente, questo iniziò a lanciarsi nella direzione del punto di luce più vicino a Meng Hao.


“Non c'è bisogno che veniate a cercarmi,” disse Meng Hao. “Arrivo io da voi!” Rimase seduto a gambe incrociate sulla testa della statua, gli occhi ribollenti di intento omicida. Le sue pupille scintillarono di una intensa luce come una lama di rasoio affilata.


In quel momento, la sua intera persona ribolliva del desiderio di uccidere.


Non avrebbe mai osato uccidere qualcuno all'interno dello stesso Clan Fang. Sarebbe stata una violazione delle regole del clan. Tuttavia, in questo luogo... non aveva più scrupoli. Visto che queste persone erano giunte fin lì per ucciderlo, allora poteva rendergli il favore, uno alla volta!


“Questo posto non si aprirà per almeno due mesi. C'è abbastanza tempo per farmi divertire con voi, gente!” Un potente intento assassino lampeggiò nei suoi occhi, mentre l'aura omicida che lo circondava divenne più forte.


Più in alto, il Settimo Patriarca lo seguiva dappresso, la sua eccitazione e l'interesse in Meng Hao che crescevano.


Il guerriero di terracotta si muoveva con incredibile velocità, tale da provocare delle esplosioni. Scattava in avanti, come a perforare l'aria della terra degli antenati.


Meng Hao sedeva su di esso a gambe incrociate, i capelli che frustavano mentre il vento potente schiaffeggiava il suo vero corpo fisico Immortale.


Circa a cinquecento chilometri davanti a lui, un raggio di luce solcava l'aria, e dentro di esso c'era un giovane uomo in abiti neri. Nonostante sembrasse giovane, qualcosa nel modo in cui aggrottava le sopracciglia lo faceva sembrare come in possesso di una volontà antica.


Era circondato da nove lampade, le quali gli ruotavano intorno. Proprio come l'altro uomo, otto erano accese e una era spenta. Queste Lampade dell'Anima non sembravano reali ma illusorie.


Il suo passaggio provocava distorsioni in cielo e a terra, e teneva le mani unite dietro la schiena mentre procedeva.


La sua espressione era calma, ma un vigile bagliore poteva essere visto nel profondo dei suoi occhi.


“Non riesco a credere che uno di noi sia morto….” sussurrò, i suoi occhi lampeggiarono. “Tutto quello che dobbiamo fare è uccidere qualcuno della generazione Giovane, eppure qualcuno è già morto… Inoltre, non è stato ucciso da qualcosa di pericoloso emerso dalla terra degli antenati. È morto poco tempo dopo essere entrato in contatto con il membro della generazione Giovane.” Uno strano bagliore apparve negli occhi dell'uomo. Pochi momenti prima, mentre stava osservando il contenitore di giada, uno dei punti di luce era svanito, lasciandolo sconvolto.


“Nessun dubbio che Fang Xiushan abbia voluto che nove di noi arrivassero fin qui. Questo Giovane... deve nascondere qualche incredibile segreto!


“Quale che sia questo segreto, gli ha permesso di uccidere un coltivatore della Sfera Antica con già una Lampada dell'Anima spenta, quando lui non è nemmeno nella Sfera Immortale!


“Tuttavia, qualsiasi metodo stia usando, non potrà impiegarlo ancora a lungo” Un freddo bagliore apparve negli occhi del giovane uomo e le sue pupille scintillarono di bramosia. Alzò la sua mano destra e mandò un po' del suo senso divino nel contenitore di giada in esso contenuto. Quindi, il suo voltò cambiò espressione si fermò immediatamente.


“Non può essere vero,” pensò, accigliandosi. “Ha cambiato direzione, e ora si sta dirigendo verso di me... guarda come si muove veloce! Anche un un vero corpo fisico Immortale non dovrebbe essere in grado di muoversi così!” Il giovane uomo esitò.


“È soltanto una vuota manifestazione di forza, un bluff? Sta soltanto cercando di spaventarmi, oppure... la sua tecnica segreta gli dà una fiducia tale da farlo pensare di essere in grado di uccidermi?” Gli occhi dell'uomo lampeggiarono alcune volte prima di riempirsi di determinazione.


“Non importa. Basta solo che controlli la situazione da una certa distanza per verificare se sta facendo scena o meno.” Così dicendo, il giovane uomo galleggiò a mezz'aria, guardando freddamente più lontano mentre aspettava che Meng Hao si avvicinasse.


Stava agendo cautamente, ed era pronto a scappare alla massima velocità se necessario. Tenne la sua base di coltivazione in rotazione, assicurandosi che fosse al picco del potere e pronta.


Dopo che fu passato abbastanza tempo da far consumare un bastoncino di incenso, si sentì un suono rombante provenire da lontano. Ogni cosa iniziò a tremare.


Persino le condizioni del cielo cambiarono: le nuvole si agitarono, e infiniti lampi di luce danzarono.


Gli occhi del giovane uomo si spalancarono e mandò il suo senso divino a ispezionare l'area davanti a sé. Fu a quel punto che un tremore gli percorse il corpo e i suoi occhi si spalancarono per lo stupore. Non riusciva nemmeno a respirare e gli occhi gli uscirono dalle orbite come se qualcuno lo strangolasse. La sua mente fu riempita da un ronzio, come se qualcuno lo avesse colpito sulla cima della nuca.


Arretrò barcollando, ansimante, con il volto pallido.


“Quello... quello...” Non osava credere a quello che vedeva. “Cos'è quello!?!?”


Decine di migliaia di metri più in alto nel cielo, le nuvole si separarono mentre appariva un’enorme statua. Era alta migliaia di metri e faceva scansare le nuvole mentre arrivava.


La sua energia era scioccante e praticamente impossibile da descrivere!


La sua velocità era incredibile e scatenava delle fiamme che lambivano l'aria intorno al guerriero di terracotta. Era come una stella cadente!


Meng Hao sedeva a gambe incrociate in cima al guerriero di terracotta, gli occhi lampeggianti di intento omicida. Sembrava una spada che si rifiutava di essere rinfoderata prima di aver versato del sangue!


RUMMMBLLLLE!


Enormi suoni rombanti riempirono l'aria mentre il guerriero di terracotta urlava attraverso l'aria diretto verso il giovane in abiti neri. Mentre si avvicinava, l'aura di un Eccelso dello Pseudo-Dao si increspò in tutte le direzioni, scuotendo ogni cosa.


Gli occhi del guerriero di terracotta erano freddi e senza emozioni, e reggeva uno spadone nelle sue mani. Quando il giovane uomo lo vide, il suo volto rimase senza sangue.


“E' il Guardiano del Dao della terra degli antenati!”


“La sua aura è quella di un Eccelso dello Pseudo-Dao!!”


“Come... come è possibile? Lui... lui controlla il Guardiano del Dao!?!?” La nuca del giovane uomo in abiti neri stava tremando così tanto che sembrava stesse per esplodergli la testa. Sconcertato e impaurito, non ebbe nemmeno il tempo di pensare. Si voltò immediatamente e impiegò tutto il potere che riuscì a radunare in un disperato tentativo di fuga.


In quel momento maledì il fatto di essere riuscito a spegnere soltanto una lampada. Maledì il fatto di non essere abbastanza veloce. Maledì il fatto di essere stato tanto presuntuoso da essere rimasto ad aspettare l'arrivo del suo avversario.


Improvvisamente gli fu chiaro il perché l'altro Anziano della Sfera Antica era morto!!!


“Dannazione a te, Fang Xiushan!! Non posso credere che tu ci abbia mandati ad uccidere un mostro che può controllare il Guardiano del Dao! Tu... tu non ci hai mandati ad ucciderlo... ci hai mandati perché fosse lui a poter uccidere noi!!” Il cuore del giovane uomo in abiti neri stava battendo forte e il suo volto era pallido come la morte. Tanto spaventato da essere fuori di testa a causa del senso di crisi mortale, l'uomo ruggì, sputando sangue e usando tutte le magie segrete che conosceva per tentare di sfuggire.
                                



