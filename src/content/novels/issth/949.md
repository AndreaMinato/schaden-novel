---
title: Capitolo 949 - La pericolosa Terra degli Antenati!
pubDate: 2025-03-17T11:17:35.018Z
tags:
    - issth
---


Nessuno all’esterno poteva vedere cosa stesse accadendo nella Terra degli Antenati.


Né il Grande Anziano né il padre o il nonno di Fang Wei potevano vedere cosa stesse accadendo. Il Grande Anziano non stava mentendo quando aveva spiegato questo punto. Era letteralmente impossibile per chiunque osservare l’interno della Terra degli Antenati.


Nel Clan Fang, tutto procedeva come al solito, eccetto il fatto che i membri del clan della linea di sangue diretta erano molto nervosi. Fang Xi era incredibilmente giù di morale ed era molto preoccupato per Meng Hao.


La Divisione del Dao dell’Alchimia aveva ricevuto la notizia che Meng Hao era entrato nella Terra degli Antenati, sottoponendosi così ad una prova del fuoco e a causa di ciò anche loro diventarono estremamente ansiosi. Infatti, i diciotto alchimisti di 8°grado andarono tutti di persona a parlare con il Grande Anziano.


Ne scaturì un’enorme discussione che poi si concluse con gli alchimisti di livello 8°grado che uscivano dal palazzo ancestrale furiosi. Poco dopo, la Divisione del Dao dell’Alchimia annunciò che non avrebbero più prodotto elisir per il clan fino a quando Meng Hao non fosse tornato sano e salvo.


Non appena si diffuse la notizia, l’intero clan ne rimase sconvolto. Il Grande Anziano poi andò personalmente alla Divisione del Dao dell’Alchimia per rendere omaggio all’Anziano Elisir, eppure l’Anziano Elisir rifiutò di riceverlo.


Fu a questo punto che i membri della linea di sangue di Fang Wei iniziarono a realizzare quanto fosse radicata all’interno del clan la posizione di Meng Hao. Aveva raggiunto un tale livello di potere all’interno del clan che iniziarono a sentire la paura che cresceva dentro di loro.


La Divisione del Dao dell’Alchimia era decisamente il bastione di supporto di Meng Hao all’interno del clan!


Tutta questa situazione era un grave errore che aveva commesso Fang Xiushan. L’unica cosa che poteva fare era spendere vaste risorse per placare la rabbia e l’insoddisfazione che gli Anziani della sua linea di sangue provavano riguardo le perdite che avevano sofferto.


Tuttavia, Fang Xiushan aveva ancora speranza. Se Meng Hao fosse morto, allora la Divisione del Dao dell’Alchimia non si sarebbe opposta al clan solo per un cadavere. Tutto si sarebbe risolto e suo figlio, Fang Wei, sarebbe diventato ancora una volta il Prescelto numero uno del clan e la sua linea di sangue sarebbe stata finalmente in grado di sorpassare la corrente linea di sangue diretta!


Però, le sue speranze… vennero rapidamente distrutte a causa di quello che successe in seguito.


Fang Wei era al momento sigillato in meditazione isolata nella sua camera segreta. Fang Xiushan sedeva a gambe incrociate all’esterno, la sua faccia era un groviglio di incredulità mentre guardava il cristallo che aveva in mano.


All’interno del cristallo c’era un’immagine della Sala dei Contenitori dell’Anima. In quel posto, innumerevoli contenitori di giada che rappresentavano le vite dei membri del Clan Fang erano in mostra.


Se un membro del clan fosse morto, il contenitore di giada corrispettivo a quella persona si sarebbe distrutto, notificando immediatamente l’accaduto al clan, il quale avrebbe poi investigato.


Alcuni momenti fa, Fang Xiushan stava osservando il contenitore di giada di Meng Hao, il quale si trovava in mezzo a tutti gli altri innumerevoli contenitori di giada.


Tempo fa, quando Meng Hao era tornato al clan e aveva ottenuto un medaglione di controllo di giada, aveva inoltre lasciato un Contenitore dell’Anima nella Sala dei Contenitori dell’Anima. Al momento, brillava di una luce luminosa, non era danneggiato nemmeno leggermente.


Su uno scaffale più in alto c’erano i contenitori della vita di tutti i membri del clan al Reame Antico. In questo istante, uno di quei contenitori dell’anima aveva emesso un suono incrinato e poi si distrusse. Questo evento attirò immediatamente molta attenzione, facendo partire così un’indagine.


La distruzione del contenitore di giada fece martellare il cuore di Fang Xiushan.


Aveva pagato un caro prezzo per pagare nove Anziani al Reame Antico affinché entrassero nella Terra degli Antenati per uccidere Meng Hao.


“Che è successo lì dentro!?!?” pensò, ansimando. “Un Anziano del Reame Antico… è morto? Come!?!?”


“Ancora peggio, quel dannato figlio di puttana è ancora vivo!” Non riusciva ad immaginare cosa fosse potuto succedere nella Terra degli Antenati.


Il clan avviò un’investigazione approfondita riguardo la morte dei membri al Reame Antico. Fortunatamente per Fang Xiushan, precedentemente aveva fatto in modo che tutti i nove esperti, che erano entrati nella Terra degli Antenati, risultassero essere andati via dal pianeta per svolgere delle missioni per il clan.


Tuttavia, questo avrebbe rallentato le indagini del clan per poco tempo. L’investigazione rigorosa avrebbe rivelato delle tracce prima o poi.


“Probabilmente è morto a causa di qualche situazione pericolosa nella Terra degli Antenati,” pensò Fang Xiushan. “Non è stato altro che un incidente…  non ci vorrà molto prima che quel dannato figlio di puttana sia morto nel corpo e nello spirito!” Intento omicida brillò nei suoi occhi, non vedeva l’ora di guardare il contenitore della vita di Meng Hao distruggersi.


“Quando il piccolo figlio di puttana sarà morto e Wei’er raggiungerà la vera Ascensione Immortale, allora… non importerà più anche se le persone dovessero scoprire la verità. In quel momento, non avrà più importanza. La morte di Fang Hao sarà di poca importanza per il clan!”


Fang Xiushan prese un profondo respiro e i suoi occhi si riempirono di vene piene di sangue.


Nel frattempo, nella Terra degli Antenati del Clan Fang, il giovane uomo vestito di nero stava inveendo con indignazione contro Fang Xiushan mentre scappava terrorizzato.


“Che bastardo!” pensò. “Che inganno! Due mesi? Devono passare ancora due mesi… prima che questo posto si apra e io ne possa uscire. C-che cosa faccio?” La faccia del giovane uomo era di un bianco pallido mentre scappava. Dietro di lui, riecheggiavano rimbombi, che poi perforavano le sue orecchie arrivando dritti al suo cuore.


Più indietro, la statua di Meng Hao era avvolta dalle fiamme mentre inseguiva il giovane uomo. Meng Hao sedeva a gambe incrociate su di essa e mentre si avvicinavano, i suoi occhi tremarono con intento omicida.    


La distanza tra loro si accorciò. 30.000 metri. 25.000 metri. 15.000 metri. 10.000 metri…


A quel punto il giovane uomo vestito di nero stava virtualmente impazzendo, era pronto a sorpassare ogni suo limite. Si girò sul posto, eseguì un incantesimo e fece roteare rapidamente tutte e nove le sue Lampade dell’Anima, le quali in seguito si lanciarono contro Meng Hao.


Stava attaccando con le Lampade dell’Anima che contenevano la sua forza vitale. Da questo, poteva essere visto quanto fosse impazzito e disperato.


Quando le otto lampade accese e la singola spenta si avvicinarono a Meng Hao, la statua di Meng Hao sollevò il suo spadone e l’aura esplosiva di un Quasi- Eccelso del Dao si propagò con furia all’esterno.


“Lascialo in vita,” disse all’improvviso Meng Hao.


Immediatamente, il soldato di terracotta passo il suo spadone dalla sua mano destra alla sinistra. Poi, la sua mano destra venne lanciata in avanti per afferrare il giovane uomo vestito di nero.


All’istante, ogni cosa nell’area smise di muoversi, come all’inizio. Il giovane uomo vestito di nero era bloccato sul posto, il suo corpo era rigido e immobilizzato. La sua coscienza iniziò a svanire.


Si innalzò un potere a cui era impossibile resistere o combattere, sembrava circondare l’intero cielo. Di fronte al soldato di terracotta, il giovane uomo vestito di nero con la sua singola Lampada dell’Anima spenta era come un insetto.


Quando l’enorme mano del soldato di terracotta raggiunse le nove Lampade dell’Anima, sembrava quasi come se fosse su un altro piano di esistenza. Ci passò direttamente attraverso e, con sorpresa e disperazione del giovane uomo vestito di nero, si chiuse intorno a lui in un battito di ciglia. Mentre la mano si serrava, suoni crepitanti poterono essere sentiti mentre molte delle ossa del giovane uomo venivano distrutte.


Dopo averlo afferrato, il mondo tornò alla normalità. L’aria iniziò a muoversi ancora una volta e il suono delle urla del giovane uomo vestito di nero riecheggiò in ogni direzione.


Sangue venne spruzzato dalla sua bocca e un dolore intenso inondò il suo corpo. Era completamente bloccato nella mano del soldato di terracotta, la sua base di coltivazione si dissipò facendolo diventare debole come un mortale. Tremò e lo sconforto riempì i suoi occhi, insieme alla paura di morire.


“Fang Xiushan!” urlò. “Non ti perdonerò per questo anche se dovessi diventare un fantasma!” Al momento, odiava Meng Hao, ma odiava ancora di più Fang Xiushan.


“E tu, Fang Hao,” ululò, “se non fosse per il Guardiano Dao del nostro clan, ti avrei già ucciso… sarebbe facile come schiacciare a morte una gallina.” Sangue colava dalla sua bocca e i suoi occhi brillavano dell’odio che provava per Meng Hao.


“Al momento,” disse Meng Hao, la sua faccia calma. “Ti potrei schiacciare a morte ancor più facilmente rispetto ad una gallina.”


Con occhi vacillanti, eseguì uno strano incantesimo con la sua mano destra. Improvvisamente, numerosi simboli magici apparvero sulla sua mano.


I simboli magici tremarono, alcuni bianchi e alcuni neri. Sembrava quasi come se la sua mano fosse diventata bianca e nera.


Un’aura bizzarra si materializzò intorno a lui, sembrava formare un flusso di qi che convergeva sulla sua mano per poi fondersi con i simboli magici. Presto, tutto quanto nell’area sembrò bianco e nero.


La mano di Meng hao tremò, anche se nessuno che avesse assistito alla scena sarebbe stato in grado di dirlo, nemmeno il Settimo Patriarca in alto a mezz’aria. Tutto quello che poteva dire è che i simboli magici bianchi e neri nella mano destra di Meng Hao contenevano l’aura di qualche tipo di Essenza.


Questa era… la Sesta Maledizione dei Sigillatori del Demone!


Meng Hao la aveva acquisita dalla spada nelle Rovine dell’Immortalità, la quale conteneva l’aura della Sesta Maledizione. Aveva contemplato in continuazione l’illuminazione riguardo la Maledizione, ora stava cercando di utilizzarla. Tuttavia, la magia era troppo difficile e anche se riusciva a completarne il rilascio, non era mai riuscito a lanciarla con successo.


La causa di questo era dovuta per la maggior parte al fatto che non aveva mai avuto dei bersagli appropriati su cui esercitarsi, al momento però, aveva proprio il bersaglio vivente richiesto di fronte a lui.


I suoi occhi brillarono di una strana luce mentre la sua mano destra improvvisamente si stabilizzò, per poi puntarla verso il giovane uomo vestito di nero. Immediatamente, i simboli bianchi e neri si fusero insieme e si lanciarono contro il giovane uomo. 


Gli occhi dell’uomo si spalancarono, ma non era in grado di opporre resistenza. I simboli magici tremarono mentre andavano a colpire la sua fronte, per poi iniziare a penetrare il suo corpo.


Meng Hao guardò attentamente per la durata di alcuni respiri. La faccia del giovane uomo vestito di nero si distorse e delle vene apparvero all’improvviso sulla sua fronte. In seguito emise un urlo miserabile.


Quel suono fece sussultare persino il Settimo Patriarca.


Un dolore indescrivibile inondò il giovane uomo; si sentiva come se la sua anima fosse in procinto di essere consumata e il suo corpo fatto in pezzi. Presto, le sue urla si trasformarono in qualcosa che sembravano come le grida di un animale.


La scena durò cinque attimi di respiro, dopo di che il corpo del giovane uomo esplose all’improvviso in una nuvola di sangue e interiora. Era morto, nel corpo e nello spirito.


Nell’aria, il Settimo patriarca rimase a bocca aperta. Quando il suo sguardo si riposò su Meng Hao, i suoi occhi gradualmente iniziarono a riempirsi di ammirazione.


“Alquanto spietato,” pensò. Secondo lui, il temperamento di Meng Hao era in verità molto simile al suo.


Meng Hao si accigliò e poi sospirò.


“Un altro fallimento. Forse non la sto usando correttamente.” Ripensò al modo in cui il Sigillatore del Demone della Sesta Generazione aveva usato la Maledizione della Vita e della Morte e a come tutte le creature che aveva maledetto avessero perso il controllo sulle loro vite e sulle loro morti. Quelle creature… erano diventate essenzialmente come marionette nelle mani del Sigillatore del Demone della Sesta Generazione.


Nello stesso momento in cui il giovane uomo morì, Fang Xiushan era seduto nel Palazzo degli Antichi del Clan Fang. La sua faccia era pallida mentre vedeva… un altro contenitore della vita distruggersi.


“Impossibile! Questo è impossibile! La Terra degli Antenati è semplicemente troppo pericolosa!!” Fang Xiushan stava tremando e i suoi occhi erano iniettati di sangue.                                   



