---
title: Capitolo 95 - Acquazzone, un Freddo Incantesimo
pubDate: 2025-03-17T11:17:34.775Z
tags:
    - issth
---


Meng Hao rimase a guardare, annichilito, con la mente fissa sullo spettacolo agghiacciante di fronte  a lui. Era superiore a tutte le cose bizzarre e scioccanti che aveva visto in tutta la vita. Si sentiva come se non fosse nemmeno in grado di pensare. Non poteva che guardare, immobile.


Patriarca Affidabilità, in realtà, era una gigantesca tartaruga nera e lo Stato di Zhao esisteva sulla terra sopra la sua schiena!


Lui stesso aveva vissuto sulla schiena del Patriarca per venti anni. Nessuna sorpresa che si chiamasse “affidabilità”. Tutto lo stato si affidava a lui. Coltivatori e mortali facevano affidamento su di lui!


Dopo essere stato sigillato al centro della terra, era caduto in un sonno profondo, ma era riuscito a far fuoriuscire un piccolo frammento della sua volontà, che aveva tentato di distruggere il ricordo della Setta del Sigillo del Demone.


Ora aveva senso che la Setta dell’Affidabilità fosse stata chiamata in passato Setta del Sigillo del Demone, anche se erano in pochissimi a ricordarsene. E aveva senso che fosse definita come una setta malvagia e avesse delle lotte intestine così brutali.


Il corpo che conteneva il frammento della sua volontà aveva praticato la Coltivazione fino a raggiungere la fase della Recisione dello Spirito, ma il suo corpo fisico… quanto era davvero potente?


C’erano ancora tante cose che Meng Hao non capiva. Se Patriarca Affidabilità era davvero così potente, perché non era riuscito a salvarsi dall'inizio? Sarebbe morto se lui non fosse apparso? Perché doveva assorbire il potere di quei Coltivatori, se il suo corpo vero e proprio era così forte?


Anche i tre Coltivatori dell’Anima Pseudo Nascente, sollevati assieme alla terra che conteneva lo Stato di Zhao, fissavano atterriti la scena. Le loro menti tremavano, espressioni attonite riempivano i loro volti. Non riuscivano a provare alcunché, nemmeno la paura. Non potevano che fissare il vuoto di fronte a sé, incapaci di credere ai loro occhi.


Anche Lord Rivelazione era senza parole mentre guardava la grandissima testa. Era così grande da non riuscire a vedere da un lato all'altro. La paura iniziò a brillare nei suoi occhi; come poteva immaginare che il Patriarca Affidabilità, che aveva maledetto e invitato a duellare con lui… fosse davvero così?


Mentre la voce del Patriarca risuonava, le parole colpirono Lord Rivelazione come colpi di pugnale, e spensero qualunque suo desiderio residuo di combattere. Il corpo tremava, la testa era intorpidita.


Patriarca Affidabilità non aveva bisogno di colpire. Ora che era apparso davvero, aveva fatto un po’ di pressione su Lord Rivelazione, facendolo tremare. Lord Rivelazione si sentì come se il suo sangue avesse smesso di scorrere. L’illuminazione del Dao, che aveva ottenuto con la sua Recisione dello Spirito, collassò. Era debole come un insetto. Patriarca Affidabilità avrebbe potuto schiacciarlo con un solo respiro.


La pressione emessa dalla gigantesca testa fece seccare la bocca di Lord Rivelazione. Nonostante la sua eccezionale base di Coltivazione, stava sudando freddo. La Campana della Rivelazione al suo fianco non lo confortava minimamente. Persino il Senso Spirituale emesso dall'Immortale dell'Alba non gli dava alcun senso di sicurezza.


Ora capiva perché Patriarca Affidabilità non avesse prestato alcuna attenzione a lui quando aveva parlato dell’Immortale dell'Alba. Con un corpo tale era chiaro perché non l’avesse fatto.


E adesso sapeva anche perché Patriarca Affidabilità non temesse l’Immortale dell'Alba…


Ed era ancora più incredibile che in tutti i testi antichi che aveva studiato, lo Stato di Zhao era esistito per un lungo, lunghissimo periodo di tempo. Cosa era esistito per primo, Patriarca Affidabilità o lo Stato di Zhao?


Se fosse stato il secondo, sarebbe stato più facile da accettare. Ma se fosse stato il primo… solo pensarci faceva tremare Lord Rivelazione tanto da fargli credere che la sua pelle stesse per esplodere.


“Allora, combattiamo?” Le parole di Patriarca Affidabilità rimbombarono come tuoni, facendo volare Lord Rivelazione all'indietro di molte centinaia di metri. Il sangue sgorgò dalla sua bocca. La Campana sembrava ora completamente ordinaria: era coperta di crepe e fratture.


“No… non c’è bisogno di combattere,” disse bruscamente Lord Rivelazione, pallido in volto. “Io della giovane generazione stavo solo scherzando. Patriarca… Signore… vi prego, non offendetevi…” Gli enormi occhi di Patriarca Affidabilità lo fissarono direttamente. Tremò.


“Senza i colpi delle tue mani non sarei stato capace di emergere. Quei maledetti bastardi mi sigillarono anni fa; solo recentemente il sigillo si è indebolito. Per superarlo completamente, tuttavia, avevo bisogno di caricare ancora un po’ la mia base di Coltivazione. Poi, mentre procedevo, qualcuno ha rilasciato il potere della Recisione dello Spirito. Questo è bastato a spezzare ancora un po’ il sigillo e mi ha permesso di emergere!” La sua voce esplose in tutte le direzioni. Quando Meng Hao udì quelle parole, il suo corpo prese a tremare.


“Originariamente, pensavo di usare la poca Coltivazione rimasta per spezzare il sigillo. Ma la Coltivazione dei mortali ed io non andiamo d’accordo. Anche con la mia conoscenza delle Sacre Scritture dello Spirito Sublime non sono riuscito a superare il prossimo livello della Separazione dello Spirito. Proprio quando stavo per compiere il passaggio finale, un piccolo bastardo pieno di odio mi ha ingannato. Dannazione, siete tutti bastardi, voi della Setta del Sigillo del Demone! Rubare l’energia spirituale che mi serviva per spezzare il sigillo, rubare la mia lampada demoniaca…” Emise un ruggito. Meng Hao voleva scappare: sapeva esattamente di chi stesse parlando il Patriarca.


“Hai fatto molto, molto bene. Per fortuna hai attaccato e spezzato il mio sigillo. Devo ripagarti, ora.”


Alle parole di Patriarca Affidabilità, Lord Rivelazione sobbalzò. La sua espressione cambiò in una di pura gioia. Come poteva immaginare un esito così fortunato? Mentre si chinava a mani giunte, Patriarca Affidabilità aprì di nuovo la bocca e velocissimo lo ingoiò intero.


Lord Rivelazione e la sua Campana furono inghiottiti in un istante!


Meng Hao udì il rumore della masticazione provenire dalla bocca di Patriarca Affidabilità, ma nessun urlo. Iniziò a respirare più faticosamente. Conosceva l’irragionevolezza del Patriarca. Arretrò senza rendersene conto. D'improvviso, la testa del Patriarca si voltò a guardarlo. Si fermò a molte centinaia di metri da lui, fissandolo in silenzio.


Meng Hao forzò un sorriso. Non credeva a tutto quello che il Patriarca aveva detto a Lord Rivelazione, ma non era nemmeno privo di fiducia. Dalla sua esperienza, la maggior parte delle cose che aveva detto erano false.


“Congratulazioni per essere emerso dalla reclusione, Patriarca. La vostra potenza è imbattuta. Voi…”


“Hai paura, adesso che sai la verità?” La voce del Patriarca esplose come un tuono e fissò Meng Hao. Era così forte da essere quasi assordante. Meng Hao tossì del sangue.


“Voi della Setta del Sigillo del Demone siete tutti dei bastardi,” disse lentamente Patriarca Affidabilità, guardando fisso il giovane. “Quei vecchi lo erano e lo sei anche tu, ragazzino. Mi avete ingannato tutti. Lasciamo stare, però. Sei membro della Setta dell’Affidabilità, dopotutto. Permettimi di farti dono di…” mentre il Patriarca parlava, il cranio di Meng Hao si faceva freddo. Pensò a quello che era appena accaduto con Lord Rivelazione e la sua mente prese a correre mentre pensava a cosa fare.


Improvvisamente una scintilla d’ispirazione lo colpì mentre ricordava qualcosa.


Quello che la giovane Guyiding Triplice Pioggia gli aveva detto nel Mare del Nord.


“Fratellone, la sua aura… è sotto i tuoi piedi. Non provocarlo… ricorda… il grande sentiero del Sigillo del Demone, simile ad un testo sacro.”


Allora Meng Hao non aveva compreso le sue parole, ma d’improvviso ci era riuscito. Quella cosa sotto i suoi piedi non era altro che il Patriarca in persona!


Non provocarlo… Ricorda… il grande sentiero del Sigillo del Demone, simile ad un testo sacro.


“Non provocarlo…” la mente di Meng Hao esplose come un fulmine. Nel frattempo Patriarca Affidabilità smise di parlare.


“… benedirti con la buona sorte. Devo ripagarti!”


Appena smise di parlare, Meng Hao sollevò la mano e colpì la propria borsa. La Giada del Sigillo del Demone apparve nella sua mano.


Un forte vento lo colpì in faccia. Non appena cessò, la testa di Patriarca Affidabilità era a meno di nove metri da lui.


Era così grande che non riusciva a vederne la fine. Non vedeva che la sua pelle nera e un gigantesco occhio, grande come una città, ma apparentemente affaticato.


“Antico Dao,” disse frettolosamente Meng Hao, recitando la prima frase della Giada del Sigillo del Demone. “Desiderio Ostinato di Sigillare i Cieli; Bontà per Tutti sulle Montagne; la Tribolazione del Dao Deve Arrivare alle Nove Montagne e i Nove Mari; il mio Destino è l'Aeon!”


Mentre le parole lasciavano la sua bocca, Patriarca Affidabilità sollevò la sua enorme testa ed emise un potente ruggito. Strisce di energia apparvero nell'aria. Un simbolo mistico a nove lati apparve sulla sua fronte. Sembrava molto antico e inciso in profondità. Lampeggiò per un attimo, e il suo corpo tremò.


“Basta! Maledetta sia la Scrittura del Sigillo del Demone e maledetta sia la Setta!”
Un’espressione feroce apparve sul suo volto mentre emetteva un altro ruggito. Poi fissò Meng Hao: il suo cuore batteva forte mentre rispondeva al suo sguardo.


“Quei bastardi sono stati troppo crudeli,” pensò Patriarca Affidabilità. “Il sigillo è spezzato, ma il suo marchio è inciso nel mio spirito e mi costringe ad essere il protettore del Dao del nono Sigillatore di Demoni. Non può essere! La Setta del Sigillo del Demone ha commesso dei crimini contro i Cieli, ed è stata, per questo, tartassata dalla sventura. Capirono che, secondo il Dao dei Cieli, il nove è un numero sacro e importante. Sapevano che la più grande opposizione dei Cieli sarebbe venuta assieme al Nono Sigillatore di Demoni. Hanno preso delle precauzioni. Volevano che io fossi il Protettore del Dao per lui, ma… questo ragazzino è della fase di Condensazione del Qi! Come potrebbe essere il mio maestro? Quei bastardi! Ho cambiato il nome da Setta del Sigillo del Demone a Setta dell’Affidabilità e creato regole per spingere i discepoli a combattersi tra loro, tutto questo nella speranza che qualcuno come Meng Hao non apparisse mai!”


Una nebbia cominciò ad emergere dal Mare del Nord, che era anch'esso parte delle terre che riposavano sulla schiena del Patriarca. Una barca apparve magicamente nella bruma. Il vecchio e la bambina stavano in piedi sulla prua, guardando in alto verso il Patriarca. Giunsero le mani e si chinarono a lui rispettosamente.


“Guyiding Triplice Pioggia porta i suoi rispetti a Patriarca Affidabilità,” disse la ragazzina. la sua voce, chiara e melodiosa, rimbombava con un tono leggero e spirituale.


“Tu sei dunque la pioggia senziente che cadde nel terzo mese dell’anno Yiding dell’antico calendario Gu. Cadesti sulla mia schiena… e diventasti un lago.”


La ragazzina sorrise e annuì. Poi fece un passo avanti, mandando un occhiolino a Meng Hao.


Il giovane prese un profondo respiro. Ora capiva, finalmente, il significato del suo strano nome.


Patriarca Affidabilità emise un freddo grugnito. Guardò la ragazzina e poi verso il cielo. Meng Hao seguì il suo sguardo e vide una figura indistinta, colorata di sangue.


La figura si chinò con le mani a coppa, per poi sparire.


Patriarca Affidabilità abbassò la testa un’ultima volta e guardò Meng Hao. “Bene, dunque, Meng Hao. Tieniti a distanza da me in futuro!” Soffiò con forza dalla bocca, facendolo volare in aria. Meng Hao fu spinto fuori dallo Stato di Zhao e atterrò sul bordo del grande buco che si era aperto nella terra.


“Maledetto! Non riesco nemmeno a guardarlo. mai nella mia vita lo riconoscerò come mio maestro. Io me ne vado, il più lontano possibile. Non mi troverà mai. Per quanto riguarda i tesori che mi ha rubato, va bene, può considerarli un pagamento. I nostri debiti sono saldati. Il mio cuore può riposare in pace e posso continuare a praticare la Coltivazione.” I suoi occhi lampeggiarono e si voltò. Meng Hao guardò la colossale tartaruga, che portava sulla schiena lo Stato di Zhao, trasformarsi in un enorme fascio di luce e sparire oltre l’orizzonte.


Sembrava dirigersi verso il Mare della Via Lattea. Forse era per quello che si parlava di un’isola leggendaria d’Immortali. Se qualcuno l’avesse cercata non l’avrebbe mai trovata. Ma chiunque ci avesse messo piede, avrebbe scoperto che si trattava, semplicemente, di una nazione di mortali.


Era, ovviamente, lo Stato di Zhao.


Passò del tempo e il cielo si fece di nuovo grigio. Meng Hao rimase in piedi a guardare il gigantesco buco, Poi guardò in silenzio verso la direzione in cui Patriarca Affidabilità si era allontanato.


Passò altro tempo e cominciò a piovere sempre più forte, cadendo nel grosso buco lasciato dalla Stato di Zhao. Tra qualche anno, sarebbe diventato un mare.


Meng Hao emise un lungo sospiro e ripensò ai giorni passati. Sembrava impossibile: solo pensarci gli parve una fantasia, quasi un sogno.


Lo Stato di Zhao era scomparso… Meng Hao si guardò intorno sotto alla pioggia, poi verso il cielo nebbioso. Contemplò la vita degli ultimi quattro anni.


“Ho iniziato come allievo…” mormorò. “La mia vita è come neve. Posso esistere solo in inverno. Desidero l’estate del mondo mortale, ma quella non è più la mia vita…” Dopo molto tempo si voltò. Circondato dalla pioggia, riprese un sentiero che lo allontanò ancora di più dalle sue radici. Era una figura solitaria, che sembrava fare parte di quella pioggia. Anche se un vento caldo e forte fosse soffiato su di lui, non avrebbe fatto nulla per disperderlo. Quella era la sua vita, ora.


La vita è fatta di un’esperienza dopo l’altra. La vita è l’insieme di molte esperienze. Esperienze diverse portano a vite diverse; se un vento freddo ti colpisce, diventerai neve. Se un calore forte ti colpisce, diventerai pioggia…


Qualunque cosa ti capiti, ti rende la persona che sei. È questo a rendere la vita magnifica.


“Dominio Meridionale, eccomi! Ma, prima di partire, devo raggiungere la Stabilità della Consistenza!” Mentre avanzava nella pioggia sollevò la testa e i suoi occhi brillarono forte.


Non avrebbe mai dimenticato il suo fortissimo desiderio di ottenere il potere che aveva subito sotto l’attacco del palmo di Lord Rivelazione. Solo un potente, in quel mondo, poteva essere invincibile.


“Aspetta un minuto, da dove veniva quella luce color sangue…?”


Con la mente piena di domande, s’allontanò e scomparve.


Fine del Libro 1 - Patriarca Affidabilità

Libro 2 - Attraverso il Dominio Meridionale

