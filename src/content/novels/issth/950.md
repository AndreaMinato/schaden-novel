---
title: Capitolo 950 - Ripulirlo Completamente!
pubDate: 2025-03-17T11:17:35.018Z
tags:
    - issth
---


Nel momento in cui morì il giovane uomo, un suono crepitante risuonò nella Sala dei Contenitori dell’Anima del Clan Fang nel Palazzo degli Antichi. Il suono attrasse immediatamente l’attenzione di ogni Anziano nel palazzo ancestrale.


Mentre dei fasci di luce iniziarono a lanciarsi attraverso l’aria, Fang Xiushan prese un profondo respiro e si forzò a calmarsi. Poi, anche lui si sollevò per aria.


Non ci volle molto prima che diversi Anziani arrivassero nella Sala dei Contenitori dell’Anima. Il Grande Anziano Fang Tongtian si trovava già liì, aveva le mani conserte dietro la schiena mentre studiava i contenitori della vita distrutti. La sua espressione si faceva gradualmente sempre più cupa. 


Le persone iniziarono ad affollare la sala e delle espressioni agitate apparvero sulle loro face dopo che videro i contenitori dell’anima distrutti.


La folla iniziò a conversare a bassa voce.


“Un altro… è il secondo contenitore dell’anima che si è distrutto negli ultimi giorni. Non posso credere che due Anziani siano morti!”


“Sta succedendo qualcosa di strano…”


“La cosa  più strana è che è stato impossibile determinare precisamente il luogo in cui il primo Anziano sia morto!”


Alla fine, il Grande Anziano si voltò e guardò la folla. Il suo sguardo si fermò su Fang Xiushan per un momento.


Il cuore di Fang Xiushan sussultò, ma la sua espressione rimase calma.


“Due Anziani sono morti uno dietro l’altro,” il Grande Anziano annunciò con voce dignitosa. “Eppure è stato impossibile usare il potere dei loro contenitori dell’animaa vita per determinare esattamente dove siano morti… Dove sono andati?”


Un Anziano si fece avanti dal mezzo della folla, giunse le mani e si inchinò. “Secondo le mie investigazioni, entrambi sono andati via da soli per svolgere dei compiti per il clan.”


“Incarichi…? Ci credi davvero?” Sembrando irritato, il Grande Anziano scosse la sua manica e iniziò ad allontanarsi. “Continua l’investigazione. Scopri esattamente quanti Anziani sono presumibilmente andati a svolgere degli incarichi. Per di più, scopri chi è stato a dargli questi incarichi. Voglio ogni dettaglio! Ogni singolo pezzo di informazione!” La voce de l Grande Anziano continuò a riecheggiare nella sala anche dopo che se ne fu andato via.


Fang Xiushan provava un’incredibile pressione mentre si allontanava con il resto della folla. Improvvisamente, la voce gelida  del Grande Anziano risuonò nelle sue orecchie, trasmessa via senso divino. 


“Nel nostro clan, niente è più importante delle regole del clan. Quindi, farò in modo di proteggere Fang Wei da ogni problema. Tuttavia… se un terzo Anziano morirà, sarà meglio che tu riesca a darmi una buona spiegazione per tutto questo.”


Fang Xiushan tremò silenziosamente.


Nella terra ancestrale, il giovane uomo vestito di nero era morto e gli altri sette coltivatori con una singola Lampada dell’Anima estinta… si fermarono tutti di colpo.


Era impossibile per loro fare altro. Tutti loro avevano un contenitore dell’anima e avevano visto chiaramente che non appena i primi due di loro erano entrati in contatto con Meng Hao erano immediatamente morti.


Il primo poteva essere ritenuto un incidente, ma due… se qualcuno dei restanti sette ritenesse ancora che si trattasse di un incidente, allora non meritavano di essere chiamati esperti al Reame Antico.


Le facce di tutti e sette gli uomini vacillarono per lo shock. Non potevano immaginare cosa potesse essere successo, perché due del loro gruppo che avrebbero dovuto uccidere un membro della nuova generazione, erano morti ma il loro obiettivo era ancora in vita.


I loro cuori erano scossi e una paura nei confronti di Meng hao nacque dentro di loro. All’improvviso, il punto di luce che rappresentava Meng Hao iniziò a sembrare strano e misterioso.


Senza preavviso, la situazione sul contenitore di giada di Meng Hao cambiò e la sua bocca si distorse in un freddo sorriso. I sette punti di luce non si stavano più a avvicinando a lui; al contrario, adesso si stavano allontanando con estrema velocità, ognuno in una direzione diversa.


“Scommetto che anche voi altri siete bloccati qui per due mesi. Ci sarà sicuramente del tempo per giocare al gatto e al topo.” Meng Hao diede di nuovo un colpetto al soldato di terracotta, il quale si girò e volò via lontano.


Gli occhi di Meng Hao brillavano mentre guardava le terre passare veloci sotto di lui e gradualmente, un’espressione vergognosa apparve sulla sua faccia. “Dato che sono qui, devo mettere le mie mani su alcune delle buone fortune di questa Terra degli Antichi a ogni costo.”


Su nell’aria, il Settimo Patriarca vide il luccichio negli occhi di Meng Hao e annuì a se stesso.


“Basandomi sul luccichio nei suoi occhi , sembra che sia sul punto di cercare alcune delle buone fortune nella Terra degli Antichi. Bene, questo è quello che dovrebbe fare un discendente del Clan Fang.” Strofinandosi la barba, sorrise. “Il ragazzo sembra alquanto delicato; anche se massacra i suoi nemici senza pietà, è anche puro e affascinante. Mi chiedo quale buona fortuna sia destinato ad ottenere qui.”


Questa era la prima volta che il vecchio uomo aveva visto un luccichio del genere negli occhi di Meng Hao, nonché la prima volta che lo aveva visto comportarsi così timidamente…


“Ogni volta che visito un posto, io lo ripulisco completamente,” pensò Meng Hao, giustificando le sue azioni al meglio che poteva. “Con questo soldato di terracotta che mi accompagna, se non ripulisco per bene questo posto come faccio di solito, lo rimpiangerei di sicuro in futuro!” Pensato questo, il bagliore nei suoi occhi si fece più luminoso.


Sotto il controllo di Meng Hao, il soldato di terracotta volò.


La Terra degli Antichi si diramava per una lunga striscia e il posto in cui si trovava Meng Hao al momento era praticamente l’inizio. Dopo un po’ di tempo, ebbe l’occasione di studiare le terre davanti a lui e in seguito mandò del senso divino all’interno del soldato di terracotta.


Il soldato di terracotta si fermò e Meng Hao si alzò in piedi e fissò in basso verso il terreno. In basso c’era un campo di massi enormi. La superficie di ogni macigno era incavata con varie immagini che contenevano delle leggi naturali.


Meng Hao saltò giù dal soldato di terracotta e fluttuò in basso verso il campo di massi. Mentre si guardava intorno, i suoi occhi iniziarono a brillare luminosi.


Nell’aria il Settimo Patriarca annuì a se stesso.    


“Eccellente. Quest’area non è niente di speciale, ma è in effetti è molto adatta per lui. Ottenere l’illuminazione su qualche tecnica magica conterebbe lo stesso come buona fortuna.” Il Settimo patriarca iniziò a sorridere, ma poi rimase a bocca aperta all’improvviso prima per la sorpresa e poi la confusione.


In basso, Meng Hao si era allontanato leggermente, poi emanò all’esterno il suo senso divino. In seguito, il soldato di terracotta discese e usò entrambe le mani per afferrare un macigno e sollevarlo da terra.


Gli occhi di Meng Hao brillavano luminosi mentre in fretta metteva il macigno nella sua borsa da trasporto, poi mandò il soldato di terracotta verso un altro masso. Non ci volle molto prima che tutti i macigni della zona venissero sollevati dal terreno e riposti nella borsa da trasporto di Meng Hao.


In seguito, volò di nuovo in aria e si andò a sedere sulla testa del soldato di terracotta, poi procedette eccitato in avanti.


Nell’aria in alto, il Settimo Patriarca non si era ancora ripreso dallo shock. Fissava la dozzina di buchi nel terreno che Meng Hao si era lasciato alle spalle, poi fisso Meng Hao che si addentrava sempre più nella terra ancestrale.


“Che… che cosa sta facendo?” mormorò. “Non è venuto qui per contemplare l’illuminazione? Per ottenere una buona fortuna?” Le azioni di Meng Hao lo avevano lasciato totalmente scioccato.


Passò del tempo. Meng Hao vide un lago alquanto piccolo che sembrava uno specchio. Mentre il sole splendeva sulla sua superficie, dei simboli magici si innalzavano dall’acqua.


Meng Hao scosse la mano ed il soldato di terracotta colpì verso il basso con il suo spadone. Dopo pochi tagli, riuscì a tagliare tutto il terreno che circondava il lago. In seguito, Meng Hao si affaticò enormemente per strappare l’intero lago via dal terreno per poi stiparlo nella sua borsa da trasporto. 


Aveva infatti molte borse da trasporto, alcune più grandi di altre. Dopo aver forzato laboriosamente il lago all’interno una di esse, tirò fuori un’altra borsa da trasporto. Guardandosi intorno evasivamente, si sedette di nuovo sul soldato di terracotta e iniziò a procedere lontano.


Il Settimo patriarca stava ansimando, i suoi occhi erano spalancati mentre guardava gli avvenimenti. Iniziò persino a tremare.


Mentre Meng Hao continuava, vide una piccola montagna…  e se la prese!


Vide una piccola pagoda… e se la prese!


Vide una foresta di bamboo… e se la prese!


Vide una baita… e se la prese! 


Vide una scultura scolpita… e se la prese!


Tutto quello che vedeva, ogni luogo che sembrava contenere una buona fortuna, veniva portato via dalle mani giganti del soldato di terracotta, per poi essere riposto nelle sue borse da trasporto.


Meng Hao aveva una vasta collezione di borse da trasporto. Quando finì quelle grandi, usò quelle più piccole. Se qualcosa era troppo grosso, smantellava l’oggetto in pezzi più piccoli in modo da farceli entrare.


Mentre viaggiava, sembrava sentirsi leggermente in colpa, persino imbarazzato. In alto, il Settimo Patriarca stava tremando e la sua barba era in disordine. I suoi occhi brillavano per l’incredulità, dato che non poteva immaginare come un ragazzino così affascinante e innocente… fosse realmente in grado di fare una cosa del genere!


Se non fosse stato per il fatto che temeva realmente il soldato di terracotta, il Settimo Patriarca avrebbe potuto quasi fare a pezzi all’istante il disgraziato traditore Meng Hao!


“Che… che sta facendo!? Non sta contemplando nessuna illuminazione! Sta semplicemente prendendo tutti i vari oggetti che i precedenti Patriarchi hanno ottenuto o creato… e li sta mettendo nelle sue borse da trasporto!!”


Questo era specialmente vero considerando che, ad un certo punto, Meng Hao raggiunse un palazzo. La mandibola del Settimo patriarca quasi cadde a terra mentre guardava Meng Hao che in fretta iniziava a smantellare l’intero palazzo, incluse le piastrelle per terra. Si mosse con una precisione e accuratezza che la fece sembrare una cosa che Meng Hao faceva quasi giornalmente.


Questo finalmente sembrò provocare una reazione della Terra degli Antichi. Mentre si accingeva a smantellare il palazzo, strappando via persino le colonne, lasciandolo completamente spoglio… dei ruggiti poterono essere sentiti provenire in lontananza mentre un branco di scimmie giganti volava verso di lui.


Ce n’erano più di cento e ognuna sembrava avere una base di coltivazione simile al picco del reame Immortale. I loro corpi erano coperti da spessi manti di pelliccia lussureggiante e i loro occhi brillavano di un rosso luminoso. Apparentemente, erano le guardie del palazzo e i loro occhi erano fissi  su Meng Hao mentre procedevano adirate verso di lui.


Quando Meng Hao vide le scimmie, non fece attaccare il soldato di terracotta. Invece, diede un colpetto alla sua borsa da trasporto, facendo così uscire fuori il pappagallo.


Apparentemente era stato pressato nella borsa da trasporto per troppo tempo, perché non appena emerse, volò in cerchio nell’aria a massima velocità. La gelatina di carne era attaccata al suo piede sotto forma di campana e immediatamente iniziò a emettere dei tintinnii senza sosta.


“Il Quinto Signore è di nuovo libero!!!”


“Quando il Quinto Signore appare, chi osa creare scompiglio!!”


“Attenzione, a tutte le concubine con una pelliccia o delle piume, il Quinto Signore è giunto a donarvi tanto amore!” Quasi nello stesso momento in cui era apparso, i suoi occhi si allargarono all’improvviso e quasi si dimenticò di sbattere le ali. Iniziò persino a sbavare mentre fissava le scimmie dalle pellicce lussuriose.


“Così tante concubine…” disse, i suoi occhi brillavano per l’eccitazione. Improvvisamente si sentì accaldato e bisognoso, gracchiò e poi si lanciò alla massima velocità verso le scimmie in arrivo.


Meng Hao si schiarì la gola, poi volò in aria e si risedette sul soldato di terracotta, il quale si allontanò di corsa lontano da lì.


Gli occhi del Settimo Patriarca quasi uscirono fuori dalle loro orbite mentre guardava il pappagallo e le truppe di scimmie, improvvisamente venne assalito da un pesante senso di nausea.


Non ci volle molto prima che si innalzassero delle miserevoli urla, sembravano cariche di una tragedia incredibile.


A quel punto, Meng Hao aveva raggiunto un posto dove la terra era nera. Vide un’enorme bara, sopra la quale c’era la statua di pietra di un vecchio uomo maestoso!


Sotto la statua c’erano varie offerte . C’erano pezzi di giada Immortale, come pure altri vari oggetti visti di rado nel mondo esterno. C’erano pietre spirituali di alto grado, come pure tre oggetti magici che emanavano auree scioccanti, c’erano persino due lampade di bamboo verde scuro.


Non appena Meng Hao vide la statua e la tomba , la sua espressione si fece seria. Si abbassò per terra, poi giunse le mani e si inchinò profondamente verso la statua.


“Il membro del Clan Fang, Fang Hao, porge i suoi rispetti, Antenato!”


Quando il Settimo patriarca vide Meng Hao comportarsi in questo modo, la sua espressione si ammorbidì leggermente. Tuttavia, quello che disse Meng Hao in seguito lo rese quasi cieco.


“Antenato,” disse, il suo tono grave, “Non sono sicuro di quale generazione siate il Patriarca, signore, ma… Non posso credere che gli altri membri del Clan Fang si siano potuti comportare in modo così scioccante. È incredibile che nessuno dei precedenti membri del clan, non abbia scambiato nessuna di queste offerte con qualcosa di nuovo!”


“Guardate, signore, queste offerte sono tutte impolverate! Sono state chiaramente lasciate qui per troppo, troppo tempo. Patriarca, non si preoccupi. L’aiuterò io a cambiarle. Come membro della nuova generazione, questa è una cosa che sono semplicemente tenuto a fare!”


