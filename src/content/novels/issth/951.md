---
title: Capitolo 951 - I Sigillatori del Demone Appaiono Di Nuovo!
pubDate: 2025-03-17T11:17:35.019Z
tags:
    - issth
---


Durante le varie generazioni, i membri del clan che venivano in questo posto si prostravano di fronte a questa tomba e questa statua con il massimo rispetto. A nessuno di loro era mai venuta l’idea di appropriarsi delle offerte.</span>


Meng Hao era il primo.</span>


La sua espressione era severa mentre, dopo essersi inchinato profondamente, si arrotolava le maniche in un modo che faceva sembrare che stesse compiendo un servizio amorevole al Patriarca. Si avvicinò alle offerte senza la minima esitazione.</span>


Non poté fare a meno di lasciarsi andare a un profondo sospiro mentre guardava il pezzo di giada Immortale grande quanto un pugno.</span>


“Patriarca, quegli altri membri che sono venuti a trovarti in passato erano dei discendenti davvero infedeli. Non posso credere che abbiano lasciato accumulare così tanta polvere su questa giada Immortale! Lasciarla qui per così tanti anni è davvero scioccante!”</span>


“SCIOCCANTE!” Meng Hao sembrava davvero arrabbiato mentre si avvicinava e raccoglieva la giada Immortale. Nello stesso istante, una potente aura venne sparata fuori dai tre oggetti magici custoditi lì.</span>


Meng Hao non sembrava esserne minimamente sconvolto. Ignorò gli oggetti magici completamente. Lui era il tipo di persona che osava rubare oggetti direttamente dal Padiglione Immortale nelle Rovine dell’Immortalità, quindi come poteva mai essere spaventato da questi tre oggetti magici?</span>


In fretta mise da parte la giada Immortale e poi tirò fuori un altro pezzo di giada Immortale grande quanto l’unghia di un dito per rimpiazzare quello che aveva preso. Con attenzione lo ripose sulla pedana dei tributi.</span>


“Patriarca, guardi, questo pezzo di giada Immortale è brillante e cristallino. È bellissimo e privo anche di un minimo granello di polvere. Solo un pezzo di giada Immortale del genere è degno di un Patriarca come lei.” Meng Hao si schiarì la gola, poi guardò le altre offerte e le altre pietre spirituali con occhi luccicanti.</span>


Fu in questo momento che l’aura dei tre oggetti magici esplose, facendo discendere una incredibile pressione nell’area.</span>


“Silenzio!” ruggì Meng Hao, fissando gli oggetti magici. “Io provengo dal Clan Fang, ho il sangue del Clan Fang dentro di me! Se voglio riordinare la tomba del Patriarca rimpiazzando alcuni dei tributi, voi spiriti degli oggetti magici osate fermarmi?!” Le aure che venivano emanate dagli oggetti magici improvvisamente si bloccarono.</span>


In quell’istante, Meng Hao utilizzò la massima velocità che poteva utilizzare per mettere in fretta gli oggetti e le pietre spirituali nella sua borsa da trasporto.</span>


“Scioccante! Queste pietre spirituali sono tutte ricoperte di polvere! Come giovane membro del clan, semplicemente non posso tollerare una cosa del genere!” Immediatamente tirò fuori alcune pietre spirituali di basso rango, grandi come l’unghia di un dito e le piazzò tristemente sulla pedana dei tributi.</span>


“Oltraggioso! Hanno messo solo delle Lampade di bamboo di fronte alla tomba di questo Patriarca del Clan Fang? Non va bene. Come membro della nuova generazione, è mio dovere rimpiazzarle con delle belle lampade di ferro!” Guardò le due lampade di bamboo, le quali brillavano di luce misteriosa, e si leccò le labbra.</span>


Era sul punto di afferrarle quando l’aura dei tre oggetti magici esplose ancora una volta, ricolme di intento omicida, sembravano furiose. Sembrava come se Meng Hao avesse commesso un’offesa alla moralità stessa.</span>


Apparentemente, se Meng Hao avesse osato toccare le lampade di bamboo, i tre oggetti magici l’avrebbero ucciso sul posto.</span>


Meng Hao si fermò, poi si schiarì la gola imbarazzato e lentamente tirò indietro la sua mano.</span>


“Perché vi state eccitando così tanto?” disse piano. “Non è così grave! Sto agendo in buona fede.” Guardò i tre oggetti magici con avarizia, poi rifletté per un momento. Alla fine, lasciò perdere l’idea di usare il Karma per forzare una connessione del destino con loro. Dopotutto, questo non era quel Padiglione Immortale, in cui gli oggetti non avevano una connessione a un maestro in particolare. Questi tre oggetti magici erano chiaramente oggetti che appartenevano al Patriarca morto e agli spiriti al loro interno era stato affidato il compito di proteggere questo posto.</span>


Meng Hao poteva essere avaro, ma aveva dei principi.</span>


“D’accordo allora. Siete chiaramente molto leali al Patriarca. Questo lo ammiro.” Sospirando profondamente, Meng Hao fece dei passi indietro. Con una faccia solenne, giunse le mani e si inchinò verso il basso.</span>


In alto, il Settimo Patriarca era ora adirato. Vedere Meng Hao che scambiava le offerte e ascoltare le sue parole, aveva lasciato il Patriarca estremamente furioso.</span>


“Come può la linea di sangue del Clan Fang, aver prodotto un simile farabutto svergognato!” disse a denti stretti. Poi vide Meng Hao giungere le mani e inchinarsi e non poté che rimanere di nuovo a bocca aperta. Percependo la sincerità di Meng Hao, guardò silenziosamente per un momento e alla fine, il suo sguardo si ammorbidì. Da quello che sembrava, Meng Hao non era completamente impossibilitato a redimersi.</span>


“Vediamo com’è veramente nel profondo questo teppista e che genere di fenomeni può creare in questo posto!” Dopo un momento, guardò in lontananza con un’espressione pensierosa.</span>


“La terra ancestrale è divisa in sei aree principali,” mormorò. “Il Guardiano Dao, Il Campo dell’Illuminazione Magica, le Tombe dei Patriarchi Quasi-Dao, le Nove Montagne dell’Oltremondo, l’Antico Cimitero e la Volta del Cielo Nebuloso!”</span>


“Quelle sei aree sono essenzialmente arrangiate formando una linea diritta. Più ci si addentra, più pericolo si affronta. Tuttavia, la buona fortuna… aumenta allo stesso modo!”</span>


“Questa tomba si trova sul confine tra il Campo dell’Illuminazione Magica e le Tombe dei Patriarchi Quasi-Dao.”   </span>


“Da tempi antichi fino ad ora, le Nove Montagne dell’Oltremondo sono state il punto più lontano che la maggior parte dei membri del clan sono stati in grado di raggiungere all’interno della terra ancestrale. Sarebbe stato più facile trovare una piuma di fenice o un corno di qilin, rispetto a trovare qualcuno in grado di raggiungere l’Antico Cimitero. Per quanto riguardava la Volta del Cielo Nebuloso, neanche il Fratello Anziano, un onnipotente esperto al Reame Dao, era destinato a raggiungerla.”</span>


“La ragione, ovviamente, è che alla fine dell’Antico Cimitero, non c’è nessun percorso.”</span>


“La necropoli del Patriarca della prima generazione si trova da qualche parte all’interno della Volta del Cielo Nebuloso, insieme alla sua tecnica magica più potente… la Trasformazione Stellare con un Pensiero!” Finalmente chiuse gli occhi.</span>


In realtà non aveva mai visto il Patriarca della prima generazione. L’unica persona che lo aveva visto era il vecchio uomo nella caverna di pietra, che il Settimo Patriarca chiamava Fratello Anziano.</span>


Le altre sei persone nella caverna erano nate in generazioni diverse. Tuttavia, dopo aver spento dieci Lampade dell’Anima, le questioni inerenti l’anzianità non erano più importanti e date le linee di sangue che li collegavano, si chiamavano tra di loro tutti ‘Fratello’.</span>


“Il clan ha vissuto tre catastrofi…” disse il Settimo Patriarca sospirando. A causa di quelle tre catastrofi, il piccolo gruppo nella caverna di pietra comprendeva gli unici esperti che avevano estinto più di dieci lampade nel clan.</span>


Nel momento in cui il Settimo Patriarca sospirò, Meng Hao aveva smesso di inchinarsi verso la statua di pietra e in seguito si allontanò con il soldato di terracotta.</span>


Nel frattempo, stava succedendo qualcosa di cui non si accorse nemmeno il Settimo patriarca. Mentre Meng Hao si faceva strada attraverso le Tombe dei Patriarchi Quasi-Dao, raccogliendo tutto quello che gli sembrava di valore, un’aura si stava lentamente innalzando nella Terra degli Antichi, un’aura che non era mai apparsa lì prima. </span>


L’aura era apparsa per la prima volta quando il soldato di terracotta aveva fatto crollare la montagna, per poi sollevarsi per aria. Quando la statua poi aveva raccolto tutti i macigni che contenevano le illuminazioni di magie daoiste e abilità divine, l’aura era cresciuta ancora più forte.</span>


Gradualmente, una nebbia molto sottile si stava raccogliendo sopra le terre.</span>


Passò del tempo. Meng Hao sedeva sopra il soldato di terracotta mentre procedeva in avanti. Mentre viaggiava, continuò ad incontrare enormi tombe. Stranamente, queste tombe non avevano nessuna lapide o scritte di alcun genere su di esse.</span>


Meng Hao poté solo speculare basandosi su quello che gli aveva detto il Grande Anziano, che questo era il posto dove venivano seppelliti i Patriarchi al Reame Dao.</span>


Tuttavia, non sapeva i loro nomi, quindi trovò le tombe senza nome alquanto strane. Era come se fossero venuti qui intenzionalmente prima di morire, non volendo che nessuno sapesse chi fossero.</span>


“Strano…” pensò Meng Hao. Tuttavia, questo non lo frenò dal suo dovere di riordinare le tombe e aiutare i Patriarchi a scambiare le loro varie offerte.</span>


Mentre Meng Hao ripuliva completamente le tombe dei Patriarchi Quasi-Dao, il Settimo Patriarca in cielo trovò molto più difficile contenere la sua rabbia.</span>


L’unica ragione per cui riusciva a contenere la sua furia era che Meng Hao ogni volta che raggiungeva o andava via da una tomba si inchinava rispettosamente e non toccava le tombe stesse.</span>


Dopo alcuni giorni, Meng Hao discese dall’alto ancora una volta. Questa volta, la vista della tomba e della statua gli fece spalancare gli occhi. Fece un passo in avanti e si mise a guardare la statua e la tomba di fronte a lui.</span>


Fino a questo punto, aveva incontrato sette tombe. Nessuna di quelle sette aveva nessuna scritta che spiegasse chi fosse seppellito lì, ma la tomba dove si trovava ora aveva un nome!</span>


Fang Pinqi!</span>


Il nome era scritto con una calligrafia che era audace e fiammeggiante come draghi e fenici danzanti, ed emanava un’aura sconfinata. Sotto il nome c’era descritta la storia della vita del Patriarca.</span>


Meng Hao lesse della vita del Patriarca chiamato Fang Pinqi e la lettura gli fece riempire la testa di rimbombi.</span>


La storia descriveva la vita di Fang Pinqi dal momento in cui aveva iniziato a praticare la coltivazione. Quando raggiunse il Reame Immortale, fu il primo vero Immortale della sua generazione. Il suo percorso era sempre stato quello di un Prescelto ed era visto come un sole splendente dal clan. Quando raggiunse il Reame Antico, evocò quindici Lampade dell’Anima.</span>


Compì diversi servizi meritevoli per la setta, e forgiò addirittura nuovi percorsi nelle Rovine dell’Immortalità. Divenne il membro più eccezionale della sua generazione e riuscì con successo nel mortale compito di spegnere quattordici Lampade dell’Anima, diventando il Patriarca della sua Generazione. Alla fine, nonostante avesse estinto la sua ultima Lampada dell’Anima, fallì nel raggiungere il Reame Dao e divenne un Eccelso Quasi-Dao.</span>


Tuttavia, non diventò pazzo come fecero molti altri, diventando cattivi e commettendo atti atroci. Invece, lui mantenne un cuore tranquillo e visse gli ultimi cinquant’anni della sua vita in pace.</span>


Durante quei cinquanta anni continuò a lavorare duramente per il clan, fino a quando alla fine chiuse gli occhi e passò a miglior vita in meditazione.</span>


Questo era il motivo per cui questa tomba era iscritta con il suo nome e la sua storia. Conteneva inoltre una  vivida introduzione del Reame Quasi-Dao, come pure una chiara descrizione di quanto fosse terrificante.</span>


Quando Meng Hao finì di leggere la storia, stava ansimando. Ora, capiva il significato del termine ‘Eccelso Quasi-Dao’.</span>


Pensò di nuovo all’antica Setta del Demone Immortale e a come Ke Yunhai era passato a miglior vita in meditazione. Penso anche alla descrizione che Ke Yunhai aveva dato su cosa significasse essere al picco del Reame Antico.</span>


“Quindi, si viene a sapere che tra il picco del Reame Antico e il vero Reame Dao, c’è un altro reame chiamato Reame Quasi-Dao. In quel Reame, la longevità di una persona collassa, portando ad una morte certa. In tal modo, le persone diventano pazze e vengono chiamate Eccelsi dagli altri come forma di rispetto. È come se quella gente pensasse che usare quel titolo impedirà a quelle persone di impazzire completamente.” Guardò la tavoletta di pietra per un momento e poi si frenò dal toccare anche solo un’offerta. Invece, giunse le mani e si inchinò profondamente.</span>


Dopo un momento, se ne andò. Ci volle qualche altro giorno per finire di percorrere tutte le tombe dei Patriarchi Quasi-Dao. Ce n’erano undici in totale, di cui solo tre avevano delle iscrizioni.</span>


Avevano tutti delle esperienze diverse, ma finali simili. Le iscrizioni erano quasi come dei libri di conforto scritti dal clan, istruendo loro stessi riguardo quel Reame  tra il Reame Antico e il Reame Dao. Le persone in quel Reame, gli Eccelsi Quasi-Dao, o impazzivano e compivano gesta orribili, o venivano venerati per generazioni a venire.</span>


“Il Reame Dao…” Dopo aver passato l’ultima tomba, Meng Hao si fermò sul posto e si guardò pensieroso alle spalle. “Il percorso della coltivazione è costellato da gravi pericoli. Crisi di vita o di morte si presentano a ogni passo. Molte poche persone… possono raggiungere la fine.” Meng Hao sospirò, poi giunse le mani e si inchinò alle tombe dei Patriarchi Quasi-Dao.</span>


Nel momento in cui stava per andarsene, sentì qualcosa vibrare nella sua borsa da trasporto. Era l’antica Giada del Sigillo del Demone, la quale era rimasta silenziosa per così tanto tempo. L’intensità della vibrazione eccedeva persino la volta in cui aveva incontrato il Sigillatore del Demone della Sesta Generazione!</span>


Allo stesso tempo, Meng Hao percepì l’intensa sensazione di un richiamo, che proveniva dal profondo della Terra degli Antichi.</span>


“Come può la Lega dei Sigillatori del Demone, essere seppellita nelle Montagne e  Mari? Loro hanno percorso il sentiero della Tribolazione del Dao delle Nove Montagne e Mari. Se ci fossero riusciti… allora la Sfera della Montagna e Mare… ritornerebbe alla Lega dei Sigillatori del Demone!”</span>


Dopo aver sentito questo, Meng Hao iniziò immediatamente a tremare.</span>
                


                                



