---
title: Capitolo 953 - Iniziando a Capire Come Funziona la Sesta Maledizione
pubDate: 2025-03-17T11:17:35.019Z
tags:
    - issth
---


Meng Hao si guardò attorno orgoglioso quando il guerriero di terracotta mise piede sulla montagna. Da lì poteva vedere un enorme precipizio sul quale era intagliata una mezzaluna.


I suoi occhi si spalancarono quando la stessa immagine della mezzaluna gli comparve improvvisamente nella mente.


Non poteva liberarsi del dirupo roccioso e non poteva duplicarlo o riprodurlo fisicamente. Sembrava che l’unica cosa che potesse fare fosse guardarlo. Detto questo, un solo sguardo avrebbe inciso completamente l’immagine dentro di lui. Ad ogni modo, Meng Hao capì che l’immagine sarebbe durata solo per nove giorni.


Nove giorni dopo, l’immagine della mezzaluna sarebbe svanita e lui non sarebbe più stato capace di ricordarla.


“Questa è la Luna dell’Oltremondo…? Quindi deduco che io debba contemplare tutte le nove montagne nel giro di nove giorni, huh?” Meng Hao sorrise. Per gli altri quello sarebbe stato difficile, ma per lui compiere una cosa del genere sarebbe stato piuttosto semplice.


“Questo posto è davvero la Terra Benedetta.” Sospirò prima di dare un colpetto al guerriero di terracotta facendolo volare giù dalla prima montagna, dritto verso la seconda.


Da quando le Montagne dell’Oltremondo erano state create dal Patriarca della prima generazione, tanti anni prima, non era mai successo nulla di simile. Quando Meng Hao proseguì, mise nella borsa da trasporto tutto quello che poteva raccogliere.


Tutti gli ostacoli, tutte le bestie, erano come erbacce secche che poteva calpestare senza troppo sforzo…


Persino i padroni delle vette sarebbero corsi a nascondersi una volta che avessero visto il guerriero di terracotta. Meng Hao riuscì a passare attraverso la seconda montagna con facilità, e poi attraverso la terza…


Aveva acquisito così tanti lasciti e tecniche che aveva perso il conto di quanti fossero e non aveva nemmeno il tempo di organizzarli. Fintanto che possedeva una borsa da trasporto ci avrebbe buttato dentro le sue nuove conquiste senza pensarci troppo.


“Terra Benedetta!”


“Una volta che sarò fuori da qui potrei essere capace di scambiare queste cose per qualcosa di ancora migliore, nel clan!” Meng Hao continuava ad esaltarsi sempre più. Per la prima volta da quando si trovava in quel posto iniziava a sentirsi ricco.


Quella sensazione incentivò la sua eccitazione e presto si ritrovò ad accelerare attraverso la quarta e quinta montagna.


Sul dirupo in cima ad ogni montagna c’era l’immagine di una mezzaluna. Ogni volta che Meng Hao la guardava, dentro di lui cresceva con sempre più chiarezza la sagoma di una mezzaluna. Gradualmente iniziò sprigionarsi un crescente potere dall’immagine impressa nella sua mente.


Il tempo passò. Quando il terzo giorno era ormai terminato era arrivato all’ottava montagna.


Nel frattempo, un uomo vestito di nero era rimasto in piedi vicino alla vetta dell’ottava montagna, bloccato dalla formazione di un incantesimo, e guardava con preoccupazione un contenitore in giada.


Per i tre giorni che erano passati era rimasto ad osservare senza sosta il contenitore di giada e aveva visto chiaramente il puntino di luce che rappresentava Meng Hao mentre si avvicinava sempre di più alla sua postazione nelle Nove Montagne dell’Oltremondo.


Quando vide che Meng Hao aveva deciso di iniziare dalla prima montagna, tirò un sospiro di sollievo e rise freddamente. Nella sua testa, Meng Hao non avrebbe osato scegliere la montagna su cui lui stesso stava. Questo gli fece considerare l’idea di inseguirlo, dopotutto.


Comunque, la sua nuova idea venne rapidamente ridotta in pezzi quando vide, con sommo stupore, che Meng Hao era riuscito a passare attraverso la prima montagna in sole poche ore.


Dopodiché, gli ci erano voluti solo tre giorni per andare dalla prima montagna fino all’ottava, dove si trovava lui. Quella vista gli fece pizzicare così tanto il cuoio capelluto che gli sembrava sul punto di esplodere. La testa ronzava e iniziò ad innervosirsi per la paura. Desiderò di poter semplicemente lasciare la montagna e scappare.


Non sapeva come Meng Hao stesse facendo quello che stava facendo, ma in fondo non era importante. A quel punto era certo che se l'avesse incontrato sarebbe morto.


“Cosa posso fare? Cosa posso fare…?” l’uomo vestito di nero guardò il contenitore di giada e il punto di luce che rappresentava Meng Hao. Si stava dirigendo verso di lui ad una velocità assurda, e questo fece sbuffare l’uomo con preoccupazione.


“Questa è l’aura di un Eccelso dello Pseudo-Dao!!”


“Questo… questo…” non appena l’uomo vide la statua tutto gli fu chiaro. Realizzò che la statua gli era piuttosto familiare e gli ci volle un solo momento per capire cosa fosse. A quel punto le sue gambe divennero improvvisamente deboli e l’ombra della morte si fece strada nel corpo.


Iniziò ad ansimare quando centinaia di pensieri attraversarono la sua mente. Dopo il tempo di un respiro Meng Hao e il guerriero di terracotta si erano avvicinati. L’uomo fece un respiro profondo e poi, con espressione cupa, strinse le mani e si inchinò di fronte a Meng Hao.


“Sono Fang Daohong!” disse con enfasi. “Salute a te, Principe Hao!” [1]


“Principe, dovete essere davvero sorpreso di incontrarmi qui. Lo spregevole e svergognato Fang Xiushan mi ha fatto numerose promesse per convincermi a venire qui e uccidervi, onorevole principe. Ad ogni modo, Fang Xiushan non poteva immaginare che sono in realtà un uomo retto e che non mi faccio abbindolare dalle lusinghe, e nemmeno che ho sempre ammirato il rispettabile Fang Xiufeng! Come potrei mai aiutare un malvagio come Fang Xiushan!?


"Perciò ho accettato la proposta di Fang Xiushan anche se il mio vero obiettivo era di venire qui e proteggervi, Principe! Principe Hao… erm… sapete, quando eravate piccolo vi ho tenuto fra le braccia…”


Mentre Fang Daohong stava parlando il guerriero di terracotta si fermò direttamente di fronte a lui. Era alto nove metri, non gigantesco, eppure emanava una certa autorevolezza, così come un’aura dello Pseudo-Dao, che fece tremare il vecchio uomo. Deglutì rumorosamente e forzò un sorriso sul viso cercando di sembrare il più innocuo possibile.


Meng Hao era seduto sul soldato di terracotta e guardava in basso verso Fang Daohong.


“Mi hai tenuto in braccio quando ero piccolo?” chiese con calma Meng Hao.


“Sì, esatto!” rispose annuendo vistosamente. “Principe Hao, vi ho veramente tenuto tra le mie braccia. Eravate così carino da bambino! E ora siete cresciuto in un bellissimo…” quell’uomo non era il tipo che elargiva lusinghe ma, in quella situazione, non esitò per nulla.


Meng Hao lo guardò pensieroso per un momento, poi fece un cenno.


“Bene. Se le cose stanno così, lascia la tua base di coltivazione alla Sfera Immortale. Ti maledirò con un incantesimo restrittivo. Da ora in poi seguirai i miei ordini.”


Fang Daohong rimase scioccato nel sentire le parole di Meng Hao, ma l’aura del guerriero di terracotta esplose prima che potesse rifiutare. Era come se una montagna stesse franando su Fang Daohong, che venne riempito da un senso di morte che lo lasciò livido mentre il sudore iniziava a colargli lungo il viso.


Dentro di sé stava maledicendo Fang Xiushan fino alla morte. Il suo odio per Fang Xiushan aveva raggiunto livello indescrivibile, ed era pieno di profondo rimpianto.


Poi vide il freddo bagliore negli occhi di Meng Hao e il suo cuore si fermò. Dopo un momento di silenzio lasciò uscire un sospiro e senza esitazione alzò la mano destra e la portò al petto.


Il sangue spruzzò dalla sua bocca quando molti dei suoi passaggi del qi vennero distrutti e la base di coltivazione passò dall’avere una Lampada dell’Anima spenta fino al vertice della Sfera Immortale.


Meng Hao non sembrava commosso da questa azione. Con la presenza del soldato di terracotta non c’era dubbio che Fang Daohong avrebbe accettato la sua richiesta. Se non avesse avuto il guerriero di terracotta a proteggerlo, invece, non aveva dubbi che la faccia del vecchio uomo sarebbe stata fredda come il ghiaccio e lo avrebbe ammazzato lì sul posto.


Meng Hao non mostrava pietà verso i nemici; risparmiare la vita di quell’uomo era una gentilezza più che sufficiente.


Quando vide la base di coltivazione di Fang Daohong crollare, Meng Hao allungò la mano destra e rilasciò il Sesto Demone della Maledizione Sigillante. In un istante, fasci di qi bianco e nero iniziarono a vorticare intorno alla sua mano. I due fasci di qi illuminavano la sua faccia facendolo sembrare ancora più strano.


Il cuoio capelluto di Fang Daohong divenne insensibile; il qi bianco e nero lo aveva lasciato tremante di paura.


Esitò un momento prima di chiedere: “Principe Hao… cosa… cosa sarebbe questo incantesimo restrittivo?”


“Oh, è una maledizione che ho imparato qualche giorno fa.” Replicò Meng Hao guardando Fang Daohong.


“Sto ancora cercando di abituarmi, ma non ti preoccupare. Questa è la prima volta che sento di essere effettivamente capace di farcela. In effetti se riuscissi ad abbassare ulteriormente la tua base di coltivazione ci sarebbero maggiori possibilità di successo.” L’espressione di Fang Daohong mutò radicalmente.


“Ha imparato questo incantesimo qualche giorno fa? E non lo sa ancora usare bene? E’ la prima volta che si sente fiducioso nella sua riuscita?” altre gocce di sudore gli imperlarono la fronte. Aveva la sensazione che quei due fasci di qi bianco e nero potessero risucchiargli via l’anima. Aveva anche una specie di premonizione per cui se la maledizione fosse fallita, avrebbe sofferto una morte agonizzante.


Guardò mentre Meng Hao lo indicava, al che Fang Daohong gettò le mani di fronte a lui e pianse: “Aspetta, ti prego…” fece qualche passo indietro ma poi il soldato di terracotta alzò la sua spada, che emetteva intento omicida. Fang Daohong si fermò immediatamente sul posto.


La sua faccia era pallida mentre stringeva i denti e si batteva il petto più volte in rapida successione. Tossì diverse volte sangue. La grave ferita auto inflitta aveva causato un calo della sua base di coltivazione dalla Sfera Immortale sino all’equivalente dello stadio della Ricerca del Dao. A quel punto si fermò, guardando verso Meng Hao con faccia livida e con un sorriso amaro.


La sua azione improvvisa aveva fatto sì che Meng Hao lo guardasse attentamente per un momento e che poi lo indicasse ancora. Immediatamente i flussi di qi bianchi e neri attraversarono l’aria e sprofondarono nel corpo di Fang Daohong. Tremò, cadde a terra e iniziò ad urlare miseramente.


Contemporaneamente apparvero simboli magici grigi sul suo corpo, dove i flussi di qi circolavano avanti e indietro. A quanto pare, quei simboli magici crescevano da dentro il corpo e si manifestavano sulla pelle.


Meng Hao fissò attentamente Fang Daohong. Questa volta aveva usato un metodo leggermente differente per sfruttare la Sesta Maledizione. Se quel metodo non avesse funzionato, allora avrebbe ritentato in qualche altro modo.


Il tempo passò. Le urla di Fang Daohong si fecero più deboli. Quando fu passato il tempo necessario perché bruciasse un bastoncino di incenso, si fece improvvisamente rigido e tutti i simboli magici svanirono. L’unica cosa che era rimasta era un simbolo magico sulla fronte che emise poi un rumore scoppiettante quando volò fino a fondersi con Meng Hao.


Poté sentire una tiepida corrente scorrere dentro di lui. Allo stesso tempo, l’immagine di una piccola persona apparve nella sua mente, una piccola persona il cui aspetto fisico era esattamente quello di Fang Daohong.


“Ha funzionato?” si chiese Meng Hao, un po’ scioccato. Dopo tanti tentativi, quello sembrava il primo successo.


Fang Daohong rimase sconvolto per qualche momento, in stato di shock, poi strisciò sui suoi piedi. Il dolore travolgente che aveva sperimentato poco prima se n’era andato. Chiuse le palpebre un paio di volte, poi mosse un pochino le braccia e le gambe. Non si sentiva minimamente diverso da prima.


“Principe, voi… ce l’avete fatta?” chiese titubante.


Meng Hao si accigliò mentre studiava la piccola figura nella sua testa. Il cuore palpitava mentre immaginava di schiacciarla con il palmo della mano. Non appena lo fece, Fang Daohong emise un grido. Era come se un’enorme e invisibile mano lo avesse schiaffeggiato; il sangue spruzzò fuori dalla sua bocca e cadde a terra. Dopo essersi faticosamente rimesso in piedi si guardò attorno, confuso.


Gli occhi di Meng Hao brillarono mentre immaginava che il vecchio uomo venisse colpito da un fulmine.


Non accadde nulla di visibile, eppure Fang Daohong urlò come se fosse stato colpito.


Gli occhi di Meng Hao si illuminarono ancora di più mentre immaginava l’uomo bruciare, affogare, venire calpestato, schiacciato da una montagna…


Fang Daohong gridò terribilmente quando sentì i suoi capelli andare a fuoco, il corpo sommerso dall’acqua, i muscoli danneggiati e, alla fine, rimase disteso al suolo come se fosse stato schiacciato da un gigantesco oggetto. Tutte queste cose gli fecero guardare Meng Hao con terrore. Era a conoscenza di qualsiasi tipo di maledizione e incantesimi restrittivi ma non aveva mai sentito niente di simile a quello o di altrettanto terribile.


Ebbe improvvisamente la sensazione che Meng Hao avrebbe giocato con lui fino alla morte.


“Quindi questa è la Sesta Maledizione…. Erm…. La Maledizione della Vita e della Morte… significa controllo assoluto!” prese un profondo respiro e sorrise.


Il suo sorriso fece tremare Fang Daohong. Il senso di umiliazione che provò in quel momento era intenso e radicò nelle sue ossa l’odio che provava verso Fang Xiushan.


[su_service title="MadOtter" icon="icon: commenting" icon_color="#000000" size="16"]


NOTE:


1. Il nome di Fang Daohong in cinese è方道宏 fāng dào hóng. Dao ha lo stesso significato di “Dao”, che può essere tradotto anche con “cammino” o “via”. Hong significa “grande” o “magnifico”.


__


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:


<a href="https://www.patreon.com/madotter">https://www.patreon.com/madotter </a>


Grazie![/su_service]
                                


                                



