---
title: Capitolo 956 - La Sfida di Intere Generazioni!
pubDate: 2025-03-17T11:17:35.020Z
tags:
    - issth
---


Un brivido percorse Meng Hao, che iniziò ad ansimare. Sapeva che quella era una zona in cui non sarebbe mai dovuto riuscire ad entrare. Inoltre la sua base di coltivazione avrebbe dovuto essere al vertice della Sfera Antica prima di cercare di accettare il lascito della Quinta Maledizione.


Eppure, grazie al soldato di terracotta, eccolo lì!


Gli occhi di Meng Hao si strinsero e non agì immediatamente. Ricordava ancora il senso di crisi che aveva provato a causa del Sigillatore del Demone di Sesta Generazione, per cui procedette con cautela e con un po’ di esitazione.


Non percepiva alcuna sensazione di pericolo dal Sigillatore del Demone di Quinta Generazione, e l’antica Giada del Sigillatore del Demone non si era comportata in modo strano. Mormorò tra sé per un po’, deciso a non mollare così in fretta.


“Peccato che il mio secondo vero sé si stia ancora riprendendo dopo essere stato distrutto. Se fosse qui avrei potuto far andare lui per primo.” Dopo un momento i suoi occhi brillarono di determinazione.


I riconoscimenti arrivavano solo con il rischio ed era meglio rischiare piuttosto che arrendersi semplicemente.


Decise che non avrebbe più esitato. Camminò verso il giovane uomo e si inchinò. Poi, mantenendo vigilanza completa, fece sì che la sua base di coltivazione iniziasse gradualmente a ruotare. Se fosse accaduto qualcosa di inaspettato avrebbe usato le sue abilità divine per scappare all’istante.
Inoltre, usò il suo volere divino perché il soldato di terracotta lo affiancasse.


Quando incrociò le gambe e iniziò a meditare, il giovane uomo allungò lentamente il suo braccio e lo spinse sulla fronte di Meng Hao.


I due sembrarono connettersi immediatamente attraverso il tempo e lo spazio. Il lascito era stato tramandato!


Erano separati da varie generazioni, da molti anni e dalla distanza che li divideva. Nonostante questo si trovavano entrambi lì, nella terra ancestrale del Clan Fang, ad eseguire la trasmissione di un lascito.


Un rumore assordante come di un fiume di Dao o un mare Celeste, si riversò nella testa di Meng Hao. In un battito di ciglia sentì che la sua mente sarebbe crollata, esplosa.


Il suo cuore perse un battito come se dei fulmini continuassero a cadere su di lui. La sua espressione divenne improvvisamente livida e il sangue iniziò a colare dalla sua bocca. Un forte senso di crisi lo pervase: non c’era nulla che gli facesse pensare che il giovane di fronte a lui lo desiderasse morto, era semplicemente il fatto che la sua base di coltivazione era insufficiente, non era forte abbastanza per reggere il lascito.


Ad ogni modo, strinse i denti e, con la determinazione dipinta sul volto, continuò ad accettare il lascito che avrebbe dovuto rifiutare sin dall’inizio, dato il suo attuale livello di forza.


Il suo corpo iniziò gradualmente ad occupare uno stato tra il fisico e l’illusorio. La sua aura si indebolì come se la fiamma della sua forza vitale si stesse spegnendo.


A mezz’aria, il Settimo Patriarca lo guardava confuso. Capiva che stava succedendo qualcosa di strano nel Cimitero Antico perché Meng Hao ci era entrato dentro.


Lo guardò attentamente e le sue pupille si strinsero come se avesse appena notato qualcosa. Era visibilmente colpito e prese un respiro profondo.


“Sta accettando il lascito!”


“Il Cimitero Antico è rimasto lì per innumerevoli anni, eppure non molte persone sono state capaci di raggiungerlo, davvero in pochi. Tutti quei varchi sono prove del fuoco, non lasciti. Eppure… il ragazzo sta effettivamente contemplando l’illuminazione di un lascito!” La mente del Settimo Patriarca era frastornata.


“Ma di chi è il lascito che avverto?” Un profondo bagliore apparve nella sua mente mentre guardava verso la Volta del Cielo Nebuloso in lontanza.


Il tempo passò lentamente. L’aura di Meng Hao divenne sempre più debole e la fiamma della sua forza vitale si attenuò. Chiunque potesse vederlo personalmente avrebbe realizzato che stava accettando un’eredità. Ad ogni modo, dal contenitore di giada della linea di sangue, sembrava semplicemente che stesse morendo.


Ovviamente c’erano sei coltivatori vestiti di nero nella terra ancestrale, oltre a Fang Daohong, e tutti loro stavano controllando i loro contenitori di giada. Quello che videro era che il puntino che rappresentava Meng Hao stava diventando sempre più debole e scuro. Videro anche che la luce di Fang Daohong era molto vicina a quella di Meng hao.


Questo rese loro molto facile giungere alle conclusioni.


Pensarono che la luce di Meng Hao si stesse indebolendo a causa di Fang Daohong.


Sebbene i sei coltivatori vestiti di nero fossero sempre stati molto cauti, tutti loro avevano personalità differenti. Alcuni erano decisi, altri esitanti, altri erano molto ansiosi e altri molto impulsivi.


A circa cinquecento chilometri da Meng Hao c’era un uomo di mezza età in una lunga tunica nera, i cui occhi brillavano luminosi: “Fang Hao ha certamente un tesoro di un certo valore. E’ per questo che è riuscito ad uccidere due Anziani della Sfera Antica di fila. Probabilmente non riesce ad utilizzare il potere del suo oggetto magico per un lungo periodo di tempo perché la sua base di coltivazione non è sufficiente. E ora… Fang Daohong è lì…. Dato che non è morto significa che abbiamo un’occasione!”


L’uomo era magro e aveva un naso lungo e adunco che lo faceva sembrare particolarmente sinistro.


“Un tesoro prezioso che può rendere un coltivatore quasi nella Sfera Immortale capace di uccidere due coltivatori della Sfera Antica…” l’uomo esitò un momento, poi osservò il contenitore di giada per una seconda volta. Quello che notò era che altri due puntini si stavano muovendo verso Meng Hao, cosa che riempì i suoi occhi di determinazione.


“Sono il più vicino, quindi fintanto che sarò cauto, non dovrebbero darmi problemi!” Senza esitare si lanciò lontano.


Allo stesso tempo altri due coltivatori si stavano avvicinando da altre direzioni. Stavano pensando la stessa cosa dell’uomo di mezza età e iniziarono rapidamente ad avvicinarsi a Meng Hao.


Per quanto riguarda gli altri, due di loro avevano fatto avanti e indietro per un po’ prima di decidere di stare sul sicuro. L’ultimo uomo vestito di nero era un vecchio che aveva deciso di stare fermo sull’entrata della terra ancestrale, dove un tempo c’era la Guardia Reale del Dao.


Stava esaminando le montagne crollate; il numero infinito di rovine e macerie che riempivano l’area lo scosse. Senza riuscire a pensare a cosa dire, si limitò a guardare la scena per un po’ prima di prendere un profondo respiro.


“La Guardia Reale del Dao è… scomparsa?” pensò. Grandi ondate di shock lo pervasero e iniziò a tremare. Lo stupore riempì i suoi occhi e immediatamente realizzò che l’Anziano della Sfera Antica era stato ucciso… proprio in quel posto.


Capì quasi subito perché. Quando la risposta lo colpì, a malapena poté crederci. Comunque la risposta spiegava ogni cosa, per quanto fosse incredibile.


“Come ha potuto Fang Hao prendere il controllo della Guardia Reale del Dao??” prese il contenitore di giada della linea di sangue e osservò il puntino che rappresentava Meng Hao. Successivamente guardò gli altri tre coltivatori che gli si avvicinavano rapidamente. Non c’era alcuna possibilità per lui di riuscire ad avvisare gli altri mentre era nella terra ancestrale, così non poté fare altro che guardare i tre puntini convergere su Meng Hao, attirati come falene dalla fiamma.


“Se quelle persone moriranno, allora la mia ipotesi che Fang Hao sia riuscito in qualche modo a prendere il controllo della Guardia Reale del Dao sarà confermata.” Il vecchio ansimò, incapace di accettare che quell’ipotesi fosse corretta e incapace allo stesso tempo di giungere a conclusioni diverse.


Il tempo passò in fretta: erano passati tre giorni e Meng Hao era già stato nella terra ancestrale per quasi un mese. Adesso stava seduto a gambe incrociate di fronte alla stele di pietra, a occhi chiusi, completamente immobile.


La sua aura era estremamente debole e la fiamma della sua forza vitale era quasi sul punto di spegnersi del tutto. La sua mente era schiacciata da tuoni e fulmini mentre il lascito della Quinta Maledizione continuava a riversarsi dentro di lui. Le immagini che vide lo fecero sentire come se stesse scendendo in un abisso senza fondo.


Era come se la sua mente venisse distesa a forza, cosa che portava ad un intenso e straziante dolore. Gli sembrava di essere bloccato in un inferno vivente.


Dato che stava accettando un’eredità del genere con una base di coltivazione così bassa, il suo Strato Eterno stava lavorando da un pezzo ed era in una situazione di perpetuo supporto per assicurarsi che la sua mente non esplodesse o crollasse.


Per quanto riguardava il suo Corpo Fisico da Vero Immortale, gli era di immenso aiuto per mantenere stabile la sua mente.


Mentre l’eredità della Quinta Maledizione si riversava dentro di lui, iniziò a formarsi uno schema come quello di una mano che passava continuamente avanti e indietro nella sua testa.


A volte era rivolta verso l’alto, a volte verso il basso. Questo ciclo sembrava contenere lo Yin e lo Yang, come se l’intero cosmo si nascondesse dentro di esso. Conteneva un grande Dao del Cielo e della Terra! Anche i 100.000 varchi che lo circondavano nel Cimitero Antico iniziarono a seguire uno schema, come se stessero respirando. A volte si aprivano, altre volte si chiudevano. Da lontano sembravano come 100.000 occhi che si aprivano e chiudevano di continuo.


Il ciclo continuò per tre giorni, senza fermarsi.


Già da tempo Fang Daohong aveva iniziato a sbirciare la scena. Era ancora una volta rimasto completamente scosso da Meng Hao e non poté fare a meno di vederlo come una figura terrificante, un coltivatore dell’essenza nella Sfera Immortale, una figura mai vista prima di allora.


Infatti non aveva mai sentito niente di simile.


“Se raggiunge l’Ascensione Immortale… scuoterà sicuramente il Pianeta della Vittoria Orientale!” gli occhi di Fang Daohong brillarono di una luce strana e improvvisamente realizzò che il fatto che la sua vita fosse nelle mani di Meng Hao non era poi una cosa così inaccettabile.


Il Settimo Patriarca, alto nel cielo, guardò verso Meng Hao e la sua mente vacillò ancora più di quella di Fang Daohong. I suoi occhi si illuminarono di una luce brillante mentre lo guardava e improvvisamente ebbe la sensazione di stare contemplando il futuro del Clan Fang.


“Ha già il Corpo Fisico di un Vero Immortale e il qi Immortale dentro di lui ha quasi raggiunto il livello massimo… Non ha decisamente l’aura del Rampicante dell’Illuminazione d’Immortalità. O forse il suo Rampicante dell’Illuminazione d’Immortalità è già stato completamente assorbito dal suo Idolo del Dharma. In quel caso il ragazzo raggiungerà l’Ascensione Immortale in meno di cento anni! In futuro diventerà certamente uno dei pilastri del Clan Fang!!”


Nel frattempo, fuori dalla Nona Montagna, nell’immenso mare tra le stelle, il Nono Mare, un’aura incredibile esplose.


Quell’aura fece sì che diverse nebbie evaporassero dalla superficie del mare, formando una serie di innumerevoli figure che sembravano danzare aggraziate. Un fulmine ruggì dall’alto e una Nuvola della Tribolazione iniziò a formarsi.


Allo stesso tempo un’enorme Porta dell’Immortalità iniziò a vedersi sopra al Nono Mare! Il Nono Mare aveva diverse isole, molte delle quali erano abitate da coltivatori. In quel momento tutte le menti dei coltivatori erano piene di stupore mentre guardavano verso l’alto. Non importava quanto lontano fosse, potevano percepire il qi Immortale che emergeva.


“Quella è… è una Porta della Vera Immortalità! Chi è che sta per raggiungere l’Ascensione Immortale? Chi sta per spalancare la Porta dell’Immortalità?”


Non appena i coltivatori sulle varie isole del Nono Mare rimasero interdetti, un enorme varco si aprì sulla superficie del mare sotto la Porta dell’Immortalità. Da dentro il varco apparve un’altra grande porta che si innalzò dall’acqua.


Dentro la porta c’era una giovane donna, dietro la quale fluttuava un cadavere femminile. La donna non esitò un momento prima di volare alta nel cielo verso la Porta dell’Immortalità.


Al tempo stesso più di migliaia di coltivatori uscirono dalla porta sul mare. C’erano uomini e donne, tutti quanti con espressioni cupe mentre volavano in tutte le direzioni per formare un grosso incantesimo. Successivamente centinaia di enormi draghi marini uscirono dalla porta, ruggendo in circolo e fungendo da Protettori del Dharma alla giovane donna. Comparvero anche dieci uomini anziani, ognuno dei quali emanava un’aura impressionante.
Tutti loro erano al vertice della Sfera Antica e ognuno aveva estinto un minimo di tredici o quattordici Lampade dell’Anima.


Quelli… erano coltivatori del Mondo del Dio dei Nove Mari! Le tre Grandi Società Daoiste avevano grandi riserve, come era chiaramente visibile.


L’ultima persona ad apparire fu una vecchia donna che indossava un vestito color del mare. La sua aura superava quelle degli altri coltivatori presenti, come se la sua presenza potesse convincere i Cieli ad accettarla.


“Dong, il suo giorno di Vera Immortalità è arrivato!” disse freddamente la donna. “Apri la Porta dell’Immortalità, accetta il qi Immortale e completa l’Ascensione Immortale!”


Fan Dong prese un profondo respiro e poi si lanciò verso la Porta dell’Immortalità.


Il fragore dei tuoni e dei fulmini riempì l’aria eppure poté fermare Fan Dong. Il suo corpo improvvisamente esplose di un’energia che poteva sfidare la Tribolazione Immortale stessa.


Era l’inizio di un grande avvenimento, l’annunciazione di una nuova generazione di Prescelti. Tra loro c’era qualcuno che aveva soppresso la sua coltivazione in ere precedenti solo per diventare una Vera Immortale nell’era moderna. Una coltivatrice delle Nove Montagne e dei Nove Mari, la seconda a seguire le orme del Demone dell’Elisir e a raggiungere l’Ascensione Immortale…. Fan Dong!


Le persone delle sette e dei clan in tutte le Nove Montagne e i Nove Mari usarono una certa varietà di metodi per osservarla raggiungere l’Ascensione Immortale.


Nel frattempo…


Nell’Oltremondo della Quarta Montagna, vicino al Ponte della Reincarnazione, stava una donna dall’aria fredda, che guardava oltre le sue spalle verso quello che sembrava essere la Nona Montagna, così che non sarebbe riuscita a dimenticarla. I suoi lunghi capelli neri danzavano nel vento. Era graziosa come una farfalla quando si fece avanti verso la Reincarnazione.


Nella sua vecchia vita, il suo nome era stato Xu Qing.
                                


                                



