---
title: Capitolo 959 - Una Lampada!
pubDate: 2025-03-17T11:17:35.020Z
tags:
    - issth
---


La scena che si stava svolgendo davanti a Fang Daohong e Fang Linhe li lasciò scossi a livello mentale. Si trovavano immediatamente dietro a Meng Hao, fissando il guerriero di terracotta accanto a lui. Parlando della statua, Fang Daohong era leggermente meno sorpreso, mentre Fang Linhe era completamente stupito.


In alto, a mezz'aria, il Settimo Patriarca osservava attentamente Meng Hao, con l'espressione che diventava ad ogni momento più seria. Basandosi su ciò che Meng Hao aveva fatto lungo la via, e le sue imprese senza precedenti, purché morisse, un giorno avrebbe sicuramente scosso la Nona Montagna e Nono Mare.


“Nel futuro sarà il pilastro portante del Clan Fang!”


Nel frattempo, Fan Dong'er era nel bel mezzo della sua Tribolazione Immortale, tempestando la sua Porta dell'Immortalità. Nel palazzo degli antenati del Clan Fang, Fang Xiushan fissava pallido in un cristallo, osservando quello che stava accadendo nella Sala dei Contenitori dell'Anima.


Uno dopo l'altro, senza che fu passato il tempo che impiega la metà bastoncino di incenso a bruciare, i contenitori dell'anima di due degli Esperti della Sfera Antica avevano emesso dei suoni crepitanti e si erano frantumati in pezzi.....


L'altro contenitore di giada che aveva osservato per tutto questo tempo era rimasto completamente invariato.


“Impossibile... la morte dei due di prima potrebbe essere attribuita ai pericoli presenti nella terra degli antenati... Ma... è passato un intero mese, e Fang Hao è ancora vivo e altri due Anziani della Sfera Antica sono morti!


“Cosa sta accadendo nella terra degli antenati? Come può accadere tutto questo? Che sta succedendo!?!?” Gli occhi di Fang Xiushan erano completamente iniettati di sangue e i suoi capelli erano un disastro. Sedeva, tremante, dopo essersi da tempo trasferito dalla sua residenza ad una camera nascosta.


Questa camera era molto vicina a dove suo figlio Fang Wei sedeva nel mezzo di una meditazione isolata. Al momento Fang Xiushan non osava mettere un piede fuori. Non aveva nessun modo per risolvere la situazione, così non ebbe altra scelta che nascondersi lì.


“Non appena Wei'er diventerà immortale, il Maggiore gestirà ogni cosa secondo le regole del clan. Il clan è più importante, perciò non mi renderà le cose troppo difficili. In più, anche mio padre mi darà una mano a prendermene cura. Questo affare diventerà presto una cosa passata.


“Fang Hao, tu morirai! Se non morirai nella terra degli antenati, allora morirai per mano di Wei'er” Il volto di Fang Xiushan si contorse e digrignò i denti. Sembrava che questo sfogo fosse l'unico modo in cui poteva rilasciare l'ansia e lo shock che sentiva nel cuore. Tuttavia, non riusciva a capire come mai i nove Anziani della Sfera Antica che aveva reclutato ancora non fossero riusciti ad uccidere il solo Fang Hao. Anzi, nel corso di un mese, quattro di questi erano morti mentre lui ancora viveva.


Quello che era appena accaduto era forse la causa di un imprevisto capovolgersi degli eventi? Tutto ciò, al momento, era fonte di grande confusione per lui.


Mentre Fang Xiushan sedeva là pensando, il Maggiore si trovava da un'altra parte nel palazzo degli antenati del Clan Fang. Era infuriato, il volto contorto dall'ira a causa di quello che stava accadendo nella Sala dei Contenitori dell'Anima. Lui, ovviamente, era ben a conoscenza del perché gli Anziani erano morti.


I suoi occhi scintillarono freddi quando fece chiamare Fang Xiushan, solo per sentirsi dire che questi si era isolato in meditazione accanto a Fang Wei. Questo lo fece esitare per un istante.


In quel momento, l'Ascensione Immortale di Fang Wei era la questione più importante in tutto il clan. Gli altri erano problemi secondari.


“Fang Wei. Fang Hao…. Vedremo chi di voi due... è il vero Prescelto.” Dopo essere rimasto ancora un momento a pensare, il Maggiore agitò la manica e se ne andò.


Tornando nella terra degli antenati, Meng Hao stava avanzando. Le fratture si chiudevano ovunque andasse lungo tutto il percorso finché non raggiunse la fine del Cimitero Antico. Dopo essere passato attraverso tutta le regioni delle 100.000 fratture, era ora circondato da una spessa nebbia.


Questa non esisteva soltanto in questo luogo. L'intera terra degli antenati ne era piena, ed era una cosa di cui non si era mai sentito parlare. Persino il Settimo Patriarca era scioccato.


Meng Hao era in piedi alla fine del Cimitero Antico, mentre guardava la spessa nebbia davanti a lui. Confrontandola con quella accanto, la nebbia più lontana sembrava infinita, come se fosse in grado di coprire ogni cosa, inclusi i Cieli.


Tutto era coperto da un'eterna, maestosa nebbia.


Da un lato c'era un'altra enorme stele di pietra, sopra la quale erano scritti tre sconvolgenti caratteri...


Volta del Cielo Nebuloso!


Tra i caratteri comparivano delle linee di testo, e ognuna di queste era il nome di una persona.


Accanto ad ogni nome c'era un numero.


Il primo nome sulla lista era Fang Shoudao, e accanto al suo nome c'era il numero 39.


C'erano novantanove nomi in totale e gli ultimi di questi sulla lista portavano accanto il numero 1.


I nomi emanavano una sensazione di antichità, come se esistessero su quella stele da molti anni. Quando Meng Hao scorse la lista fino al nono nome, i suoi occhi si spalancarono dalla sorpresa.


Il nome era quello di Fang Danyun!


Era l'attuale Anziano degli Elisir della Divisione del Dao dell'Alchimia!


Fang Daohong rimase accanto a Meng Hao fornendogli a bassa voce una spiegazione sul luogo. "Non c'è un sentiero attraverso la Volta del Cielo Nebuloso."


“Questa è l'ultima sezione della terra degli antenati... La necropoli del Patriarca di prima generazione è qui da qualche parte, anche se nessuno conosce esattamente dove.


“Dal momento della sua creazione, questo luogo è stato il confine ultimo per i membri del clan che sono giunti qui. Secondo le voci, nessuno ha mai trovato la necropoli dentro a questa nebbia. La ragione è, ovviamente, che non c'è un sentiero.


“Dai tempi antichi ad oggi, soltanto novantanove Anziani del clan sono riusciti ad arrivare fino alla Volta del Cielo Nebuloso, e quei numeri accanto ai loro nomi sono i passi che sono stati in grado di fare all'interno.”


Gli occhi di Meng Hao si concentrarono intensamente sulla stele.


“Nessuno ha mai messo piede nella necropoli?” domandò. Mentre guardava l'elenco dei nomi e dei numeri sulla stele, mandò il suo senso divino dentro alle nebbie. Non appena vi penetrò, incontrò un'intensa forza repulsiva e venne estromesso. Questa nebbia sembrava veramente una fortezza impenetrabile che non avrebbe permesso a nessuno di entrare.


“Principe,” si affrettò a dire Fang Daohong, “Non dovresti nemmeno provare ad entrarvi... Questo è un luogo in cui le persone al di sotto della Sfera Immortale non dovrebbero nemmeno entrare. Anche il Guardiano del Dao non può entrare.


“Ci sono due condizioni da soddisfare se vuoi entrare nella Volta del Cielo Nebuloso. La prima è che la tua base di coltivazione deve essere nella Sfera Antica, o oltre, così che tu possa usare la tua Lampada dell'Anima per illuminare la via. La seconda richiesta è che devi possedere un corpo fisico."


Meng Hao non rispose. Inviò un po' del suo senso divino nella statua di terracotta, quindi lo spedì avanti nella nebbia. Tuttavia, non appena arrivò al bordo, si ripresentò la stessa forza, rendendo impossibile al soldato di terracotta di avanzare oltre. Quando lo costrinse a farlo, una terrificante pressione esplose da dentro la nebbia.


La mente di Meng Hao ne fu scossa, e ritirò immediatamente il soldato di terracotta.


“Principe, la tua... la tua base di coltivazione non è nella Sfera Antica, e tu non hai Lampade dell'Anima. Semplicemente non puoi procedere." Fang Daohong scoccò un'occhiata a Meng Hao e avanzò nella nebbia.


Così facendo, inalò profondamente e nove Lampade dell'Anima gli apparvero intorno. Mentre ruotavano, si fusero lentamente. Quando si furono combinate in una sola lampada, fluttuarono in avanti entrando in contatto con la nebbia. Non appena si toccarono, la nebbia arretrò di un centimetro.


“Vedi, Principe,” disse Fang Daohong, sospirando leggermente e tornando indietro accanto a Meng Hao. “Questo è il mio limite, un singolo centimetro. Se tu avessi una Lampada dell'Anima molto potente, saresti in grado di resistere nella nebbia e di andare ben oltre.”


Meng Hao si accigliò. Dopo essere arrivato fino a questo punto, non poteva semplicemente arrendesi e andarsene. Se veramente qui c'era la necropoli della prima generazione di Patriarca, allora significava che la Magia Daoista più potente del Clan Fang, la Trasformazione Stellare con un Pensiero, era al suo interno.


Era come rimanere davanti ad una montagna di tesori senza essere capaci di raggiungerla. Per Meng Hao era intollerabile.


Tuttavia, non era di certo il tipo che si sarebbe lasciato convincere da informazioni che avrebbero potuto essere false. Avanzò e, mentre rimaneva in piedi davanti alla nebbia, alzò la mano destra e la spinse in avanti. Immediatamente, una forza potente lo respinse, come se ci fosse un'invisibile barriera che gli impediva di metterci completamente dentro la mano.


Meng Hao provò a spingere ancora un paio di volte prima di lasciarsi andare ad un sospiro rassegnato. Stava per ritirare la mano quando i suoi occhi si spalancarono mentre, improvvisamente, sentiva il suo meridiano Immortale pulsare selvaggiamente come mai aveva fatto prima. Era come se stesse reagendo a qualcosa all'interno della nebbia, un qualcosa che attraeva il suo meridiano Immortale.


Meng Hao aveva già provato prima una sensazione simile: era quasi come quando aveva rinforzato il suo meridiano Immortale, consumando enormi quantità di energia dalle stele di pietra nella prova del fuoco delle Tre Grandi Società Daoiste.


Meng Hao aveva il respiro affannato, gli occhi che scintillavano brillanti. Aveva l'intensa premonizione che, se fosse riuscito ad entrare nella Volta del Cielo nebuloso, forse allora... sarebbe riuscito ad avanzare verso la vera Immortalità proprio qui, nella terra degli antenati!
Meng Hao iniziò immediatamente a testare svariati metodi. Dopo che furono passate due ore, si ritrovò costretto ad ammettere che... in questo luogo non sarebbe mai stato in grado di entrare.


“Principe,” gli disse Fang Daohong, “non c'è bisogno che continui a provare. Ci resta meno di un mese prima che la terra degli antenati si riapra. Ci sono altri posto ricchi di buona sorte, posti in cui puoi facilmente andare con il Guardiano del Dao. Per quanto riguarda questo posto... è meglio se te lo dimentichi.”


Meng Hao rimase in silenzio.


A mezz'aria, il Settimo Patriarca stava prestando particolare attenzione agli accadimenti. Guardò Meng Hao mentre faceva svariati tentativi, quindi sospirò e nei suoi occhi balenò il disappunto.


“Temo di averlo sopravvalutato,” pensò, scuotendo la testa “La Volta del Cielo Nebuloso richiede una Lampada dell'Anima della Sfera Antica. E' qualcosa in cui nemmeno il Guardiano del Dao può essere di aiuto. Più è potente la Lampada dell'Anima, più lontano si riesce ad andare nella Volta del Cielo Nebuloso. Tuttavia, nemmeno il Fratello Maggiore, il Patriarca della Terra, è riuscito a fare più di 39 passi.”


Improvvisamente, Meng Hao guardò in alto verso la Volta del Cielo Nebuloso e i suoi occhi iniziarono a brillare di una luce di curiosità.


“Serve una Lampada dell'Anima…. Una Lampada dell'Anima che illumini la via…. Una lampada.... Io ho una lampada!” Meng Hao iniziò ad ansimare mentre scoccava un'occhiata alle Lampade dell'Anima che ruotavano intorno a Fang Daohong.


Era un piano veramente assurdo, e coinvolgeva un oggetto che non avrebbe mai pensato di associare con le Lampade dell'Anima della Sfera Antica.


Persino adesso gli sembrava una cosa completamente improbabile.


Alla fine, però, aveva raggiunto il punto in cui non si sarebbe potuto trattenere oltre. Doveva solo provare così, con occhi lampeggianti, colpì la sua borsa da trasporto... facendone volare fuori una lampada di bronzo.


Era quella che aveva conquistato nella sala del tempio nelle rovine nel Tempio dell’Antico Rito Daoista Immortale, lo stesso tesoro che gli aveva permesso di acquisire il suo meridiano Immortale e che ora conteneva la fiamma dell'Essenza della Fiamma Divina.


Tenendo la lampada in mano, Meng Hao prese un respiro profondo e camminò lentamente verso il muro di nebbia più avanti. Quando Fang Daohong e Fang Linhe videro la lampada di bronzo, annasparono per lo shock. Se non fosse stato che Meng Hao aveva le loro vite saldamente in pugno, non sarebbero riusciti a trattenere le risate alla vista dell'apparente follia del ragazzo.


Tuttavia, le loro espressioni cambiarono rapidamente in bocche spalancate di stupore e iniziarono a tremare incontrollabilmente.


Mentre Meng Hao si avvicinava alla nebbia, suoni rombanti riempirono l'aria. Strani colori lampeggiarono mentre ogni cosa veniva scossa. La nebbia iniziò a dividersi, vorticando in un modo mai visto prima. Tutta la nebbia dentro la terra degli antenati sembrò impazzire e, immediatamente, sempre di più ne usciva da ogni angolo e fessura così che l'intera terra degli antenati sembrò diventare un'unica Volta del Cielo Nebuloso.


La nebbia tremava, come se fosse spaventata!


La lampada di bronzo di Meng Hao sembrava aver gettato l'intera terra ancestrale in uno stato di ammirazione, e la nebbia sembrava quasi prostrarsi nell'adorazione!


Non appena Meng Hao si avvicinò con la lampada di bronzo alla nebbia davanti a lui, questa sembrò essere strappata da una forza dominante. Non importava a chi questo posto fosse appartenuto in precedenza, o chi fosse solito dimorarvi: da questo momento, ogni cosa si stava sottomettendo alla lampada di bronzo.


Rombando, le nebbie si strapparono... e si divisero a metà!


Venne scavato un sentiero... che portava dritto in avanti!


Era un enorme sentiero alla fine del quale, inaspettatamente... c'era un enorme tempio color pece!!


Questa vista fece vacillare le menti di Fang Daohong e Fang Linhe, e il loro cuore si agitò con enormi ondate di shock. Tremarono violentemente, pieni di uno stupore tale da rimanere senza parole. Persino sapere che Meng Hao aveva preso il controllo del Guardiano del Dao non aveva messo a soqquadro il loro mondo quanto la scena che si stava svolgendo davanti ai loro occhi.


Il Settimo Patriarca era stato sul punto di voltarsi e andarsene.


“Impossibile!!” disse, con voce tremante.


Iniziò a rabbrividire, la sua mente si riempì di ruggiti e quasi cadde dal cielo per lo shock. Persino la sua base di coltivazione era instabile.
                                


                                



