---
title: Capitolo 960 - Di Chi è Quella Lampada!?
pubDate: 2025-03-17T11:17:35.021Z
tags:
    - issth
---


Ansimò, fissando la lampada di bronzo nella mano di Meng Hao. Quella lampada gli faceva intorpidire lo scalpo e il terrore lo attraversava mentre una domanda sconvolgente riempiva la sua mente.


“Quella lampada dell'anima... di chi è?!?!”


La nebbia nella Volta del Cielo Nebuloso si agitò, allargandosi fino a riempire tutta la terra degli antenati. Il Cimitero Antico, le Nove Montagne dell’Oltremondo, le Tombe dei Patriarchi dello Pseudo-Dao e persino il Campo dell’Illuminazione Magica furono sommersi da una nebbia senza fine.


Le terre sembravano essere diventate un mare di nebbia che tutto nascondeva, proiettando ogni cosa dentro nelle ombre. L'area intorno a Meng Hao sembrava essere diventata la sola zona in luce, illuminata dal bagliore dell'Essenza della Fiamma Divina.


Meng Hao stava ansimando, e il suo cuore batteva ancora più forte di quello di Fang Daohong e Fang Linhe, o ancora di più di quello del Settimo Patriarca.


Tirare fuori la Lampada di Bronzo era stato un semplice esperimento e, a dire il vero, persino Meng Hao aveva dato per scontato che l'idea fosse ridicola e impossibile.


Aveva sempre pensato che non fosse altro che un'antica lampada di bronzo... Mai e poi mai avrebbe pensato di compararla ad una Lampada dell'Anima dei Coltivatori della Sfera Antica.


Ma ora, mentre si guardava intorno nella nebbia vorticante, verso il sentiero che si era aperto davanti a lui, un lungo tunnel che conduceva direttamente al tempio color pece più avanti, il suo cuore batté con un'intensità sorprendente.


“Questa Lampada dell'Anima... di chi è?!?!” Questa era la domanda sconvolgente che ruotava nella mente di Meng Hao mentre pensava all'anno in cui, nella sala del tempio, aveva acquisito la lampada di bronzo.


Da quanti anni era là…?


Aveva mantenuto viva la lampada con il suo stesso sangue e, quando si era spenta, aveva assorbito il fumo che questa aveva emesso. Questo era stato il modo in cui... era diventato diverso da chiunque altro, con cui aveva ottenuto un vero meridiano Immortale dentro di lui.


“E' decisamente una Lampada dell'Anima. Una semplice lampada che contiene un tale scioccante e dominante potere che persino la terra degli antenati del Clan Fang non ha altra scelta che sottomettersi ad essa!


“Questa lampada è così potente che... chiunque sia l'individuo incredibile che l'ha creata, deve essere incredibilmente forte!!” Meng Hao stava ansimando a causa di questo inaspettato svolgersi degli eventi. Era veramente una questione su cui non poteva riflettere ancora perché, più ci pensava, più lo sconvolgeva.


“Tempio dell’Antico Rito Daoista Immortale….” Gli occhi di Meng Hao brillarono di un'intensa luce e un nuovo senso di determinazione lo riempì mentre arrivava ad una ferma conclusione. “Devo decisamente partecipare all’Antico Rito Daoista Immortale!” L'unica chiave sulla storia dietro questa lampada, che aveva trovato nella sala del tempio nelle rovine del Tempio dell'Antico Rito Daoista Immortale sul Pianeta Paradiso Meridionale, sembrava nascondersi nelle quattro parole: "Antico Rito Daoista Immortale".


Da come sembrava, essersi impossessato di questa lampada di bronzo gli aveva cambiato l'intero destino!!


Lì accanto, sia Fang Daohong che Fang Linhe stavano guardando con le nuche formicolanti, mentre si sentivano come colpiti da un fulmine. Le mascelle erano cascate e i loro occhi spalancati.


Semplicemente non potevano credere, o nemmeno pensare, a delle parole in grado di descrivere ciò che stavano vedendo. Erano come diventati scemi. Quindi, videro Meng Hao mentre prendeva un respiro profondo, rafforzando la presa sulla lampada di bronzo, quindi avanzare verso il sentiero. Quell'immagine sembrò far loro riprendere i sensi.


“Com'è possibile che stia accadendo…?” pensò Fang Daohong mentre guardava quieto Meng Hao camminare nella direzione del sentiero nella nebbia. Gli sembrava di essere in un'illusione, in un sogno o in una fantasia della sua mente.


Fang Linhe si colpì forte con un pugno dritto nello stomaco, il dolore del gesto gli fece spalancare gli occhi dalla sorpresa. Sentiva che il suo mondo era stato messo sottosopra. Più avanti c'era la necropoli del Patriarca di Prima generazione, un luogo in cui nessuno era mai entrato, eppure Meng Hao... aveva tranquillamente estratto una lampada di bronzo, quindi... aveva camminato dritto nella nebbia.


Fang Linhe rabbrividì e fu improvvisamente colpito da una forte sensazione di gioia per aver attaccato qualcuno così terribilmente disumano come lui, sopravvivendo nel farlo.


A mezz'aria, anche il Settimo Patriarca aveva il fiato corto. Non era più in grado di mantenere la calma né sull'espressione del volto, né dentro di lui. Non importava più che la sua base di coltivazione fosse al picco della Sfera Antica, era ancora profondamente scosso da Meng Hao.


“Il Fratello Maggiore ha una base di coltivazione da Un'Essenza del Reame del Dao e lo status di Patriarca della Terra del Clan Fang, eppure ha potuto proseguire soltanto per 39 passi nella nebbia. Tuttavia, la lampada che quel ragazzo sta tenendo ha veramente spalancato un chiaro sentiero attraverso la Volta del Cielo Nebuloso fino alla necropoli!


“Calcolando il numero di passi del sentiero, basandomi su quanti ne possono essere fatti, devono essere almeno 1.000!!


“E' soltanto una lampada dell'anima, eppure supera il potere di un'Essenza. Qual è la base di coltivazione della persona che ha formato quella Lampada dell'Anima? Parlando di livelli, erano questi Eccelsi dalle Sei Essenze?!


“Impossibile, in tutta la Nona Montagna e Nono Mare, non ci sono mai stati Eccelsi dalle Nove Essenze! Le uniche persone che sono riuscite ad arrivare al livello delle Nove Essenze sono quei tre eccelsi dell'era leggendaria dell'Antico Immortale, durante la guerra che ha scosso i Cieli e scrollato la Terra!


“Non dovrei nemmeno essere qui a pensare alle Nove Essenze. Nella Nona Montagna e Nono Mare nemmeno esistono Eccelsi dalle Sette Essenze. La più alta base di coltivazione dei giorni nostri è di sole Sei Essenze!” Lo shock che vorticava nel cuore del Settimo Patriarca era decisamente impossibile da descrivere. Guardò verso la scena mentre Meng Hao avanzava a grandi passi nel sentiero tra le nebbie con la lampada in mano. Quindi prese un respiro profondo e i suoi occhi iniziarono a scintillare di una strana luce.


Non era l'avarizia che sorgeva in lui. Poiché era Meng Hao a possedere la lampada di bronzo, era lui quello qualificato ad entrare nella Volta del Cielo Nebuloso. Per altri, al contrario, questa sarebbe stata la fine del percorso.


Sebbene il Settimo Patriarca non potesse fare a meno di guardare la lampada di bronzo con cupidigia, non provò a portargliela via. Era uno degli Anziani del Clan e, inoltre, era una delle sue entità guardiane. Come se non bastasse, aveva i suoi principi personali circa gli oggetti appartenenti ai membri della generazione Giovane.


Queste erano le regole del Clan!


Queste erano le regole che avevano permesso al clan di moltiplicarsi e crescere, e di sopravvivere alla prova del tempo!


I membri della stessa generazione potevano combattere e rubasi il destino a vicenda. Queste cose erano permesse. Ma anche se ai Cieli non importava che i membri della generazione Anziana rubassero ai Giovani, era comunque completamente vietato dalle regole del clan.


Anche se alcune persone avrebbero corso il rischio di fare una cosa simile, il Settimo patriarca non era certo quel tipo di persona.


“Dai tempi della morte durante la meditazione del Patriarca di Prima Generazione fino ad oggi, questa è la prima volta che la necropoli diventa visibile! Può essere che la Trasformazione Stellare con un Pensiero faccia la sua ricomparsa nella Nona Montagna e Nono Mare!?” Il Settimo Patriarca guardò in basso verso Meng Hao mentre camminava sempre più lontano. Improvvisamente, nel profondo, ebbe una premonizione.


“Il suo futuro potrebbe non essere limitato alla Nona Montagna e Nono Mare! Potrebbe persino condurre il Clan Fang a nuove vette di gloria!”


Tornando sul sentiero nella Volta del Cielo Nebuloso, il cuore di Meng Hao batteva forte. Teneva la lampada di bronzo in mano mentre camminava lentamente tra le nebbie. Sebbene sembrasse che il suolo sotto ai suoi piedi fosse un vuoto nulla, questo era in realtà solido come doveva essere mentre lo calpestava.


La luce della fiamma tremolava fuori dalla lampada di bronzo, e le nebbie ai lati vorticavano. Qualsiasi tipo di ostacolo si dissipava durante l'avanzata di Meng Hao.


Mentre andava oltre, la nebbia si richiuse dietro di lui, bloccando il sentiero. Chiunque si trovava all'esterno, inclusi Fang Daohong e Fang Linhe, e persino il Settimo Patriarca, lo perse di vista lentamente mentre svaniva nella nebbia.


Fang Daohong e Fang Linhe si scambiarono un'occhiata e poterono vedere lo shock negli occhi dell'altro, così come... lo stupore.


La loro vita o la loro morte erano nelle mani di Meng Hao e, a causa di questo, più diventava forte, meno possibilità avevano di scappare. Tuttavia... più forte diventava il suo potere, più le loro prospettive future... diventavano meno limitate.


“Magari Fang Xiushan ci ha inavvertitamente donato la possibilità di un'ascesa meteorica fino al successo!!” disse roco Fang Daohong.


Fang Linhe prese un respiro profondo e annuì. “Se Fang Hao riesce ad ottenere buona sorte nella necropoli, se riesce a diventare l'unica persona nel clan a coltivare la Trasformazione Stellare con un Pensiero, allora le sue prospettive future saranno illimitate!”


I loro occhi scintillarono di determinazione mentre sedevano a gambe incrociate al di fuori della Volta del Cielo Nebuloso, agendo come Protettori del Dharma in attesa che Meng Hao riemergesse.


Nella Volta del Cielo Nebuloso, il tempio nero come la pece alla fine del percorso non sembrava essere poi così lontano. Tuttavia, Meng Hao finì per camminare per lungo tempo.


Un giorno. Due giorni. Tre giorni.


Al terzo giorno, Meng Hao iniziò infine ad avvicinarsi al tempio nero come la pece. Sebbene il tempio fosse circa tremila metri più in avanti, sapeva... di trovarsi nella regione della necropoli!


Sopra al tempio nero come la pece si ergeva la statua di un uomo di mezza età. Indossava vesti Daoiste e aveva un'espressione fiera e imponente, che non mostrava traccia di ira, ma che conteneva un po' di disinvoltura.


A Meng Hao sembrò un volto famigliare, o meglio, sarebbe più corretto dire che tutti i membri del Clan Fang avevano dei tratti del viso simili a quelli della statua.


Questo perché non era altri che il Patriarca di prima generazione.


Era l'uomo impareggiabile e mozzafiato che era diventato il primo Patriarca di un clan!


Sugli scalini che conducevano al tempio si intravedevano diciotto enormi draghi a spirale, ognuno dei quali emanava una sensazione arcaica. Sembrava che i diciotto draghi stessero reggendo l'intera necropoli con i loro corpi.


Per dirla in maniera semplice, era una vista maestosa!


Il cuore di Meng Hao tremò mentre guardava il maestoso tempio: sapeva che questo era il luogo del riposo finale del Patriarca di prima generazione!


Era grazie a lui che il Clan Fang era diventato quello che è oggi, che il potente Clan esisteva ancora nella Nona Montagna e Nono Mare e che non c'era mai stata fine alle leggende e ai miti su di lui narrati nel clan.


C'era una leggenda secondo cui il Patriarca di prima generazione aveva acquisito il potere della linea di sangue del Clan Fang nelle Rovine dell'Immortalità che aveva seguito Lord Li nella guerra per sottomettere la Nona Montagna e Mare, per sedare il caos e unificarlo!


C'era anche un'altra storia secondo cui il Patriarca di prima generazione non era morto, bensì aveva vissuto una quinta vita da cui era scomparso per vivere un'esistenza spensierata.


C'erano svariate leggende che ruotavano follemente nella mente di Meng Hao. Prese un respiro profondo mentre superava il segno dei 3000 metri, avvicinandosi alla necropoli stessa. Quando fu vicino agli scalini, guardò in alto verso l'enorme porta del tempio e si inchinò profondamente.


“Fang Hao, membro della generazione Giovane del Clan Fang, porge i suoi omaggi, Patriarca di prima generazione!”


Mentre le sue parole echeggiavano, il tempio iniziò a tremare e le porte decorate iniziarono ad aprirsi lentamente!


Fu proprio in quel momento che... all'esterno della terra degli antenati, al di fuori del Pianeta Vittoria Orientale, Fan Dong'er sbatté contro la Porta dell'Immortalità sopra al Nono Mare, facendola aprire lentamente. Un'infinita luce Immortale venne liberata, e lavò Fan Dong'er facendola diventare traslucida poco alla volta. La sacralità che emanava divenne ancora più intensa.


Era già molto bella ma, in quel momento, la sua bellezza non aveva paragoni.


I coltivatori del Mondo del Dio dei Nove Mari la fissarono intensamente, in quanto sapevano... che il momento critico era arrivato.


Era il momento di conoscere quanti meridiani Immortali sarebbe riuscita ad aprire!


E non erano soltanto i Coltivatori del Mondo del Dio dei Nove Mari ad osservare con attenzione. Anche le altre sette e gli altri clan stavano usando vari metodi per osservare esattamente cosa stesse accadendo a Fan Dong'er!!


La vecchia donna della Sfera del Dao rimase quieta, osservando Fan Dong'er con un leggero sorriso, gli occhi illuminati per l'aspettativa.
                                


                                



