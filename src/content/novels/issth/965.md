---
title: Capitolo 965 - La Terra degli Antenati si Apre!
pubDate: 2025-03-17T11:17:35.022Z
tags:
    - issth
---


Otto Meridiani Immortali fecero sorgere un forte potere in Meng Hao. Il Qi Immortale scorreva dentro di lui, facendolo trasudare autorevolezza. I suoi occhi brillavano di Luce Immortale come due lampade accese che portavano vita dentro la necropoli.


Tutto ora gli sembrava diverso, più chiaro; poteva persino ingrandire il più piccolo granello di polvere fino a vederne l’intera struttura e composizione.


“Questo è… grandioso!” mormorò. Otto Meridiani Immortali era il suo limite; non c’era altro Qi Immortale in quell’area, e la cosa gli rendeva difficile migliorarsi.


Il Drago di Nebbia era completamente scomparso, assorbito interamente da Meng Hao. La necropoli era ora completamente vuota e silenziosa.


Si alzò lentamente e si sentirono degli scricchiolii a causa dell’intenso potere che stava prendendo vita dentro di lui.


“Non appena avrò lasciato la Terra degli Antenati la mia Tribolazione Immortale apparirà!” I suoi occhi brillarono intensamente quando fece esplodere il potere che aveva accumulato per testare quanta buona fortuna aveva acquisito.


Poco dopo Meng Hao guardò in alto e poi intorno a sé. Vide che la nebbia nella fornace degli Elisir era già scomparsa; incredibilmente, ora sul piatto di giada c’era un Frutto del Nirvana che splendeva ardentemente.


Era traslucido come il cristallo e di incomparabile bellezza.


Un fragrante aroma che conteneva un grande Dao iniziò a diffondersi; a quanto pare quel Frutto del Nirvana era ora completamente sistemato.


Meng Hao si avvicinò alla fornace degli Elisir e fissò il Frutto del Nirvana con occhi luccicanti. Dopo un momento i suoi occhi brillarono di determinazione: si allungò rapidamente per raggiungere il frutto e lo tenne in mano di fronte al viso.


“Il Frutto del Nirvana… il Frutto del Nirvana del Patriarca della prima generazione.” Guardò il Frutto del Nirvana e realizzò che, a quel punto, aveva solo due opzioni.


“Ho aspettato a lungo solo per ottenere un Frutto del Nirvana. Ebbene, perché sto esitando?” mormorò tra sé e sé silenziosamente. Alla fine si voltò verso il corpo del Patriarca della prima generazione, strinse le mani e si inchinò profondamente; poi, senza ulteriore esitazione, si decise. Non era il momento di tergiversare.


Il fatto che il Frutto del Nirvana  si fosse completamente rigenerato per aver assorbito il liquido dai sette colori non infastidiva affatto Meng Hao, che sollevò il frutto e lo spinse con forza contro la sua fronte.


Era ora di rischiare!


I Frutti del Nirvana non si mangiavano come gli altri frutti: venivano assorbiti direttamente dal corpo.


Non appena sfiorò la fronte di Meng Hao, un forte rombo riempì il suo corpo e gli sembrò di essere sul punto di esplodere: si fuse rapidamente con la fronte e scomparve senza lasciare traccia. Iniziò a tremare violentemente senza preavviso.


Un enorme potere fuoriuscì da lui, riempiendo il suo intero corpo e circolando in esso in un ciclo continuo. Trovò rapidamente diverse aree sigillate nel corpo di Meng Hao, aree che nemmeno lui conosceva, e le spalancò.


Il sangue sgorgò dai suoi orifizi e lo sconvolse: i pori sulla sua pelle si aprirono ed espansero, un dolore intenso spaccò i quattro arti, eppure gli occhi continuavano a brillare.


Non avvertì alcuna sensazione di crisi, ma piuttosto avvertì quel potere crescere dentro di lui e renderlo sempre più potente.


Il suo Idolo del Dharma apparve dietro di lui e incredibilmente ne apparve un secondo subito dopo!


Sembrava diverso dall’Idolo del Dharma di Meng Hao, e allo stesso tempo simile. Quello… apparteneva in realtà al Patriarca della prima generazione!


Un potere ancora superiore crebbe nel corpo di Meng Hao, che iniziò a sudare profusamente.


“Così… è questo che si prova ad usare un Frutto del Nirvana! Posso formare un secondo Idolo del Dharma e la mia base di coltivazione può accrescersi di ulteriore potere! E ancora.. oltre all’Idolo del Dharma extra c’è anche un’altra funzione altrettanto importante: può accrescere esponenzialmente il potere dei miei Meridiani Immortali! Ora come ora ho otto Meridiani Immortali. Dopo aver assorbito il Frutto del Nirvana posso detenere un potere equivalente a 16 Meridiani Immortali! Questo è il vero scopo del Frutto del Nirvana!” Le vene spuntarono dalla fronte di Meng Hao.


Al momento aveva solo otto Meridiani Immortali ma il potere che poteva brandire era addirittura il doppio!


“Il motivo per cui Fang Wei non ha utilizzato prima questo potere deve essere perché per farlo si deve aver raggiunto la Sfera Immortale! Se apro 100 Meridiani Immortali e ho anche questo Frutto del Nirvana, allora sarò capace di liberare il potere di 200 Meridiani Immortali! Le altre sette e gli altri clan hanno presumibilmente delle magie simili, ma considerando quanto sono rari i Frutti del Nirvana, è logico arrivare alla conclusione che le altre sette non possono tenere il passo! Se così non fosse, il Clan Fang non sarebbe stato capace di mantenere la sua posizione come uno dei primi Quattro Grandi Clan, specialmente in un periodo in cui non appaiono Frutti del Nirvana!”


Meng Hao tremò mentre il potere dentro di lui continuava a crescere. Comunque, poteva anche avvertire che non sarebbe riuscito a stare in quello stato di fusione molto a lungo. Faticò ad alzare la testa e poi estese la mano destra verso la sfera di luce che orbitava attorno al corpo del Patriarca della prima generazione.


Quella volta tutto quello che dovette fare fu afferrarla e la sfera iniziò a tremolare. Un suono picchiettante si avvertì nell’aria e un’enorme quantità di luce si sprigionò in tutte le direzioni. Dopo un momento di quella che sembrava esitazione, si trasformò rapidamente in un fascio di luce che sprizzò direttamente verso Meng Hao, trasformandosi in una pietra stellare che si poggiò sul suo palmo.


Rimase lì, brillando di luce stellare, bella fino all’inverosimile.


Meng Hao guardò la pietra stellare per un momento, poi la chiuse all’interno della mano e la strinse forte.


In quel momento la pietra emanò delle onde che penetrarono nella mente di Meng Hao e si trasformarono rapidamente in un incantesimo mnemonico composto da molteplici versi. L’incantesimo mnemonico non era altro che quello della Trasformazione Stellare con un Pensiero!


“Non mi meraviglia che nessuno sia mai riuscito ad acquisire la Trasformazione Stellare con un Pensiero! E’ legato alla necropoli e, soprattutto, solo una persona alla volta può guadagnare la sua illuminazione! Una volta che l’eredità è tramandata, nessuno può impararla a meno che la prima persona non muoia! Questo perché la Trasformazione Stellare con un Pensiero è una magia Daoista… ma allo stesso tempo non lo è affatto! E’ un oggetto magico, e allo stesso tempo non lo è! E’ un tipo di oggetto magico che, dopo essercisi fusi, può emettere temporaneamente la volontà di invincibilità.” Avendo raggiunto l’illuminazione, strinse ulteriormente la pietra stellare, coprendo la sua mano di un liquido nero che si diffuse rapidamente sul suo intero corpo, perforandolo.


Qualche attimo dopo, dei puntini di luce apparvero nel suo occhio sinistro.


Quei puntini luminosi erano strani e quando sfarfallavano sembrava come se il suo occhio fosse un cielo stellato. Onde inquietanti apparvero quando guardò davanti a sé, e chiunque avesse incontrato il suo sguardo ne sarebbe rimasto spaventato.


Dopo aver assorbito la pietra stellare, il corpo di Meng Hao tremò di nuovo e i suoi occhi si spalancarono. Altre vene si ingrossarono sulla sua fronte e sembrò sul punto di esplodere. Suoni profondi provenivano da dentro il suo corpo e, gradualmente, il Frutto del Nirvana che aveva assorbito iniziò a rendersi visibile sulla fronte, come se non potesse stare dentro di lui ancora a lungo.


Fu in quel momento, però, che Meng Hao avvertì chiaramente che il Frutto del Nirvana stava emanando tracce di Dao.


Quel tipo di Dao sembrava contenere un cielo stellato sconfinato e innumerevoli tecniche magiche e abilità divine. Infatti c’erano pensieri che non appartenevano allo stesso Meng Hao. Come se… come se ci fossero ricordi di qualcun altro, i rimasugli di qualcuno che era esistito in passato!


Antichità. Remota antichità.


Diverse immagini di un uomo di mezza età, con lunghi capelli bianchi che frustavano l’aria, apparvero nella mente di Meng Hao. Quattro Frutti del Nirvana circolavano intorno a lui, ognuno dei quali emanava un’aura che lo lasciò stupito e in costante trasformazione. Ognuno di loro era abbastanza potente da dividere il Cielo e la Terra, da far crollare i corpi celesti.


Quell’uomo non era altri che il Patriarca della prima generazione!


I suoi occhi avevano una scintilla particolare. Era circondato da luce stellare e in quel momento si stava facendo strada verso un’insuperabile altezza.


Meng Hao voleva vedere di più ma non poteva resistere oltre. La sua faccia era livida mentre il Frutto del Nirvana usciva dalla fronte di sua spontanea volontà. Quando atterrò sul palmo della mano il sangue colò dalla bocca e si sedette a gambe incrociate per meditare.


Dopo un attimo di recupero i suoi occhi si aprirono e fu nuovamente al massimo delle forze.


Prese un respiro profondo, calmò il suo cuore e la sua mente e iniziò a calcolare il tempo.


“Trenta respiri! Considerando che il Frutto del Nirvana del Patriarca della prima generazione non appartiene a me, e considerando anche il livello della mia base di coltivazione, posso solo fondermi con esso per il tempo di trenta respiri! Se fossero i miei Frutti del Nirvana personali allora potrei fondermi con loro per l’eternità!” Gli occhi di Meng Hao luccicarono di una strana luce.


“Mi chiedo dove stesse andando nella mia visione il Patriarca della prima generazione. Probabilmente stavo rivivendo un ricordo, un ricordo conservato nel Frutto del Nirvana. Forse… ci sono altri utilizzi per i Frutti del Nirvana!” Quando ripensò alla visione ricordò che il Patriarca della prima generazione era circondato da quattro Frutti del Nirvana e che ognuno di loro emanava un’aura che avrebbe fatto tremare i Cieli.


“Fang Wei…” dopo un momento di riflessione Meng Hao guardò in alto e i suoi occhi rimasero abbagliati di ferocia. Alla fine si voltò e si inchinò profondamente di fronte al Patriarca della prima generazione, poi agitò la sua mano destra aprendo la porta principale della necropoli.


“E’ ora di andarsene da qui!”


Quando fu nuovamente nella Volta del Cielo Nebuloso, Meng Hao produsse ancora una lampada di bronzo. Immediatamente le nebbie circostanti iniziarono a vibrare e a recedere. Ancora una volta, di fronte a lui si aprì un sentiero.


Procedette con molta più celerità di quanta ne avesse avuta per entrare e gli ci vollero solo alcune ore prima di uscire dalla Volta del Cielo Nebuloso.
Non appena lo fece, vide che di Fand Daohong e Fang Linhe non c’era traccia.


Poteva anche avvertire che un grande vortice era apparso in un’area remota della Terra degli Antenati.


“La via di fuga è aperta!” Pensò. Guardò all’orizzonte, senza sapere esattamente da quanto tempo l’uscita era stata aperta. Ovviamente, Fang Daohong e gli altri se n’erano già andati.


Solo il soldato di terracotta era rimasto ad aspettarlo. Non appena emerse, i suoi occhi brillarono intensamente. Meng Hao lo guardò di rimando, il suo sguardo era riluttante all’idea di staccarsi.


Prima aveva raccolto diversi indizi che lo avevano portato ad una determinata conclusione. Ora, col la sua base di coltivazione aumentata, era capace di vedere le cose con molta più chiarezza.


Per tutto il tempo in cui era rimasto in attesa, il soldato di terracotta aveva sperimentato alcune trasformazioni. Era stato assimilato dentro la Terra degli Antenati e sarebbe perciò stato in grado di esistervi in eterno, al massimo della sua forza.


Ad ogni modo, se fosse rimasto nel mondo esterno troppo a lungo senza ritornarci, avrebbe iniziato a decadere e sarebbe invecchiato di decine di migliaia di anni in un lasso di tempo relativamente corto.


“L’unico modo per me di portarlo via sarebbe avere un posto nelle Rovine dell’Immortalità. Se lo avessi, potrei portarlo con me a lungo termine.”
Meng Hao volò a sedersi sul guerriero di terracotta, che cambiò nuovamente forma diventando enorme e utilizzò la massima velocità per correre verso l’uscita.


Più si avvicinavano e più forti diventavano i segni di dissipazione. Meng Hao sospirò dopo aver avuto conferma di quello che stava succedendo, e nonostante non fosse minimamente disposto a separarsi da lui, decise che non sarebbe riuscito a vederlo danneggiarsi sempre di più.


Decise di lasciarlo vicino alla montagna franata, dove lo aveva trovato. Con voce leggera disse: “Vai avanti e ritorna ad essere una statua. Ti prometto che un giorno tornerò per portarti via. E’ un peccato che una volta che la Terra degli Antenati si sarà chiusa il nostro legame verrà reciso.”


Non appena pronunciò quelle parole, gli occhi della statua luccicarono. Afferrò di colpo la sua grande spada e con un fendente in aria, aprì un enorme varco che tagliò il cielo intero.


Gli occhi di Meng Hao brillarono.


“Puoi aprirti da solo una via di fuga da questo posto quando vuoi eh?” chiese Meng Hao. “In poche parole puoi andare dove vuoi e quando vuoi, giusto?”
<b>
</b>Il soldato di terracotta annuì ma poi scosse la testa. Alla fine lanciò un’occhiata eloquente a Meng Hao e, per la prima volta, parlò con voce roca e ovattata.


“Clan Fang… Terra degli Antenati… cinquecento chilometri da qui… ti proteggo.” Non appena Meng Hao sentì la voce, il suo cuore perse un battito.
Era una voce che non avrebbe mai dimenticato: la voce di Ke Yunhai.


“Il mio padre adottivo…” In quel momento Meng Hao realizzò che Ke Yunhai non aveva solo usato un po’ della sua forza vitale dalla lampada di drago con lo stoppino di fenice per creare il soldato di terracotta. Aveva usato anche un pezzo della sua anima.


Dopo un lungo momento, Meng Hao guardò un’ultima volta verso il guerriero di terracotta, poi si voltò verso l’uscita e ci corse incontro. Dopo aver archiviato attentamente i ricordi nel cuore, la sua intera persona iniziò ad irradiare una forte e pericolosissima aura. Era come una spada sguainata che scintillava freddamente.


“Fang Wei, è tempo di finire le cose tra noi due!”
                                


                                



