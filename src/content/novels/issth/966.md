---
title: Capitolo 966 - I Venti Burrascosi si Radunano!
pubDate: 2025-03-17T11:17:35.022Z
tags:
    - issth
---


La sala principale del Palazzo degli Antenati del Clan Fang sul Pianeta della Vittoria Orientale era piena di membri del Clan. Praticamente tutte le aree del Palazzo degli Antenati erano occupate, tanto che alcuni non riuscivano ad infilarsi dentro ed erano rimasti fuori.


Tutti gli alchimisti della Divisione del Dao dell’Alchimia e tutti gli apprendisti alchimisti stavano guardando la scena con attenzione.


Oltre al Clan Fang, altre potenti fazioni e coltivatori del Pianeta della Vittoria Orientale erano venuti a conoscenza di Meng Hao e ora lo stavano aspettando.


Infatti, in quasi tutte le sette e i clan della Nona Montagna e del Nono Mare, le persone stavano guardando verso l’alto in attesa di scoprire esattamente che tipo di persona potesse catturare l’attenzione e la stima di tutti i famosi e neo-ascesi Veri Immortali.


Meng Hao non era ancora riemerso ma la sua fama si era già diffusa per tutta la Nona Montagna e il Nono Mare.


Le persone guardavano attentamente Fang Wei mentre sedeva a gambe incrociate fuori dal tempio principale. Alla fine alzò lentamente il capo e i suoi occhi brillarono di una freddezza incredibile mentre fissava l’atrio del tempio.


Fu in questo momento che il Maggiore, dopo un lungo istante di silenzio, agitò la mano destra con risolutezza: un roboante suono si avvertì con la comparsa dell’enorme vortice.


Il vortice girava e cresceva sempre di più, fino ad uscire dall’atrio del tempio principale, alto nel cielo dove tutti potevano ammirarlo.


“La Terra degli Antenati si sta aprendo! Fang Hao sta per uscire!”


“Perché dovrebbe uscire? Fang Wei lo vuole morto, quindi morirà in ogni caso!”


“E’ un peccato. La sua linea di sangue è più forte di quella di Fang Wei e il suo talento latente è quasi lo stesso, ma per quanto riguarda il raggiungimento della Vera Immortalità è stato semplicemente un po’ troppo lento…. Una volta che rimani indietro anche solo di un po’, rimarrai indietro ad ogni passo. Per non menzionare l’avanzata dalla Vera Immortalità alla Sfera Antica in futuro.”


La folla era animata e Fang Xi era tra loro, a pugni serrati e con l’espressione ansiosa e affannata. Comunque continuò ad avere fede nel fatto che Meng Hao avrebbe fatto il miracolo!


“Fang Hao, Cugi, devi vincere!”


L’espressione di Fang Wei era calma ma i suoi occhi luccicavano di forza omicida e il suo desiderio di combattere si faceva sempre più violento. Tutti quanti lo videro quando spostò lo sguardo sul vortice come un pugnale teso.


Aveva aspettato quel giorno da molto tempo e finalmente era arrivato. Stava per assicurarsi che il Clan Fang e tutti i clan e le sette della Nona Montagna e del Nono Mare sapessero che Fang Wei era il Prescelto di quella generazione! Lui, Fang Wei, era il futuro pilastro del Clan Fang!


L’umiliazione che aveva sopportato durante l’alba del Sole dell’Ascensione Orientale sarebbe stata ora ampiamente vendicata!


“Fang Hao, sei a malapena un sassolino sotto al piede, la tua unica funzione è quella di farti calpestare da me mentre mi faccio strada fino al vertice!”
La sua era un’espressione carica di arroganza e il suo cuore era pieno di freddezza. Il suo istinto omicida diventava sempre più forte e sembrava una spada lucente e affilata.


A quel punto il tempo sembrava essersi fermato e il mondo intero era in silenzio. Innumerevoli sguardi erano fissi sull’uscita della Terra degli Antenati.


Mentre il vortice ruotava a mezz’aria, iniziò improvvisamente a brillare di una luce accesa come uno sfavillante corpo d’acqua, e una figura comparve nelle sue profondità luccicanti.


Non appena apparve la figura, molti occhi si spalancarono e la gente iniziò a trattenere il fiato.


L’istinto omicida di Fang Wei raggiunse l’apice facendo tuonare il cielo, sembrava come se la temperatura fosse calata di colpo.


Presto tutti quanti rimasero a bocca aperta: la persona che stavano guardando, quella che stava emergendo dal vortice… era un vecchio uomo dai lunghi capelli grigi. Uscì agitato, come se fosse appena sfuggito da una situazione mortalmente pericolosa. Stava tremando come se avesse vissuto orrori indicibili nella Terra degli Antenati; sembrava che portasse con sé innumerevoli ansie e che solo in quel momento fosse riuscito a rilassarsi. Allo stesso tempo sembrava leggermente a disagio, come se avesse dato uno cupo sguardo al suo stesso futuro.


“Quello non è Fang Hao, quello è…”


“Quello è l’Anziano Fang Shuiyun!”


“Perché sta uscendo dalla Terra degli Antenati?”


I membri del Clan Fang lo guardarono stupefatti.


Quando Fang Xiushan vide il vecchio uomo rimase senza parole, poi la sua faccia si contrasse leggermente. Le sopracciglia del Maggiore della Setta si corrugarono di colpo.


Dopo la sua apparizione, si guardò intorno posando lo sguardo sulla folla e sui membri del clan, stupito. Poi vide Fang Wei seduto a gambe incrociate e immediatamente percepì la sua Vera Immortalità.


“Lui… ha raggiunto l’Ascensione del Vero Immortale. Ah, Fang Xiushan… ora capisco!” gli occhi del vecchio erano iniettati di sangue mentre guardava ferocemente verso Fang Xiushan.


“Fang Xiushan,” abbaiò, “le cose non sono ancora finite tra noi! Non mi riposerò finché uno di noi non sarà morto!” Le sue parole fecero sussultare il pubblico. Nessuno riusciva a capire esattamente di cosa stesse parlando l’Anziano Fang Shuiyun.


Ad ogni modo, prima che qualcuno di loro potesse iniziare a discuterne, il vortice dietro al vecchio uomo si increspò e ne uscirono altre figure. Tre persone stavano camminando attraverso la luce.


Nessuno di loro era Meng Hao!


L’apparizione dei tre uomini fece restare ancora più interdetti i membri del clan! Tutti quanti erano sconcertati e il loro sguardi si fecero pensierosi mentre cercavano di capire perché tutti quegli Anziani erano emersi dalla Terra degli Antenati. Tutti immaginavano sarebbe stato Meng Hao ad uscire.


Non appena i tre uomini emersero, guardarono verso Fang Wei che ora era chiaramente nella Sfera Immortale e poi si voltarono rabbiosi verso Fang Xiushan. Con voci gelide, parlarono con ira come il primo uomo, come se il loro risentimento fosse scolpito nei loro cuori e nelle loro ossa.


“Fang Xiushan! Meriti una morte orribile!”


“Sarà meglio che tu ci dia una buona spiegazione, Fang Xiushan, altrimenti sei finito!”


“Fang Xiushan, come hai potuto fregarci in questo modo!? Non dimenticherò mai questo affronto!”


Non riuscirono a trattenere la lingua, sebbene ne avessero le facoltà. Ad ogni modo, tutto quello che era successo con Meng Hao li aveva lasciati completamente scossi. Secondo le loro basi di coltivazione era ovvio che se avessero esagerato, le cose non si sarebbero messe bene.


Eppure, dopo che la Terra degli Antenati si era riaperta, avevano pianificato di usare un metodo speciale preparato per loro da Fang Xiushan per fuggire segretamente. Quel metodo non era quello che utilizzava l’uscita principale e immaginate la loro rabbia quando avevano scoperto che il metodo di Fang Xiushan non funzionava affatto!


Realizzarono immediatamente che Fang Xiushan aveva pianificato da tempo di farli morire. Che fossero riusciti o meno nella missione di uccidere Meng Hao, quando sarebbero emersi dal vortice, la punizione per essere entrati nella Terra Ancestrale senza autorizzazione sarebbe stata la morte.


Nelle loro menti, Fang Xiushan aveva certamente pensato a qualche modo per sfuggire dalle sue responsabilità. Inizialmente nessuno di loro sapeva esattamente come aveva pianificato di farlo, Ad ogni modo, dopo essersi preparati ad emergere dall’uscita, avevano percepito che Fang Wei aveva raggiunto la Sfera Immortale e tutto era diventato chiaro.


Essendo diventato Fang Wei un Vero Immortale ed essendo Fang Xiushan suo padre, sarebbe sicuramente stato in grado di liberarsi della sua punizione.


Per questo tutti e tre decisero spontaneamente di denunciare senza riserve Fang Xiushan.


Era quello il motivo per cui erano emersi dal vortice, avevano guardato Fang Wei, e poi si erano voltati per sputare parole d’odio contro Fang Xiushan.


La faccia di Fang Xiushan si contrasse nuovamente: aveva personalmente richiesto l’assistenza dei quegli uomini nel suo tentativo di uccidere Meng Hao e, stando al suo piano originale, quando la Terra degli Antenati si fosse riaperta sarebbero dovuti riuscire ad usare il suo metodo speciale per fuggire senza passare dell’uscita.


A ogni modo, le cose gli erano sfuggite di mano finché quei tre Anziani erano emersi e avevano raccontato quello che avevano fatto. L’espressione di Fang Xiushn si incupì e i suoi occhi si strinsero con freddezza.


Fu a questo punto che il Maggiore si rimboccò le maniche.


“Ora basta! Il Clan penserà a questa faccenda più tardi. State indietro, tutti voi!” Gli Anziani che erano emersi da pochi minuti dal vortice guardarono con odio verso Fang Xiushan ma, intimoriti da Maggiore, si fecero indietro.


Quando i quattro arretrarono il vortice brillò nuovamente, spostando l’attenzione di tutti.  Anche Fang Wei si accigliò e voltò lo sguardo.


Ad ogni modo, mentre il vortice ruotava emersero due figure. Ancora, nessuno di loro era Meng Hao: al suo posto c’erano Fang Daohong e Fang Linhe. Inizialmente avevano deciso di aspettare Meng Hao dentro la Terra degli Antenati ma, una volta che l’uscita si era aperta e prima che uno di loro potesse reagire, un vento forte li aveva spazzati via dalla Volta del Cielo Nebuloso. Quando erano emersi si erano ritrovati direttamente di fronte all’uscita.


Non appena apparvero, tutti gli occhi si puntarono su di loro.


“Non posso credere che non sia ancora Meng Hao!”


“Interessante. C’erano sei Anziani del Clan nella Terra degli Antenati. Come ci sono arrrivati? E… cosa ci facevano esattamente lì dentro?”


“Anche Fang Hao era nella Terra degli Antenati. Possibile che… che questi Anziani fossero là per fargli del male in qualche modo?”


Ovviamente molti dei membri del clan erano persone intelligenti e non ci impiegarono molto per analizzare la situazione e giungere ad una conclusione pressoché corretta.


Quello valeva specialmente per veri membri della diretta linea di sangue, che erano furiosi. Molti del loro Anziani si erano fatti avanti, compreso il diciannovesimo Zio di Meng Hao: tutti loro erano infuriati e si poteva vedere un raro istinto omicida verso i membri del loro stesso clan, nei loro occhi.


Fang Xiushan sorrise freddamente come se non gli importasse di quello che stava per accadere. Se Fang Wei non fosse diventato un Vero Immortale tutto quello si sarebbe trasformato in una severa punizione per lui; ad ogni modo, considerando come erano andate le cose, la situazione era differente.


“Considerando che sono protetto dal Sesto Patriarca, cosa può contare un singolo ed insignificante Meng Hao?” pensò Fang Xiushan, calmando il suo cuore fermo di fianco al nonno di Fang Wei, che corrugò la fronte senza dire nulla.


Fang Daohong e Fang Linhe scrutarono la folla silenziosamente. Non rimproverarono Fang Xiushan ma piuttosto si sedettero a gambe incrociate fuori dal vortice, ignorando tutto il resto: quella scena sconvolse molti spettatori. Gli occhi del Maggiore si spalancarono: persino lui avvertiva che stava succedendo qualcosa di strano.


Passò il tempo necessario perché un bastoncino di incenso bruciasse.


Improvvisamente il vortice girò nuovamente e questa volta era completamente differente dalle precedenti. Un rombo di tuoni accompagnò l’uscita di una figura alta e snella.


Prima che potesse emergere completamente, il cielo sopra il Pianeta della Vittoria Orientale si riempì di una tempesta di fulmini: rumori di tuoni riecheggiavano in lontananza mentre le nuvole si accumulavano una sopra l’altra.


Enormi Nuvole della Tribolazione apparvero in un battito di ciglia.


Quelle Nuvole della Tribolazione erano estremamente impressionanti. Chiunque le avesse guardate non avrebbe potuto fare a meno di rimanere ad occhi spalancati per lo stupore e l’incredulità e questo perché quelle Nuvole della Tribolazione erano davvero gigantesche!


Ricoprivano l’intero Pianeta della Vittoria Orientale.


Dal cielo stellato sembrava come se il Pianeta della Vittoria Orientale si fosse trasformato in una gigantesca massa di nuvole. La Nona Montagna e il Nono Mare tremarono mentre l’area che era stata coperta di Nuvole della Tribolazione continuava a crescere!


Fang Dong. Fang Wei. Tutti gli altri Prescelti che avevano appena messo piede nella Vera Immortalità… nessuno di loro aveva mai provocato delle Nuvole della Tribolazione del genere, capaci di scuotere i Cieli e la Terra!


Le Nuvole della Tribolazione che avevano affrontato loro erano un gioco da ragazzi in confronto!


“C-Che tipo di Tribolazione è quella??”


Quella era la domanda che attraversava le menti scosse di tutti i coltivatori che stavano osservando la scena. 
                                


                                



