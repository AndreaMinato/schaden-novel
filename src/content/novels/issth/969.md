---
title: Capitolo 969 - Idolo del Dharma da 30.000 metri!
pubDate: 2025-03-17T11:17:35.023Z
tags:
    - issth
---


Le Nuvole della Tribolazione erano enormi, e per chiunque nella Sfera Immortale la pressione che emanavano sarebbe stata incomprensibile. Tuttavia, Meng Hao aveva già otto meridiani Immortali; meridiani Immortali che, semplicemente, non erano paragonabili a quelli normali.


Inoltre aveva il vero corpo fisico Immortale!


Il suo livello di preparazione per entrare in questa Tribolazione Immortale era qualcosa di mai sentito prima, e lo rendeva preminentemente qualificato ad affrontarla.


Quando si ritrovò a considerare anche lo strato Eterno, questo fece sì che, guardando l'enorme mano discendente, una folle idea prendesse forma nella sua mente.


Tribolazione Immortale... era sempre stata una situazione in cui i coltivatori, per lo più, trascendevano passivamente la tribolazione evitando pazzamente, o rincorrendo, il Fulmine della Tribolazione, quindi spintonavano fino ad aprire la Porta dell'Immortalità nel bel mezzo di una grandine di fulmini.


Tutti avevano usato metodi simili. Sia Demone degli Elisir, che Fan Dong'er o Fang Wei avevano agito in tale maniera, così come tutti gli altri Prescelti che, nei tempi recenti, erano avanzati nella vera Immortalità.


Dopo aver aperto la Porta dell'Immortalità, la luce Immortale ne sarebbe fuoriuscita e le Nuvole della Tribolazione si sarebbero dissipate.


In quel momento, il volto di Meng Hao si riempì di uno sguardo folle mentre la sua idea prendeva piede. Si sviluppò un'aura malvagia, che mutò in un'aria di predominanza mentre guardava la mano gigantesca, quindi sferrò un pugno.


“Io camminerò lungo il sentiero della vera Immortalità! Se i Cieli approveranno, che sia! Se non approveranno, poco male! Questo è il mio predominante percorso verso l'Immortalità! Di conseguenza, io gestirò la situazione... con una predominanza senza precedenti!


“Per quanto mi riguarda, o è Immortalità o morte!” Gettò la testa all'indietro liberando un lungo urlo mentre si lanciava come un meteorite verso l'enorme mano. Quando si scontrarono l'uno contro l'altro, gli scoppi echeggiarono in tutte le direzioni. L'aria si frantumò e l'enorme mano collassò. Meng Hao spruzzò sangue dalla bocca, i capelli erano scompigliati. Tuttavia, il suo strato Eterno venne in suo soccorso, quindi una luce color sangue circolò intorno a lui, formando una nebbia che si trasformò rapidamente nell'enorme testa del Demone di Sangue.


Lampeggiò mentre si scagliava contro le Nuvole della Tribolazione e gli infiniti lampi nel cielo. Con la forma della testa del Demone di Sangue, Meng Hao si scontrò con le Nuvole della Tribolazione, provocando scoppi echeggianti in tutte le direzioni. Ancora una volta, un'enorme frattura si aprì.


Tuttavia, le Nuvole vorticarono e iniziarono rapidamente a ripararsi. Eppure... il risultato di questo continuo ciclo di distruzione e riparazione fu che la quantità delle Nuvole di Tribolazione in alto nel cielo venne ridotta!


A quanto pare le Nuvole della Tribolazione non erano infinite, né senza una quantità precisa. Mentre Meng Hao le distruggeva, il loro numero si riduceva: da come sembrava, attaccandole in continuazione, le scioccanti Nuvole della Tribolazione... si sarebbero completamente dissipate!


Qualcosa di simile non era mai e poi mai accaduta nel corso degli anni!


Eppure questo non significava affatto che... non sarebbe mai potuta accadere!


Secondo Meng Hao, se le nuvole gli volevano bloccare la strada... allora le avrebbe colpite fino a dissolverle! Le avrebbe distrutte completamente!


QUESTO era predominare!


Quello era il metodo per fare le cose a dovere! Quando si entra nella vera Immortalità, l'unica opzione è fare una grande scena!


La testa del Demone di Sangue collassò e Meng Hao galleggiò a mezz'aria, circondando dai lampi tuonanti. Ogni fulmine lo faceva tremare, eppure il suo vero corpo carnale Immortale era in grado di sopportarli facilmente. Il suo strato Eterno lo guariva in continuazione e i suoi occhi scintillavano di ossessione. La sua base di coltivazione insorse e il suo Idolo del Dharma lanciò infiniti attacchi contro le Nuvole della Tribolazione.


Un pugno! Un altro! Un altro ancora!


I colori lampeggiarono nel cielo e i fulmini che circondavano Meng Hao sembravano essere infiniti. Di tanto in tanto sputava sangue dalla sua bocca mentre veniva ferito ancora e ancora. Tuttavia, non esitò per un momento mentre caricava e attaccava una volta dietro l'altra.


Le nuvole vorticarono e, allo stesso tempo, iniziarono a ridursi visibilmente!


Questa vista fece rimanere a fissare senza parole e sotto shock tutti i membri del Clan Fang!


Tutti gli altri coltivatori del Pianeta Vittoria Orientale che stavano guardando non poterono fare a meno di rimanere senza fiato!


Fang Wei lo fissava affascinato e l'intenzione di uccidere nei suoi occhi raggiunse un livello di intensità sconvolgente.


“Si sopravvaluta!” pensò.


Fang Xiushan osservava sotto shock, ansimando, non osando credere a ciò che vedevano i suoi occhi.


Gli occhi del Maggiore erano spalancati mentre osservava Meng Hao. Gli sembrava di stare a guardare il nonno di Meng Hao, o suo padre Fang Xiufeng. Entrambe queste persone gli avrebbero dato una tale sensazione di follia.


Al di sotto del Clan Fang, i sette Patriarchi si mossero visibilmente. Questo era ancora più vero per il Settimo Patriarca, il quale ormai era relativamente familiare con Meng Hao. In quel momento, guardò in alto verso di lui con una espressione di lode e approvazione.


“Per diventare un vero Immortale predominante, devi avere una volontà predominante,” disse il Patriarca della Terra del Clan Fang, anche lui un membro della linea di sangue di Meng Hao. La sua voce era tenue e conteneva una profonda lode. “Questo ragazzo... potrebbe avere successo!”


Il Clan Fang era scosso e i coltivatori nelle sette e nei clan del mondo esterno erano ugualmente sconvolti.


Fan Dong’er annaspò quando percepì la follia in Meng Hao.


“Non riesco a credere che abbia scelto questa maniera di proseguire” pensò. “Non c'è... non c'è modo che questo metodo funzioni!”


Zhao Yifan era scosso mentalmente. Song Luodan fissava con occhi spalancati. Wang Mu stava ansimando. Taiyang Zi osservava con un'espressione di completo sconcerto.


Mentre tutti reagivano alla follia delle azioni di Meng Hao, questi tossì altro sangue. In quel momento, i fulmini intorno a lui non erano più rossi, bensì neri, ed erano ancora più potenti di prima. Un'espressione malvagia si intravedeva sul suo volto mentre affrontava i fulmini neri, supportato dal suo Idolo del Dharma, che iniziò a crescere da 21.000 metri fino a 24.000!


Era come se un Immortale di rango 8 stesse combattendo contro la Tribolazione Immortale!


“Nulla è impossibile!” pensò. Si intravide la determinazione nei suoi occhi. Eseguì il gesto di un incantesimo, facendo apparire svariate montagne che si lanciarono verso le Nuvole della Tribolazione. Mentre esplodevano, Meng Hao avanzò deciso andando all'attacco con tutta la sua potenza.


Enormi scoppi riempirono l'aria. Il suolo tremò e il suo Idolo del Dharma da 24.000 metri colpì le Nuvole della Tribolazione, facendole ridurre sempre di più. Il tempo passò e fu impossibile dire esattamente quanti fulmini neri avessero colpito Meng Hao. Il suo strato Eterno era in pieno fermento e i suoi occhi completamente iniettati di sangue.


Eppure, non aveva mai smesso di attaccare.


Le gigantesche Nuvole della Tribolazione si riducevano sempre di più. Ad un certo punti, i fulmini neri diventarono saette dai cinque colori e le nuvole si ridussero del trenta percento delle loro dimensioni iniziali!


La vista lasciò tutti gli spettatori della Nona Montagna e Nono Mare completamente sconvolti.


I capelli di Meng Hao erano scarmigliati, ma sembrava sconvolgente come sempre mentre compiva qualcosa di mai sentito prima!


“E' tempo di entrare nella sfera... dell'Immortale di stadio 9!” Circondato dai fulmini di cinque colori, Meng Hao gettò indietro la testa e ruggì. Il suo Idolo del Dharma esplose, crescendo da 24.000 a 27.000 metri!


Tutto, in quel momento, venne scosso violentemente!


“Quello è... un Idolo del Dharma da 27.000 metri! Quanta preparazione ha fatto Meng Hao per arrivare qui? Che tipo di coltivazione pratica? Non ha nemmeno aperto la Porta dell'Immortalità, eppure il suo potere ha già raggiunto un incredibile livello!”


“Prescelto! Quello è un vero Prescelto! E' così potente! Se dovesse avanzare nella vera Immortalità, diventerà praticamente invivibile!”


“Ora mi ricordo, ha un vero corpo fisico Immortale! Se la sua base di coltivazione raggiunge la vera Sfera Immortale... Diventerà un Eccelso della Sfera Immortale!!” I rombi riempirono il Pianeta Vittoria Orientale e tutti i coltivatori che stavano osservando nella Nona Montagna e Nono Mare erano completamente scioccati.


“Con chi potremmo compararlo? Non con Fang Wei e nemmeno con Fan Dong'er. Nessuno degli altri Prescelti può essere un paragone... forse l'unico che potrebbe esserlo....”


“L'unico con cui potremmo compararlo... è Fang Mu!”


“Fang Mu! Era quello che è diventato la figura numero uno nella Nona Montagna e Mare durante la prova del fuoco delle Tre Grandi Società Daoiste!”


“Aprire le Nuvole della Tribolazione e distruggerle completamente... Forse anche Fang Mu potrebbe farcela!”


Tutti guardarono sconvolti mentre l'Idolo del Dharma da 27.000 metri di Meng Hao colpiva i fulmini dai cinque colori con i pugni. Le nuvole si frantumarono e collassarono, i fulmini svanirono.


Ogni cosa precipitò nel silenzio. Meng Hao rimase sospeso in cielo da solo per un momento prima di caricare di nuovo le Nuvole della Tribolazione. Il suo Idolo del Dharma da 27.000 metri le strappò via. Da quello che sembrava, la Tribolazione Immortale non era invincibile contro Meng Hao.


Passò altro tempo. Le nuvole nel cielo stellato continuarono a dissiparsi. Al momento, si erano ridotte del quaranta percento. I fulmini dai cinque colori non erano in grado di resistere all'Idolo del Dharma da 27.000 metri di Meng Hao. In quel momento, però, un fulmine diventò da sette colori!


I colori si combinarono, e il fulmine non sembrava più tale. Pareva contenere forza vitale e rombò verso Meng Hao mentre sembrava impossibile fermarlo. Come gli si avvicinò, Meng Hao percepì un senso di crisi mortale.


Senza esitazione, liberò i suoi meridiani Immortali. Dietro di lui, il suo Idolo del Dharma crebbe dai 27.000 fino ad uno stupefacente traguardo di 30.000 metri!


Un Idolo del Dharma da 30.000 metri!


Emanò una luce dorata che illuminò le terre al di sotto. Mentre il fulmine dai sette colori discendeva, l'Idolo del Dharma da 30.000 metri sferrò un pugno. Il fulmine esplose e il sangue colò dagli angoli della bocca di Meng Hao. Tuttavia, continuò a galleggiare a mezz'aria, proprio come in precedenza.


“Impossibile!” Fang Wei si alzò immediatamente in piedi, uno sguardo completamente sconvolto sul suo volto.


Dall'altra parte, la mascella di Fang Xiushan cascò e arretrò barcollando con gli occhi spalancati.


Il Maggiore era nella folla, lo sguardo fisso sull'Idolo del Dharma di Meng Hao, e il suo volto tremolò più volte.


“E' veramente... da 30.000 metri....” mormorò.


I più eccitati di tutti erano i membri della linea di sangue diretta, così come Fang Daohong e Fang Linhe. I due fissavano Meng Hao in alto nel cielo e il suo Idolo del Dharma da 30.000 metri e sapevano che essere diventati suoi seguaci era decisamente il più incredibile colpo di fortuna!


Tutti i membri del Clan Fang, tutti i coltivatori sul Pianeta Vittoria Orientali, erano in subbuglio.


“30.000 metri.... E' veramente da 30.000 metri! Non so se anche Fang Hao potrebbe farlo, ma è decisamente... equivalente ad un Immortale di grado 10 ancora prima di entrare nella vera Immortalità!”


“Immortale di stadio 10! Quello... quello è il reame delle leggende! Persino Fang Wei e gli altri hanno aperto soltanto 90 meridiani Immortali, o giù di lì. Fang Wei stesso ne ha aperti 98!!”


“Questo Fang Hao... se lui... se lui riuscisse ad aprire la Porta dell'Immortalità, allora voi cosa ne pensereste? Quanti... Quanti meridiani riuscirà ad aprire?”


L'intera Nona Montagna e Nono Mare vennero completamente scossi. Il volto di Fang Dong'er precipitò mentre fissava il cristallo. Stava ansimando come mai nella sua vita. La vecchia donna che le stava accanto osservava con occhi scintillanti. Lei sapeva che con un Idolo del Dharma da 30.000 Metri, quelle Nuvole della Tribolazione non sarebbero più state una minaccia per Meng Hao.


Anche se la tribolazione diventava più intensa, non era niente di più che una Tribolazione Immortale e non poteva superare il potere della Sfera Immortale.


La mente di Zhao Yifan vorticò e i suoi occhi divennero vacui.


Song Luodan fissava sotto shock e Taiyang Zi rimase a bocca aperta. Wang Mu annaspò. L'unico a non reagire in tali modi fu Wang Tengfei, i cui occhi iniziarono a scintillare di una brillantezza mai vista.


Il volto di Li Ling’er cambiò espressione e la nuca di Sun Hai si intorpidì.


I Prescelti delle varie sette e dei vari clan erano completamente sconvolti da Meng Hao e dal suo Idolo del Dharma da 30.000 metri.


“Se dovesse riuscire a dischiudere la Porta dell'Immortalità... quanti meridiani riuscirà ad aprire?!” Questa era la domanda che infuriava nelle menti di ciascuno dei Prescelti e che li riempiva di amarezza.


Da allora, Meng Hao li lasciò completamente impotenti.


Anche i Patriarchi delle varie sette e clan avevano nella mente la stessa domanda su Meng Hao, questo ineguagliabile membro della sua generazione. Quanti meridiani sarebbe stato in grado di aprire...?
                                                                



