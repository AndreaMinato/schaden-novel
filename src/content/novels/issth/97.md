---
title: Capitolo 97 - Superamento della Coltivazione nella Valle di Montagna
pubDate: 2025-03-17T11:17:34.775Z
tags:
    - issth
---


Prima che Meng Hao potesse muoversi, il Serpente dello Spirito blu era già a trenta metri da lui. Si fermò a mezz'aria ed emise uno strillo acuto, come se potesse percepire qualcosa di terribile nel ragazzo. Iniziò a tremare, poi si ritrasse, battendo in ritirata.


Improvvisamente una nebbia tricolore emerse dalla testa di Meng Hao e si trasformò in un volto demoniaco, con un’espressione piangente e sorridente assieme. Girò attorno alla testa di Meng Hao, poi emise uno strillo intangibile verso il Serpente, che gridò miserabilmente a sua volta mentre veniva colpito.


Il suo corpo iniziò a marcire istantaneamente: si trasformò in un coagulo di sangue che atterrò sul terreno, scoppiando. L’espressione del vecchio cambiò. Gli altri due Coltivatori sobbalzarono, attoniti.


Anche Meng Hao era atterrito, il suo cuore batteva fortissimo.


Quella nebbia era il veleno che si trovava nel suo corpo; era raddoppiato nell'anno passato, ma quella era stata la prima volta che aveva preso una forma propria ed era emerso dal suo corpo di propria volontà. Quel veleno era misterioso; poteva percepire altri veleni e respingerli, come se il corpo ospite appartenesse solo a lui.


Nei mesi passati, Meng Hao si era convinto che durante gli ultimi due attacchi del veleno, gli altri due veleni delle tre grandi Sette erano stati completamente espulsi.


Sembravano essere meno potenti di quello tricolore, tanto da essere addirittura costretti a uscire dal suo corpo. La morte del Serpente dello Spirito aveva stimolato Meng Hao a capire, finalmente, quanto potente fosse il veleno di Lord Rivelazione.


I tre che avevano assistito non ne sapevano nulla. Lo guardarono, impauriti. Il Coltivatore che aveva appena perso il Serpente si gettò all'indietro, velocemente, un fiotto di sangue che gli usciva di bocca. Guardò Meng Hao pieno di paura.


“Così, il Compagno Daoista pratica anche la Coltivazione del Veleno…” il vecchio sulla rana, che era al nono livello di Condensazione, si alzò in piedi e salutò Meng Hao rispettosamente. “Se questo è il caso, sentitevi libero di restare qui. Ma sappiate che qualcosa di strano alberga in questa valle. Ha una ricca energia spirituale e a ogni luna piena viene completamente ricoperta dalla nebbia.” I suoi occhi lampeggiarono mentre parlava.


“Grazie per l’avviso,” disse Meng Hao, il volto privo di espressione. Il suo corpo tremò ed entrò nella Grotta dell’Immortale. Fece scorrere una grossa pietra davanti all'ingresso, sigillandola.


Tutto era silenzioso. Gli occhi del vecchietto del rospo lampeggiarono mentre guardava gli altri due. Per un attimo tutti rimasero in silenzio. Poi accarezzarono le rispettive Bestie dello Spirito e volarono verso un’altra valle. Là furono raccolti altri quattro Coltivatori.


Erano tutti di ottavo livello di Condensazione del Qi e indossavano lunghe tuniche cangianti verde e blu. Sedevano su un enorme masso nero che pulsava di una luce fioca. Ogni volta che essa appariva, il masso sembrava farsi trasparente. Al suo interno si intravedeva lo scheletro di un uccello a due teste.


Quando i tre arrivarono, i quattro in attesa aprirono gli occhi.


“Quell’estraneo è un Coltivatore del Veleno,” disse l’uomo del Serpente dello Spirito, la voce traboccante d’odio. Una rabbia velenosa si irradiava dai suoi occhi. “Non so quanto abbia visto, ma si rifiuta di andarsene.”


“Questo complica le cose…” disse uno dei quatto che sedevano a gambe incrociate, accigliandosi. Era un uomo di mezza età, dal volto pallido. “Qual è il livello della sua base di Coltivazione?”


“È in cima al nono!” disse con calma il vecchio del rospo. Non si sbagliava: Meng Hao poteva passare facilmente per qualcuno di tredicesimo, ma quando lo faceva era escluso dai Cieli e dalla Terra, per cui preferiva restare nel nono.


“La sua base di Coltivazione è molto raffinata, ma se attacchiamo assieme possiamo ucciderlo facilmente,” disse il Coltivatore del Serpente. “Se lo lasciamo stare qui si renderà conto di cosa sta succedendo. Adesso potrebbe non avere sospetti, ma la prossima luna piena arriverà in meno di un mese. Quando verrà il momento di estrarre la corda rossa saprà sicuramente cosa sta accadendo. Come può un Coltivatore del Veleno non esserne interessato? Io dico di attaccare assieme e sterminarlo.”


Alcuni degli altri sembravano esitare. Meng Hao era al picco del nono livello. Solo il vecchio del rospo sembrava forte abbastanza da poterlo affrontare. Nessuno degli altri era potente abbastanza e anche se avessero attaccato assieme, qualcuno di loro sarebbe senz'altro morto. Guardarono il vecchio del rospo, esitanti.


“Non dobbiamo fare proprio niente. Gli ho detto che cose strane accadono durante la luna piena. Probabilmente uscirà a curiosare da solo. Non servirà attaccare. Sarà il miasma della corda rossa a ucciderlo. E se anche non uscisse… il miasma copre comunque qualunque cosa. Comunque vada morirà! I nostri Tre Villaggi della Montagna dello Spirito non possono essere guardati con superiorità da degli estranei. Chiunque lo faccia dovrà morire.” I suoi occhi lampeggiarono mentre parlava. Gli altri sei annuirono.


Nel frattempo, Meng Hao sedeva a gambe incrociate nella sua Grotta dell’Immortale. La densa energia spirituale che lo circondava faceva pulsare la sua base di Coltivazione. Mentre faceva esercizi di respirazione, il suo illimitato mare dell’Essenza sembrava consolidarsi.


Respirò a fondo, alzando la testa e guardando la grande pietra che aveva usato per sigillare la sua Grotta dell’Immortale. Gli occhi brillarono, le due spade di legno apparvero fluttuando ai suoi lati. Sollevò la mano destra e la scosse. Un talismano apparve e fluttuò davanti a lui. Lo inviò verso la grande roccia.


Era il talismano di Wang Tengfei. Non era sicuro di quanto fosse potente, per quello non l’aveva mai usato. Poteva benissimo trattarsi di un oggetto comune.


“Sembra che questa gente abbia dei segreti che non vuole condividere con gli estranei. Se mi lasciano in pace io lascerò in pace loro. Ma se disturbano la mia Coltivazione…” gli occhi di Meng Hao si illuminarono. La sua espressione era calma mentre prendeva il guscio di tartaruga di Shangguan Xiu dalla borsa da trasporto, quello che conteneva i dettagli di una Consistenza Perfetta. Lo guardò, accigliandosi.


“Per comporre un Elisir della Consistenza Perfetta mi servirà una fornace,” mormorò Meng Hao. “Ne ho una, presa da Shangguan Xiu. Ma richiede anche un talento nell'alchimia. Senza di esso le possibilità di sbagliare sono molto più elevate. Se sbagliassi potrei duplicare più piante, ma il costo sarebbe esorbitante.” Non aveva alcun talento per l’alchimia e quello era frustrante.


Dopo un po’, Meng Hao estrasse le piante richieste per preparare gli elisir minori e con lo specchio di rame ne duplicò alcune. Qualche ora dopo aveva speso una grande quantità di Pietre dello Spirito. Anche con una montagna di Pietre dello Spirito, se continuava con quel ritmo, sarebbe di nuovo rimasto a secco.


“Sono solo elisir minori… comporre un Elisir della Consistenza Perfetta ha due fasi principali. La prima prevede di comporre sette elisir minori, ciascuno dei quali ha una funzione unica. Nel secondo si mescolano tutti e sette e si compone l’Elisir della Consistenza Perfetta. Se me ne mancasse anche uno solo non avrei possibilità di riuscire. Shangguan Xiu aveva già composto due degli elisir necessari. Ne restano cinque… non ho mai composto un Elisir. Cosa succederebbe se dovessi provarci decine di volte prima di riuscirci? Non avrei mai abbastanza Pietre dello Spirito. Non riuscirei nemmeno ad arrivare alla Stabilità della Consistenza. L’alchimia… se la imparo non avrò problemi.” Meng Hao si accigliò mentre studiava alcune basiche tecniche di alchimia della Città della Via Lattea. Ma cercare di imparare da solo tecniche simili non era facile e poteva metterci molto tempo. Inoltre, alcune delle tecniche non erano comuni. Molti maestri alchimisti possedevano tecniche segrete, sconosciute agli esterni. Spesso erano segreti delle Sette, custoditi accuratamente.


“Il metodo migliore sarebbe quello di comporre prima l’Elisir della Consistenza Perfetta, poi stabilizzare la Consistenza. Così non c’è bisogno di prepararlo in fretta. Quella era la strada di Shangguan Xiu. Ma…” I suoi occhi luccicarono. “Sembra il metodo migliore, ma se non raggiungo la Stabilità della Consistenza dovrò affrontare troppi pericoli. Per questo Shangguan Xiu è morto. Altrimenti non sarei mai riuscito a ucciderlo. Quel metodo non può essere usato!” Tacque per un momento, e i suoi occhi si colmarono di determinazione.


“Comunque sia, dovrò prima raggiungere la Stabilità della Consistenza. Se posso comporre l’Elisir della Consistenza Perfetta, non sarà troppo tardi. L’Elisir della Consistenza Perfetta può riparare le crepe nei Pilastri del Dao. Una Consistenza Impeccabile andrà comunque benissimo!” Meng Hao serrò i denti. Nonostante desiderasse intensamente di comporre l’Elisir della Consistenza Perfetta, sapeva che non era pratico farlo in quel momento.


“Posso entrare nel Dominio Meridionale solo se ho raggiunto la Stabilità della Consistenza. Così potrò capire come estrarre il veleno. Come Coltivatore della Condensazione del Qi, questo è virtualmente impossibile.” Avendo deciso cosa fare, non sprecò altro tempo. Mise via il guscio di tartaruga e le piante mediche, poi estrasse l’Elisir della Stabilità della Consistenza e prese a duplicarlo.


Era parte del grande circolo della Condensazione del Qi, e si sentiva molto fiducioso nella sua abilità di Stabilizzare la Consistenza. Ma per sicurezza aveva deciso di servirsi dell’Elisir. Guardando verso i cinque Elisir della Stabilità della Consistenza di fronte a lui, prese un profondo respiro e colpì la sua borsa. Una piccola bandiera volò fuori. Dei fulmini si attorcigliarono attorno ad essa mentre volava per aria. Meng Hao compì dei gesti incantati e la bandiera trafisse il terreno senza l’assistenza della sua base di Coltivazione. Risucchiò alcune delle energie spirituali nell'aria e si trasformò in una nebbia che avvolse la Grotta dell’Immortale. Si allargò per trenta metri in tutte le direzioni, circondando Meng Hao.


“Dopo aver consumato un Elisir della Stabilità della Consistenza, il mio corpo si irrigidirà e non sarò capace di muovermi.” Guardò la nebbia. “Con la Bandiera del Fulmine sarò protetto. Nessuno mi disturberà. Con il livello della mia base di Coltivazione, la paralisi sarà relativamente breve.”


Di tutti i tesori che aveva ottenuto da Patriarca Affidabilità, la Giada del Sigillo del Demone era il più misterioso. Ma la bandiera era la sua preferita. Del talismano di buona sorte, invece, non aveva ancora capito nulla. L’avrebbe studiato meglio dopo aver raggiunto la Stabilità della Consistenza.


Prese un elisir, respirò profondamente e se lo mise in bocca. Si dissolse istantaneamente, e un’energia spirituale senza limite scosse il suo corpo. Tremo. Non era la prima volta che consumava un Elisir della Stabilità della Consistenza. Ma ogni volta che lo faceva si sentiva come una piccola barca che galleggiava tra colossali onde. Un ruggito riempì la sua testa. Continuò a roteare la sua base di Coltivazione.


L’energia spirituale fluttuò attraverso Meng Hao, riversandosi nel suo mare dell’Essenza, facendolo ruggire e rimbombare. Il Nucleo Demoniaco dentro di lui sembrava sul punto di trasformarsi in un Pilastro del Dao.


Una volta apparso, Meng Hao avrebbe superato la Condensazione del Qi e raggiunto la vera Coltivazione… la Stabilità della Consistenza.


Allora non sarebbe mai più stato mortale. Sarebbe entrato nel vero percorso della Coltivazione e non sarebbe più stato parte del mondo mortale. Tornarvi avrebbe significato che non meritava di essere parte del mondo della Coltivazione!


Sarebbe stato come una barca che viaggia controcorrente.


“Vai avanti, o cadrai indietro.”





