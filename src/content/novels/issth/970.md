---
title: Capitolo 970 - Palazzi Immortali degli Eccelsi!
pubDate: 2025-03-17T11:17:35.023Z
tags:
    - issth
---


L'Idolo del Dharma da 30.000 metri brillò di una luce dorata senza fine mentre colpiva il Fulmine della Tribolazione Immortale dai sette colori. Meng Hao chiuse gli occhi, quindi iniziò ad fondersi con il suo Idolo del Dharma. Quando li aprì di nuovo, lui era il suo Idolo del Dharma, e il suo Idolo del Dharma era lui!


Discese un pugno e i Cieli tremarono. Si aprì un enorme buco tra le Nuvole della Tribolazione e, allo stesso tempo, svariati fulmini da sette colori scoppiettarono verso Meng Hao.


Non tentò di spostarsi, permettendo invece al Fulmine della Tribolazione Immortale di colpirlo. Allargò le braccia e i suoi occhi vennero riempiti soltanto dalla Nuvole della Tribolazione.


BOOOOMMMMMM!


Passò altro tempo. Le Nuvole della Tribolazione diminuirono fino al sessanta percento delle loro normali dimensioni. Cinquanta percento. Quaranta percento... i Fulmini della Tribolazione sembravano essere infiniti. Lo strato Eterno di Meng Hao continuava a lavorare incessantemente, e il suo Idolo del Dharma da 30.000 metri attaccava senza pietà, facendo tremare il Cielo e la Terra mentre liberava le sue abilità divine.


Meng Hao gettò indietro la testa e ululò. Nello stesso momento, il suo Idolo del Dharma si allargò improvvisamente in tutte le direzioni. Contemporaneamente, allungò la mano destra, attraverso la quale apparve una frattura.


La spaccatura durò soltanto il tempo di tre respiri.


Si trattava della Quinta Maledizione del Sigillo del Demone. Durante questi tre respiri, la spaccatura divenne come un buco nero nel vuoto. Emanava un'intensa ed incredibilmente scioccante forza gravitazionale, che risucchiò immediatamente le Nuvole della Tribolazione.


Trenta percento. Venti percento. Dieci percento!


RUMBLE!


Quando la spaccatura scomparve, la maggior parte delle Nuvole della Tribolazione era svanita con essa. Ormai non c'erano abbastanza nuvole da coprire il Pianeta Vittoria Orientale. Meng Hao rimase sospeso a mezz'aria, il volto cinereo, ma carico di un desiderio di combattere ancora più forte di prima.


Guardò in alto verso ciò che restava delle Nuvole della Tribolazione, e verso i Palazzi Immortali che si trovavano dietro di queste. Al momento, non sembravano più emanare una pressione minacciosa come prima.


“Hey, Nuvole della Tribolazione. SCIÒ!” disse freddamente Meng Hao, agitando la mano. Il suo Idolo del Dharma si separò dal corpo, trasformandosi in un raggio di luce dorato che penetrò attraverso le nuvole della Tribolazione ed esplose senza preavviso.


L'esplosione bruciò le rimanenti Nuvole della Tribolazione, dopo di che si levò un suono ruggente che echeggiò attraverso le nuvole... che si frantumarono in pezzi, lanciati in tutte le direzioni.


Tutti osservarono mentre le Nuvole della Tribolazione... svanirono!


In quel momento, tutto il Pianeta Vittoria Orientale precipitò nel silenzio. Sia i membri del Clan Fang, sia gli altri coltivatori fissavano sotto shock il cielo che era ora completamente svuotato dalle Nuvole della Tribolazione.


Trascendere la tribolazione in questo modo era qualcosa senza precedenti!


Trascendere la tribolazione in questo modo era di una predominanza di un'incredibile estensione!


Era come se Meng Hao fosse preparato a distruggere ogni cosa che gli bloccava la via verso l'Immortalità.


Nessuno era mai stato in grado di fare una cosa simile prima perché nessuno era mai stato paragonabile ad un immortale di grado 10 quando trascendeva la tribolazione.


Questo... era un po' come dire: “Se io voglio diventare immortale, allora i Cieli non potranno nulla per fermarmi!”


Questa era... l'attitudine alla predominanza che diceva “Se lo voglio, allora è MEGLIO che i Cieli lo abbiano! Se non lo voglio, allora è meglio che i Cieli NON lo abbiano!”


Sembrava incredibile ma, a pensarci attentamente.... quando qualcuno dotato della prodezza in battaglia di un immortale di stadio 10 da 100 meridiani, allora per quella persona non c'era nulla di impossibile quando si trattava di trascendere la Tribolazione Immortale.


Dopo un breve momento di silenzio, sul Pianeta Vittoria Orientale esplose un vasto tumulto. Tutti nel clan Fang stavano strillando per l'eccitazione.


Videro lo sguardo di follia, fervore e ossessione negli occhi di Meng Hao e essi sapevano che era un membro del Clan Fang. La gloria che si prendeva li rendeva orgogliosi.


“Fang Hao!”


“Fang Hao!!”


“Fang Hao!!!”


Svariate figure volarono in alto nel cielo per sedersi a gambe incrociate accanto a Meng Hao. Nessuna di loro si mosse, ma rimasero seduti... come Protettori del Dharma di Meng Hao!


Si mobilitò l'intera linea diretta di sangue. Fang Xi guardò eccitato verso Meng Hao, quindi gettò la testa all'indietro e rise. Oltre alla linea di sangue diretta, anche molte delle altre persone che si mossero per aiutarlo... erano membri dei rami neutrali del clan. Dopo aver visto le prospettive future messe in mostra da Meng Hao, si erano mossi in un modo mai visto prima.


Quando dovettero scegliere tra Meng Hao e Fang Wei, questi scelsero... Meng Hao!


Fang Wei rimase in silenzio, guardando verso Meng Hao. Ancora una volta, i suoi occhi lampeggiarono del desiderio di ingaggiare battaglia. In contrasto, accanto a lui c'era Fang Xiushan, il volto pallido, che scoccava occhiate verso Meng Hao ruggendo internamente.


“Che tu sia dannato, Fang Hao! Perché ti sei fatto vedere! Avevi già lasciato il Clan Fang! Perché sei dovuto tornare? Perché sei dovuto arrivare fino all'Ascensione Immortale? Perché!?!?


“E tu, Fang Xiufeng! Sei sempre stato davanti a me, a soffocarmi. E ora, proprio quando il mio stesso figlio si sta innalzando come un qilin, il tuo bambino buono a nulla lo sta sopprimendo!!” Fang Xiushan non poteva rimanere calmo. Il suo intero corpo tremò, e i suoi occhi scintillarono di velenoso odio.


Il Maggiore rimase in taciturno silenzio.


Il nonno di Fang Wei sospirò leggermente e guardò verso Fang Xiushan con espressione di disappunto. Quindi si voltò a guardare verso Fang Wei e l'espressione mutò in anticipazione.


Il Pianeta Vittoria Orientale era completamente scosso, e le sette e i clan della Nona Montagna e Nono Mare erano stupefatti. A questo punto, il nome ed il volto di Meng Hao erano fermamente impressi nelle menti di svariate persone, e molte di queste erano affascinate al punto di avere un eccessivo zelo.


Ovviamente, tutti i Prescelti osservavano in tacito silenzio.


“La questione non è ancora conclusa. La Tribolazione Immortale non si è dissipata, e la porta dell'Immortalità non è ancora stata aperta. Dobbiamo vedere ancora vedere... quanti meridiano Immortali aprirà esattamente!”


Pensieri come questi percorrevano le menti di tutti i Prescelti che erano da poco saliti alla vera Immortalità. I loro occhi erano fissi nella direzione del Pianeta Vittoria Orientale e di Meng Hao.


I Patriarchi delle varie sette e clan della Nona Montagna e Mare sospirarono, scambiandosi occhiate con coloro che stavano intorno, quindi iniziarono a discutere dell'argomento.


“Chi di questa generazione potrebbe essere paragonato a Meng Hao? Probabilmente, l'unica famosa stella della prova del fuoco delle Tre Grandi Società Daoiste... Fang Mu!”


“Fang Mu è ovviamente un nome fittizio. Nessuno sa chi sia veramente... Tuttavia, il Mondo del Dio dei Nove Mari lo ha accettato come discepolo, e ancora non ha accettato il primo premio dalle Tre Grandi Società Daoiste. Alla fine.... ricomparirà sicuramente.”


“E' probabile che lui sia l'unico degno di essere paragonato a Meng Hao. Questa generazione non ci appartiene più, appartiene a loro...”


A dire il vero, non erano gli unici a pensare a Fang Mu. C'erano molti altri coltivatori della Nona Montagna e Nono Mare che si ricordavano la sua esibizione accattivante!


Aveva ottenuto il primo posto nella prova del fuoco delle Tre Grandi Società Daoiste!


Il vecchio uomo del Mondo del Dio dei Nove Mari, con cui Meng Hao aveva creato un buon rapporto in quell'anno, sospirò. Il Patriarca della più eminente tra le Tre Grandi Società Daoiste, l'Antico Rito Daoista Immortale, fissò in direzione del Pianeta Vittoria Orientale e sorrise leggermente con gli occhi illuminati da un brillante bagliore.


“Tu sei connesso dal destino all'Antico Rito Daoista Immortale... Alla fine troverai la tua strada per arrivare qui.”


Meng Hao fluttuò a mezz'aria sopra al Pianeta Vittoria Orientale, i capelli che gli fluttuavano intorno. Prese un respiro profondo e il suo strato Eterno continuò a lavorare mentre guardava in alto verso i Cieli.


Le Nuvole della Tribolazione non c'erano più. L'unica cosa rimasta davanti a lui erano gli infiniti Palazzi Immortali che ostruivano il suo percorso verso la Porta dell'Immortalità.


La Porta dell'Immortalità galleggiò dietro i Palazzi Immortali, emanando un'intensa pressione.


“Il carattere "Immortale" è composto da una persona e da una montagna. Devo avere una Montagna della Corroborazione del Dao.” Meng Hao guardò verso i Palazzi Immortali per un momento quindi iniziò ad avanzare.


“La mia Montagna della Corroborazione del Dao dovrebbe essere la montagna che rimarrà per sempre nella mia memoria... il Monte Daqing.


"E' un peccato che il Monte Daqinq sia ancora nello Stato di Zhao, dopo che è stato portato via da quel bastardo di Patriarca Affidabilità. Ancora ora non ho idea di dove sia quella vecchia tartaruga bastarda.


“In questo caso, allora io stesso devo diventare la mia montagna. Il mio corpo carnale sarà la mia montagna, e la mia anima rappresenterà la mia vita. Una persona 人, una montagna 山. Io... sono un Immortale 仙!” L'energia di Meng Hao insorse e la sua velocità aumentò. In un batter d'occhio era diretto davanti ai Palazzi Immortali.


Le figure che si muovevano all'interno dei Palazzi Immortali assomigliavano a soldati celesti. Si voltarono verso Meng Hao per caricare all'attacco. Nello stesso momento, dei suoni ruggenti si levarono dai Palazzi Immortali, i quali si unirono all'attacco verso Meng Hao. Sembravano volerlo schiacciare, e un potente qi immortale si levò mentre si avvicinavano.


Sembrava impossibile contare quanti Palazzi Immortali ci fossero alla prima occhiata. Tuttavia, erano decisamente 100.000 ed erano illusori e non corporei. Sembravano 100.000 marchi sigillanti che si scontravano in basso verso Meng Hao. Inoltre, i Palazzi Immortali emanavano... l'Energia di un Eccelso della Sfera Immortale!


Questa era una tribolazione che soltanto un Eccelso della Sfera Immortale era qualificato a trascendere.


I colori lampeggiarono e il cielo stellato si scosse mentre i 100.000 Palazzi Immortali strepitavano lanciandosi verso Meng Hao nella loro forma illusoria.


Un'incredibile pressione gravò sulle terre, facendo scuotere il Pianeta Vittoria Orientale. Meng Hao era il solo fuoco di questa Tribolazione Immortale, che poteva percepire ad un livello profondo. Sentiva come innumerevoli montagne celestiali che si schiantavano su di lui.


La sua base di coltivazione insorse e il suo Idolo del Dharma da 30.000 metri si illuminò di una luce dorata mentre scagliava un pugno verso il primo dei Palazzi Immortali in arrivo.


Quando il suo Idolo del Dharma colpì, i soldati celestiali svanirono e il Palazzo Immortale in arrivo iniziò a cadere. Al contrario, il suo Idolo del Dharma tremò un poco.


Successivamente distrusse un secondo Palazzo Immortale, quindi un terzo, e un quarto... distruggeva un Palazzo Immortale dopo l'altro. Il sangue continuava a colare dalla bocca di Meng Hao mentre attaccava.


Sfortunatamente veniva spinto leggermente all'indietro verso la superficie del pianeta. I palazzi non sembravano avere fine e, in apparenza, volevano schiacciare Meng Hao al suolo e tagliarlo a pezzetti!


Ogni attacco contro i Palazzi Immortali dava luogo ad un contraccolpo, rendendo le cose di una difficoltà crescente per Meng Hao. Poteva schiacciarne 10 di questi, distruggerne 100, spezzarne 1000. Ma... questi erano almeno 100.000 in totale!


La loro energia continuava ad aumentare e l'Aura di un Eccelso della Sfera Immortale si diffondeva. Era come se tutti gli Immortali... fossero obbligati ad inchinarsi a questa aura!


Se non ti inchinavi, saresti stato distrutto!


Quando i membri del Clan Fang videro cosa stava accendo, diventarono sempre più nervosi. Gli altri coltivatori del Pianeta Vittoria Orientale erano scioccati. Questa Tribolazione Immortale era qualcosa che non avevano mai visto prima.


Fang Xiushan era sempre più eccitato. Fissava Meng Hao desiderando che i Palazzi Immortali potessero diventare cento volte più potenti di quanto non fossero ora, e sradicare completamente Meng Hao in un istante.


I Patriarchi delle varie sette e clan della Nona Montagna e Mare sembravano visibilmente commossi e discutevano la questione a toni sommessi.


“Quelle sono immagini di Palazzi Immortali degli Eccelsi!”


“Soltanto un Eccelso tra gli Immortali potrebbe essere in grado di combattere contro una Tribolazione Immortale come questa!”


“Temo che questo Fang Hao... non possa procedere oltre questo punto.”


Mentre sussurravano, Meng Hao colpì ancora un altro Palazzo Immortale. Spruzzò sangue dalla bocca, con il suo strato Eterno incessantemente all'opera.


“Sono semplici proiezioni di Palazzi Immortali con auree da Eccelso... Bene, devo solo mostrare a questa Tribolazione Immortale... come sia veramente la proiezione di una vera entità Eccelsa!


“Ora che sono arrivato a questo punto, non importa se svelerò la mia identità. E' venuto il momento di mostrare alla Nona Montagna e Nono Mare che io sono Fang Mu e che Fang Mu... non è altri che il sottoscritto!!” Meng Hao prese un respiro profondo e allungò la mano destra, agitandola attraverso l'aria per impiegare la sua più potente magia Daoista degli Eccelsi.


“Ponte dell'Eccelso!!”
                                


                                



