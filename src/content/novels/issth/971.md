---
title: Capitolo 971 - Io sono Fang Mu!
pubDate: 2025-03-17T11:17:35.023Z
tags:
    - issth
---


All'inizio, Meng Hao aveva deciso di tenere segreta la sua identità da Fang Mu, come eventualità per quando avrebbe lasciato il Clan Fang. Tuttavia, in quel momento cambiò idea. Invece di tenere Fang Mu nascosto e celato, avrebbe fatto un ingresso trionfale!


Si sarebbe assicurato di far sapere a chiunque nella Nona Montagna e Nono Mare che Meng Hao era il numero uno tra i Prescelti del Clan Fang. Allo stesso modo lui era Fang Mu, il numero uno tra i concorrenti della prova del fuoco delle Tre Grandi Società Daoiste!


Era anche un Seguace del Conclave del Mondo del Dio dei Nove Mari! Nonostante questa mossa avrebbe potuto metterlo in pericolo più avanti, al momento... essere così famoso sarebbe diventato in qualche modo una protezione!


Tenere un basso profilo era una buona cosa ma, se si faceva una mossa, allora bisognava sconvolgere tutti quanti!


Gli occhi di Meng Hao scintillarono di una strana luce mentre galleggiava a mezz'aria, il centro di tutta l'attenzione. Svariati spettatori da tutta la Nona Montagna e Nono Mare stavano usando diversi metodi per guardarlo mentre alzava la mano destra e la agitava verso i Palazzi Immortali in arrivo.


In risposta a quel suo gesto, lampeggiarono dei colori, i corpi Celesti tremarono e si levò un vento fortissimo. Il Pianeta Vittoria Orientale fu scosso e dei suoni ruggenti echeggiarono, facendo tremare tutti i coltivatori mentre percepivano un'indescrivibile pressione esplodere da Meng Hao.


Il cielo venne scosso mentre numerose increspature si diffondevano e spuntava l'aura di un Eccelso da dentro di lui, diventando sempre più potente e sconvolgente in ogni istante.


Il suo sguardo era come una lama affilata, carico di ossessione, e lo rendeva simile ad una divinità Immortale.


In quel momento, tutti i volti dei membri del Clan Fang tremolarono.


Nelle profondità del suolo, tutti e sette Patriarchi del Clan Fang erano scossi!


“Quest'aura....”


“Quest'aura è simile a quella dei Palazzi Immortali, ma più forte!”


“Questo è....” Gli occhi di Fan Dong'er si spalancarono, e la vecchia donna che stava dietro di lei avanzò per sbirciare nel cristallo. Lentamente, i suoi occhi si riempirono di stupore.


“E' lui!!” pensò. Anche se questa donna aveva una base di coltivazione nel Reame del Dao, non poté fare a meno di ritrovarsi senza fiato.


Nello stesso momento, le espressioni sui volti dei Patriarcchi nella Grotta della Spada del Flusso Sublime cambiarono. Imponenti raggi di luce della spada si alzarono nel cielo, quindi sferzarono in tutte le direzioni.


“Quella è... l'aura di una magia Daoista degli Eccelsi!”


“Quel Meng Hao, lui... non può essere che sia...”


Dopo il Clan Ji, l'Antico Rito Daoista Immortale delle Tre Grandi Società Daoiste era la più potente entità nella Nona Montagna e Nono Mare, e loro erano ancora più sconvolti di tutti gli altri. In un cortile dentro al Tempio del Rito Daoista l'energia dei Patriarchi insorse mentre guardavano verso il Pianeta Vittoria Orientale e l'aura di Meng Hao.


“Ponte dell’Eccelso Pāramitā!”


Li Ling'er guardò gli avvenimenti in silenzio. Tutti gli altri erano scioccati, ma lei era calma. Da tempo aveva già capito che Fang Mu... non era altri che Meng Hao!


“Che questa epoca appartenga a lui...?” pensò, sospirando internamente.


Sarebbe stato più semplice trovare una piuma di fenice o un corno di qilin piuttosto che trovare qualcuno all'interno della Nona Montagna e Mare che sapesse la verità sulla sua domanda. Nonostante l'aura che stava emettendo proprio in quel momento, le persone erano sconvolte ma non lo avevano ancora collegato a Fang Mu.


Meng Hao fluttuò in aria sopra al Pianeta Vittoria Orientale, gli abiti che sferzavano nel vento, l'aura che si innalzava a livelli terrificanti. Continuò a crescere sempre più potente.


Nel tempo di un paio di respiri, le persone riuscirono a percepire più intensamente che era come un Eccelso. I Palazzi Immortali ruggirono verso di lui finché non si trovarono solo ad alcune decine di metri di distanza.


Meng Hao sollevò lo sguardo, e i suoi occhi scintillarono di una luce affilata. Tutto avvenne nell'esatto momento in cui agitò la mano, facendo ruotare i suoi Meridiani Immortali ed esplodere la sua base di coltivazione. L'immagine del Ponte dell'Eccelso impressa nella sua mente apparve improvvisamente nel cielo stellato.


Il mondo sembrò fermarsi, ed ogni cosa presente nei Cieli e nella Terra smise di muoversi. Apparve un enorme ponte, un gigante che emanava un'antica e primordiale aura. Era un'energia senza limiti che si posizionava sopra ad ogni cosa nei Cieli e nella Terra.


Il ponte crebbe rapidamente, e in un batter d'occhio superò i 100.000 Palazzi Immortali davanti a Meng Hao, sopprimendoli completamente.


Brillò una luce senza fine, accompagnata da innumerevoli simboli magici. L'aura di un Eccelso fece agitare ogni cosa e i Palazzi Immortali sembrarono intimiditi. Persino il pianeta stesso venne forzato con remissività, come se il ponte fosse il sentiero per diventare un Eccelso su cui avrebbero camminato un potente esperto dopo l'altro!


I rombi echeggiarono ed un terremoto scosse il pianeta. Era come se ogni cosa nel mondo si fosse oscurata tranne... la Porta dell'Immortalità, che rimase sospesa in alto nel cielo stellato, ergendosi suo pari, in completa opposizione al ponte.


Nell'istante in cui il ponte apparve, Fang Wei sentì come se un pugno invisibile lo avesse appena colpito malamente. Il suo volto divenne cinereo, e arretrò barcollando, il volto con un'espressione d'incredulità. Fissò Meng Hao e lo stupefacente Ponte dell'Eccelso con la sua aura da Eccelso!


“Questo è impossibile! Questo... questo è.......” La mente di Fang Wei vorticava. Riconobbe il ponte, sapeva che si trattava dell'abilità divina creata da Fang Mu durante la prova del fuoco delle Tre Grandi Società Daoiste!


Nei giorni precedenti, in molti avevano ipotizzato che Fang Wei potesse essere Fang Mu. Lui aveva fatto il misterioso e non aveva detto nulla per disperdere queste voci. Non aveva ammesso di essere Fang Mu, ma nemmeno lo aveva negato. A causa di questo, svariate persone erano state portate a credere tramite simili ragionamenti che lui... fosse veramente Fang Mu!


Fu solo in quel momento che Fang Wei si accorse con amarezza che si era trasformato in un pagliaccio. Il vero Fang Mu era.. Meng Hao!


Quasi non poteva credere a quello che stava vedendo, ed era in buona compagnia. Gli altri membri del Clan Fang guardarono verso il ponte, le menti vorticanti.


“Fang... Fang Mu?”


“Ho già visto quel ponte prima! Nella prova del fuoco delle Tre Grandi Società Daoiste, il concorrente al Primo Posto, Fang Mu, lo creò come abilità divina!”


“Questo... non dirmi che... Fang Hao è veramente Fang Mu!?!?” L'intero clan era sconvolto. Fang Yunyi rimase nella folla, e la sua vista si oscurò. Il mondo sembrò vorticare: non poteva semplicemente immaginare come Fang Mu... potesse essere Meng Hao!


La mente di Fang Xiushan era piena di ruggiti, e il suo volto era bianco pallido mentre fissava il Ponte dell'Eccelso in alto nel cielo. In passato, aveva sospettato che Fang Mu delle Tre Grandi Società Daoiste fosse effettivamente un membro del Clan Fang. Tuttavia, aveva accantonato rapidamente l'idea che potesse esserci qualcun altro del Clan più forte di suo figlio, il quale era il numero uno della sua generazione.


Ora che capiva che Meng Hao era stato Fang Mu per tutto questo tempo, sentiva il suo intero mondo girare al contrario.


Il nonno di Fang Wei sospirò con amarezza.


I membri della linea di sangue diretta erano estremamente eccitati. Che si trattasse di Fang Xi, o del 19esimo Zio di Meng Hao, tutti trovarono difficile credervi. Avevano osservato Fang Mu durante la prova del fuoco e ora rimasero senza fiato nel capire che... era Meng Hao l'unico che poteva essere Fang Mu.


“E' veramente... Fang Mu??”


Il cuore del Maggiore batté violentemente. Il nome di Fang Mu gli era estremamente familiare.


Tutto il pianeta Vittoria Orientale venne scosso dalla comparsa del Ponte dell'Eccelso. Sempre più persone iniziarono a pensare a Fang Mu. All'iniziò, erano esitanti nell'accettare la verità. Tuttavia, il Ponte dell'Eccelso era un'abilità divina creata da Fang Mu, e un'abilità divina come quella... non poteva essere stata creata una seconda volta da qualcun altro.


“Meng Hao. Fang Hao. Fang Mu.... E' veramente Fang Mu!”


In quel momento, tutti i coltivatori delle varie sette e clan Della Nona Montagna e Nono Mare guardavano scioccati, le menti in subbuglio.


Anche le menti dei vari Patriarchi tremarono. Questo era ancora più vero per i Patriarchi delle Tre Grandi Società Daoiste. Fang Mu era il vincitore del primo posto della loro prova del fuoco. Dopo aver sconfitto Zhao Yifan era scomparso nelle Rovine dell'Immortalità. Avevano dato per scontato che fosse morto, eppure, eccolo che compariva di nuovo, come Prescelto del Clan Fang!


Anche le menti dei vari Prescelti che erano appena entrati nella vera Immortalità stavano vorticando.


“Avrei dovuto capirlo che era Fang Mu!” sussurrò Taiyang Zi. Song Luodan rimase in silenzio, e Wang Mu digrignò i denti.


Tutti erano completamente scossi!


Meng Hao rimase sospeso sopra al Pianeta Vittoria Orientale. Prese un respiro profondo mentre i suoi lunghi capelli fluttuavano. Da quel momento, la sua identità di Fang Mu era stata scoperta e la Nona Montagna e Mare erano sicuramente in subbuglio. Tuttavia, non gli importava.


“Sì, io sono Fang Mu!” I suoi occhi scintillarono di una luce brillante mentre guardava verso il Ponte dell'Eccelso che si estendeva oltre i 100.000 Palazzi Immortali in direzione della Porta dell'Immortalità.


Al di sotto, i Palazzi Immortali tremarono, come se non potessero sopportare il peso dell'aura dell'Eccelso che veniva emanata dal ponte.


Gli occhi di Meng Hao scintillarono, e i suo desiderio di combattere insorse. Mantenne gli occhi fissi sulla Porta dell'Immortalità mentre si muoveva in avanti posando il piede sul Ponte dell'Eccelso.


Il suo primo passò provocò un rombo assordante che si diffuse attraverso tutto il Pianeta Vittoria Orientale. Il suono echeggiò nel cielo stellato... e 10.000 Palazzi Immortali si frantumarono immediatamente in tanti pezzi!


Si sbriciolarono diventando detriti che si sparsero intorno, quindi svanirono tra le stelle...


Un solo passo sul Ponte dell'Eccelso aveva distrutto 10.000 palazzi!


Si trattava di un semplice passo, ma chiunque stesse guardando aveva la sensazione che Meng Hao stesse camminando tra le stelle. Altri 10.000 Palazzi Immortali vennero distrutti, inviando increspature in tutte le direzioni, e completamente scioccando i coltivatori che osservavano.


Il Cielo e la Terra furono scossi mentre la pressione proveniente dal ponte, la volontà di un Eccelso, demoliva i Palazzi Immortali. Tuttavia, Meng Hao aveva sofferto il grande contraccolpo: poteva usare il Ponte dell'Eccelso, ma solo ad un grande costo. Tossì una boccata di sangue, ma la sua espressione rimase determinata mentre faceva il secondo passo.


Il secondo passo provocò l'immediata distruzione di altri 10.000 palazzi Immortali. Un forte vento spazzò via i detriti spargendoli nel cielo stellato.


Nessuno aveva mai assistito ad una Tribolazione Immortale come questa. Quella vissuta da tutti gli altri Prescelti non era nulla se comparata a quello che Meng Hao stava facendo per oltrepassarla.


Allo stesso modo, nessuno aveva mai trasceso la Tribolazione in tale maniera. Aveva completamente distrutto le Nuvole della Tribolazione, e schiacciato i Palazzi Immortali un passo alla volta. In quel momento, tutti stavano testimoniando l'insorgente energia di Meng Hao.


Quando fece un terzo passo, la sua aura aumentò di nuovo. Era come se lui fosse la sola esistenza in tutti i Cieli e la Terra, una pennellata di colore tra il bianco e il nero. Nello stesso momento, il contraccolpo interno dovuto all'uso del Ponte dell'Eccelso si intensificò. Spruzzò sangue dalla bocca, tingendo il ponte di un rosso intenso mentre passava.


Eppure non si fermò nemmeno per un istante. Si rinforzò contro lo scuotimento interiore, sopportò il tremito della sua base di coltivazione e il potere del contraccolpo. Fece un quarto passo, quindi un quinto ed un sesto!


Il Ponte del Pāramitā aveva solo dieci sezioni!


Ad ogni passo di Meng Hao, 10.000 Palazzi Immortali vennero distrutti. Questo accadde una terza volta, una quarta ed una quinta!


Fece sei passi e la sua energia aumentò vertiginosamente. Il Ponte dell'Eccelso splendette di una luce infinita, così come lo stesso Meng Hao!
                                


                                



