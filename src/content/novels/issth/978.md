---
title: Capitolo 978 - Un Immortale che Vola nel Cielo!
pubDate: 2025-03-17T11:17:35.024Z
tags:
    - issth
---


“Non ha ancora raggiunto il suo vero limite…?”


“116 Meridiani. Questo lo rende un… Prescelto? Sono rimasto bloccato nella Sfera Immortale per anni, ormai. Potrei semplicemente essere un Falso Immortale, ma ho aperto 70 meridiani. Lui ne ha 50 più di me…”


“Dato che continua a crescere, la Nona Montagna e il Nono Mare non sono probabilmente il suo limite. Probabilmente avanzerà ulteriormente…”
Mentre tutti guardavano Meng Hao, diversi pensieri percorsero le loro menti: alcuni frustrati, altri emotivi, alcuni riluttanti e altri ancora gelosi.


Gli occhi di Fang Wei erano chiusi e si rifiutava di guardare; per quanto riguardava i Prescelti delle varie sette e clan, la maggior parte di loro si comportavano in modo simile. Solo Li Ling continuò ad osservare la scena.


Meng Hao si librò nel cielo, saggiando tranquillamente i suoi meridiani.


116 Meridiani Immortali!


100 di loro rappresentavano il limite del suo stesso corpo, 8 erano Meridiani del Qi Immortale che crescevano dalla Lampada dell’Anima di bronzo, 2 gli erano stati donati da forze esterne che avevano materializzato il potere nascosto in lui e altri 2 si erano creati dalle sue stesse abilità divine e dalla sua base di coltivazione, diventando meridiani di magia Immortale.


Infine, gli ultimi 4 erano diversi: quei meridiani si erano formati a causa dei Sigillatori del Demone e non erano veri Meridiani Immortali, ma piuttosto… Meridiani del Sigillatore del Demone!


Quello era il suo attuale limite. Si librò fuori dalla Porta dell’Immortalità, guardando i suoi 116 Draghi Immortali che volteggiavano graziosamente nella volta celeste. Non aveva mai immaginato che la sua apertura della Porta dell’Immortalità sarebbe stata accompagnata da una gloria così splendente.


“La preparazione è la chiave per il successo…” mormorò. Quando disse quelle parole, realizzò che per l’apertura della Porta dell’Immortalità aveva liberato tutti residui e gli accumuli di buona fortuna e fato nella sua vita.


Era come un fiore che era sbocciato al momento giusto.


“Padre, madre,” disse guardando in direzione del Pianeta del Paradiso Meridionale, "so che siete sul Pianeta del Paradiso Meridionale, ma potete vedere quello che sto facendo qui..? Vostro figlio non ha perso il rispetto di nessuno per voi. Sono proprio qui… un sole splendente, il centro di tutte le attenzioni.” Meng Hao poteva bene immaginare quanto le sue azioni stessero scuotendo tutti i coltivatori della Nona Montagna e del Nono Mare.
Quello era particolarmente vero per il Prescelto Immortale, per cui ogni meridiano che Meng Hao aveva aperto si era trasformato in una pugnalata nel cuore.


Ad ogni modo, non gli importava. Il suo obbiettivo non era mai stato quello di raggiungere le altre persone; il suo unico obiettivo era quello di superare se stesso.


“Penso… penso di poter aprire un altro meridiano!” i suoi occhi erano iniettati di sangue ma brillavano di una luce intensa mentre rimaneva lì, fuori dalla Porta dell’Immortalità, come una spada sguainata e affilata.


Quasi non appena i suoi occhi iniziarono a luccicare, accadde qualcosa in una setta sulla Nona Montagna. Dentro quella setta c’erano innumerevoli edifici, divisi in dieci aree: ognuna di queste era affollata da coltivatori che erano nel pieno della loro pratica di coltivazione.


L’intera setta sembrava formare una gigantesca città che esercitava una pressione soffocante persino da quella distanza. Era una setta che, guardandola, esisteva da secoli.


Tutti gli edifici sembravano trasudare sentimento del tempo, come se fossero esistiti per anni e anni. A rintracciare le origini di quegli edifici si sarebbe scoperto che… apparentemente, erano più vecchi dell’epoca del Signor Ji o persino del Signor Li. Erano esistiti per praticamente tanto tempo quanto la Nona Montagna e il Nono Mare stessi.


Non era altri che il Tempio dell’Antico Rito Daoista Immortale!


Si trattava della prima delle Tre Grandi Società Daoiste della Nona Montagna e del Nono Mare.


Era l'unica setta che poteva costringere il Clan Ji a ritirarsi, era la setta più importante, che esisteva nella Nona Montagna stessa.


Nel mezzo delle dieci aree della setta si trovava una grande piazza pubblica, pavimentata di pietra verde: emanava un’aura primordiale che si diffuse in ogni direzione.


Al momento, quattro vecchi uomini erano seduti a gambe incrociate al centro della piazza: tutti loro irradiavano il potere della Sfera el Dao. Uno qualunque di quegli uomini avrebbe tranquillamente potuto far tremare la Nona Montagna e il Nono Mare.


“Questo ragazzo è connesso al destino del Tempio dell’Antico Rito Daoista Immortale”, disse uno di loro, con voce anziana. “Stando alle regole del nostro Dao, se riesce ad aprire 117 meridiani potremo liberare il Rito Daoista e aiutarlo a creare il Meridiano dell’Antico Daoista Immortale.” Gli altri tre uomini annuirono.


“Osserviamo e vediamo quanto è forte la sua buona fortuna. Al momento ha 116 meridiani… raggiungerà il 117esimo meridiano, e poi il nostro, per formare altri due meridiani…?”


“La leggenda dice che Kṣitigarbha della Quarta Montagna e del Quarto Mare ne avesse aperti 120!”


“Se ne apre un altro e poi ottiene anche il nostro, raggiungerà 118 meridiani. E’ impossibile giudicare quale sarà il suo futuro, eppure sarebbe estremamente difficile superare Kṣitigarbha. Il ragazzo ha già raggiunto il suo limite, anche se lo aiutiamo aggiungendo un meridiano, probabilmente non reggerebbe.”


“Vediamo cosa ha in serbo il suo destino e quanta buona fortuna ha accumulato… se il suo destino è sufficiente, potrebbe non essere così impossibile per lui superare Kṣitigarbha!”


Nel momento in cui il Tempio dell’Antico Rito Daoista Immortale stava decidendo cosa fare di Meng Hao, lui volteggiava fuori dal Pianeta della Vittoria Orientale, sotto la Porta dell’Immortalità, con uno sguardo che brillava intensamente. I capillari erano ben visibili nei suoi occhi, che irradiavano determinazione.


“Ho utilizzato quattro grandi Maledizioni del Sigillo del Demone per formare Meridiani Immortali. Bene, allora, considerando le mie altre abilità divine e le mie tecniche magiche, mi chiedo se potrei fare la stessa cosa con la Trasformazione Stellare con un Pensiero…?” luce stellare iniziò a brillare nell’occhio sinistro di Meng Hao, ma indifferentemente dal metodo utilizzato, non riusciva a trasformarla in un meridiano.


Comunque, quello non lo fermò dal tentare di fare la stessa cosa con tutte le altre abilità divine che aveva appreso. Fece un tentativo con tutte quante ma, purtroppo, nessuna di loro gli permise di formare un Meridiano Immortale.


Erano tutte insufficienti, persino la Trasformazione Stellare con un Pensiero.


“Mi rimane ancora un’abilità divina…” pensò sollevando lentamente la testa.


“Il Ponte dell’Eccelso! Posso usare la proiezione del Ponte dell’Eccelso per formare un Meridiano Immortale dell’Eccelso!” senza ulteriore esitazione Meng Hao liberò il potere del Ponte dell’Eccelso.Nel momento in cui il suo potere insorse, sputò una boccata di sangue: il fatto che lo avesse usato ripetutamente in così poco tempo aveva fatto aumentare di diverse volte il contraccolpo.


In quel periodo di tempo, la Luce Immortale iniziò a svanire come se avesse percepito che Meng Hao non era in grado di aprire nessun altro Meridiano Immortale. Presto scomprave interamente. La volta celeste era completamente scura e la Porta dell’Immortalità iniziò lentamente a svanire e chiudersi. Non emanava più Qi Immortale e sembrava come se potesse scomparire dalla volta celeste da un momento all’altro.


“Non ha abbastanza destino.” I quattro vecchi uomini nel Tempio dell’Antico Rito Daoista Immortale sospirarono. Il loro Meridiano dell’Antico Daoista Immortale non era qualcosa che avrebbero concesso alla leggera: lo avrebbero dato solo a chi avesse aperto 117 meridiani; era una regola del Dao del Tempio dell’Antico Rito Daoista Immortale che andava assolutamente rispettata.


Fu a questo punto che molti degli spettatori dalla Nona Montagna e dal Nono Mare si lasciarono andare a pesanti sospiri: Meng Hao era completamente inumano e terrificante, ma ora che tutto era finito la gente iniziava a riprendersi dallo shock.


“116 è più che sufficiente!”


“Una collezione di Meridiani Immortali come questa è sufficiente a spaventare chiunque!”


“Che peccato, speravo davvero di vedere se sarebbe riuscito ad aprire… huh? C-Cosa sta facendo?” anche nel mezzo delle discussioni, urla di stupore riecheggiarono in diverse regioni.


Si poterono avvertire anche dei sospiri e tutti guardarono verso Meng Hao: nell’esatto momento in cui la Porta dell’Immortalità stava per chiudersi e scomparire per sempre, Meng Hao aveva alzato improvvisamente entrambe le mani in aria. Contemporaneamente, i 116 Draghi Immortali che si che si erano innalzati intorno a lui ruggirono così forte da far tremare ogni cosa. La volta celeste vacillò quando i 116 draghi si lanciarono contro Meng Hao.


I ruggiti riecheggiarono quando questi si scontrarono con lui per poi scomparire: l’aura di Meng Hao allora esplose e il potere dei 116 Meridiani Immortali venne liberato.


“Ponte dell’Eccelso, appari!” gli occhi di Meng Hao erano rosso fuoco quando utilizzò ogni residuo di forza che gli era rimasta. Lanciò indietro la testa e ruggì: il suo corpo tremò e si sentirono dei tonfi sordi. Pezzi di pelle esplosero e comparvero aloni di sangue sul suo corpo mentre il Ponte dell’Eccelso si materializzava dentro di lui.


Quando il Ponte dell’Eccelso apparve, l’ormai indistinta Porta dell’Immortalità si bloccò e improvvisamente si rimaterializzò: la Luce Immortale si riversò nel cielo e un forte Qi Immortale crebbe dentro Meng Hao.


Qi Immortale infinito scorreva nel suo corpo, e questo fece trasformare il Ponte dell’Eccelso in un Meridiano Immortale. Tutti quelli che stavano guadando erano senza parole, e i quattro uomini nel Tempio dell’Antico Rito Daoista Immortale stavano osservando la scena molto attentamente.


Brontolii imponenti riempirono l’aria mentre il corpo maciullato di Meng Hao veniva distrutto da ondate di intenso dolore. Mentre il dolore lo inondava, strinse i denti e obbligò il Meridiano Immortale dell’Eccelso a solidificarsi rapidamente.


Dieci percento. Venti percento. Trenta percento…


Il sangue colò lentamente dalla bocca di Meng Hao e la sua vista si offuscò; ad ogni modo, serrò la mandibola e costrinse i suoi 116 Meridiani Immortali ad esplodere.


Quaranta percento. Cinquanta percento. Sessanta percento. Settanta percento…


“APRITI!” ruggì. Rumori scioccanti riempirono l’aria mentre raggiungeva gradualmente l’ottanta percento, e poi il novanta percento… alla fine, il Meridiano Immortale raggiunse il completamento al 100 percento!”


Cielo e Terra tremarono e molti di coloro che stavano guardando in alto vennero lasciati in uno stato di shock. Molte persone che erano sedute a gambe incrociate si alzarono in piedi e i loro occhi erano spalancati dallo stupore.


Tra i rumori di distruzione, la Luce Immortale vorticava e un 117esimo Meridiano Immortale si formò dentro Meng Hao. Allo stesso tempo, un 117esimo Drago Immortale apparve fuori dalla Porta dell’Immortalità, inverosimilmente scioccante.


Inoltre,questo nuovo Drago Immortale emanava l’aura dell’Eccelso: non era altro che un Drago Immortale dell’Eccelso!


Dentro al Tempio dell’Antico Rito Daoista Immortale, i quattro uomini guardarono la scena con occhi ricolmi di una strana luce. Dopo essersi scambiati uno sguardo, iniziarono a sorridere con aspettativa.


“Liberate il potere del Tempio dell’Antico Rito Daoista Immortale. Fondiamo il volere dei coltivatori del Rito Daoista per richiamare la Divinità Immortale dell’Antico Rito Daoista…”


“Concediamo il Meridiano!”


I quattro uomini iniziarono immediatamente a comporre l’incantesimo: intensi rumori si potevano sentire mentre quattro flussi di scioccante qi si lanciarono nella volta celeste. Allo stesso tempo, un volere primordiale eruttò da tutte le strutture della setta.


Si avvertirono degli scricchiolii quando il terreno tra i quattro uomini si aprì per formare il carattere “bocca”.


Tutti i coltivatori nel Tempio dell’Antico Rito Daoista Immortale andarono in trance quando sentirono le voci che parlavano nelle loro orecchie: si sedettero a gambe incrociate e iniziarono a recitare le scritture Daoiste, il cui suono riecheggiò in tutte le direzioni.


Il suolo tremò quando un gigantesco calderone quadrato volò in cielo; dentro di esso c’era una pergamena dipinta che era ingiallita dal tempo, come se esistesse da una miriade di anni. Il dipinto rappresentava tre persone: una donna, un uomo di mezza età e un vecchio.


La donna era incredibilmente bella e aveva un sorriso floreale; l’uomo di mezza età portava un sorriso leggero e una divampante energia. La luce nei suoi occhi sembrava contenere tutte le creature viventi. Per quanto riguardava il vecchio, il suo portamento era nobile e onorevole, come quello di un essere trascendente, eppure era accigliato. A guardare da vicino le sue sopracciglia, si poteva notare che le rughe sulla sua fronte formavano il carattere “Immortale” 仙!


Se Meng Hao fosse stato cosciente, la sua mente sarebbe certamente rimasta scioccata. Questo perché… la donna nel ritratto non era altro che l’Eccelsa vestita di bianco dalle Rovine dell’Immortalità.


Una luce dolce si irradiò dal dipinto, diffondendosi fino a riempire l’intera area. Il cielo sopra il Tempio dell’Antico Rito Daoista Immortale si trasformò in un mondo illusorio.


Dentro quel mondo c’erano innumerevoli forme di vita, sedute a gambe incrociate in meditazione, che ascoltavano un sermone sul Dao, recitato da un vecchio uomo a sua volta seduto a gambe incrociate di fronte a loro.


Il vecchio era lo stesso del dipinto nella pergamena: mosse la mano con nonchalance, facendo apparire un enorme carattere di “Immortale” 仙.


Era virtualmente impossibile descrivere la sconvolgente energia che emanava quel carattere, che sembrava capace di distruggere il Cielo e la Terra.
Luccicò per un momento prima di lanciarsi improvvisamente verso la volta celeste, creando una sfera di luce che accelerò verso il Pianeta della Vittoria Orientale e verso Meng Hao!
                                


                                



