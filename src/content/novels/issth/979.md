---
title: Capitolo 979 - Un’Eruzione di Buona Fortuna!
pubDate: 2025-03-17T11:17:35.024Z
tags:
    - issth
---


Il carattere “Immortale” si alzò in volo, attraversando la volta celeste e trasformandosi in uno spettacolare fascio di luce.


Sembrava quasi che un Immortale stesse volando nel cielo. In un battito di ciglia apparve fuori dal Pianeta della Vittoria Orientale, di fianco alla Porta dell’Immortalità, dove si era rimaterializzato sotto forma di carattere “Immortale”.


Il carattere esercitava una pressione paragonabile a quella della Porta dell’Immortalità, che lo fece tremare come se fosse stato provocato. Non appena iniziò a tremare e a muoversi verso Meng Hao, sul carattere apparvero delle increspature.


La mente di Meng Hao vorticò quando guardò l’enorme carattere “Immortale” e il suo intero corpo rabbrividì: il carattere gli sembrava molto familiare… era identico al carattere che aveva visto liberare dal vecchio nella sua visione, quando era ancora nel Tempio dell’Antico Rito Daoista Immortale sul Pianeta del Paradiso Meridionale. [1]


“Il Tempio dell’Antico Rito Daoista Immortale…” pensò. Rimase a bocca aperta dallo shock quando il carattere “Immortale” gli si avvicinò. Si rimpicciolì progressivamente fino a raggiungere solo qualche centimetro di altezza, e fu a quel punto che si fuse con la fronte di Meng Hao.


In quel momento una luce scintillante carica di aura selvaggia e primordiale esplose da dentro il corpo di Meng Hao. A quel punto non aveva bisogno nemmeno di un briciolo di Qi Immortale dalla Porta dell’Immortalità: il carattere “Immortale” si trasformò immediatamente in un Meridiano Immortale di sua spontanea volontà, diventando il 118esimo Meridiano di Meng Hao.


Allo stesso tempo, il Meridiano Immortale che si era formato dal fumo della Lampada dell’Anima di bronzo iniziò a brillare di una strana luce, come se stesse riflettendo la gloria del nuovo Meridiano Immortale.


Dei brontolii risuonarono dal corpo di Meng Hao quando fuori dalla Porta dell’Immortalità apparve un 118esimo Drago Immortale, che ruggì e vorticò nella volta celeste. Quel drago era completamente dorato e sembrava incarnare tutto ciò che esisteva di Immortale. Il suo ruggito scosse i cuori di tutti quelli che lo stavano ascoltando.


“Questo… questo è…”


“Sto davvero vedendo quello che penso? Era davvero un carattere “Immortale” che si fondeva con Fang Hao?”


“Da dove veniva quel carattere “Immortale”?” La Nona Montagna e il Nono Mare si animarono di shock, e tutti coloro che stavano guardando verso l’alto rimasero senza parole. Solo i Patriarchi della Sfera del Dao delle varie sette e clan guardarono con occhi luminosi verso la Nona Montagna.


Ovviamente non stavano guardando verso il Clan Ji, ma piuttosto stavano osservando l’altra forza che era qualificata per occupare la Nona Montagna… una delle Tre Grandi Società Daoiste, il Tempio dell’Antico Rito Daoista Immortale!


Anche Meng Hao guardò verso l’alto in direzione della Nona Montagna, e sebbene la sua base di coltivazione non fosse abbastanza forte per permettergli di vederlo, poteva comunque percepirlo: sapeva che il carattere “Immortale” non si era originato dal Pianeta del Paradiso Meridionale; sapeva anche che fuori dal Pianeta del Paradiso Meridionale nella Nona Montagna e nel Nono Mare c’era un altro Tempio dell’Antico Rito Daoista Immortale, che non era in rovine. Era effettivamente una delle Tre Grandi Società Daoiste!


Meng Hao non disse nulla ma chiuse le mani e si inchinò profondamente.


Era un inchino pieno di gratitudine: sapeva che il Tempio dell’Antico Rito Daoista Immortale gli aveva concesso buona fortuna aprendo per lui un altro Meridiano Immortale. Dargli un Meridiano Immortale non doveva essere stato un compito semplice, persino con le loro forti riserve dovevano aver certamente pagato un alto prezzo per quello che avevano appena fatto.


“Grazie mille!” disse in un soffio. I suoi 118 Meridiani Immortali fecero tremare ogni cosa e Meng Hao seppe… che tutto quanto era finito.


118 Meridiani Immortali erano un livello che rendeva Meng Hao soddisfatto. Ora voleva sapere… quanto sarebbe diventato potente dopo la chiusura della Porta dell’Immortalità!


Ad ogni modo c’era qualcosa di cui Meng Hao non era a conoscenza: nella volta celeste fuori dal Pianeta della Vittoria Orientale, fluttuava qualcuno che si sentiva molto combattuto al momento; non era altri che l’esperto della Sfera del Dao del Clan Fang, il Patriarca della Terra.


Si librava nell’aria a gambe incrociate, fungendo da Protettore del Dharma di Meng Hao e, al momento, i suoi occhi erano di un rosso brillante, ricolmi di un’aria che comprendeva sia sfida che esitazione.


“Maledetto, Tempio dell’Antico Rito Daoista Immortale! Cosa diavolo pensate di fare, eh? State benedicendo il Qilin del Clan Fang con della buona fortuna non tanto per la bontà dei vostri cuori, ma per indebolire il clan, non è vero? Pensate che benedirlo con della buona fortuna lo riempirà della gratitudine necessaria a far sì che voglia diventare un vostro discepolo? Maledizione, questa è una buona cosa, ma… ma se lasciate che tutti nella Nona Montagna e nel Nono Mare lo vengano a sapere, questo metterà certamente il Clan Fang sotto una cattiva luce! Che c’è, pensate che noi non abbiamo i nostri Meridiani Immortali da donare?” Il Patriarca era furibondo.


Era come se ci fossero due persone ricche, una dei quelli aveva un figlio: improvvisamente, un’altra persona ricca arrivava e organizzava il matrimonio tra sua figlia e il figlio in questione, per poi annunciare a voce alta che si stava prendendo una responsabilità che il padre del giovane uomo non sarebbe stato in grado di gestire.


Per un membro della generazione Anziana del clan, una cosa del genere sarebbe stata come uno schiaffo sul viso. Era ora completamente infuriato.


“Maledizione! Schifoso Tempio dell’Antico Rito Daoista Immortale! Il nostro Clan Fang esiste da generazioni, possiamo fare la stessa cosa!”
sopportando il dolore, il Patriarca della Terra strinse i denti ed eseguì un incantesimo con la mano destra, per poi puntare verso il Pianeta della Vittoria Orientale.


I gesti di quell’incantesimo fecero eruttare l’Essenza: il Pianeta della Vittoria Orientale tremò violentemente e smise temporaneamente di ruotare. Allo stesso tempo, una goccia di sangue colò dalla fronte di tutti i membri del Clan Fang.


Questo includeva anche il Maggiore, Fang Xiushan e anche Fang Wei: non avevano assolutamente alcun controllo sulla goccia di sangue che stava uscendo dai loro corpi.


“NO!” pianse Fang Wei. I suoi occhi erano spalancati e la sua espressione era furibonda. Considerando il livello della sua base di coltivazione, però, come avrebbe potuto resistere? Poteva solo guardare mentre la goccia di sangue emergeva dalla sua fronte e volava via.


“Drago della Linea di Sangue!” tuonò il Patriarca della Terra del Clan Fang. Tutte le gocce di sangue volarono in aria, una per ogni membro del Clan Fang.


Non c’erano eccezioni. Tutte le gocce di sangue si fusero insieme a mezz’aria per formare il Drago della Linea di Sangue, che ruggì quando si lanciò in aria. Una goccia di sangue uscì persino dalla testa del Patriarca della Terra e quando si fuse nel drago di sangue, questo prese fuoco, raffinando e temperando il sangue del Clan Fang fino all’ultimo grado.


Dopo questo, il Patriarca del Clan Fang strinse i denti e puntò nuovamente verso il Clan Fang.


La campana del Dao del Clan Fang si materializzò e suonò rumorosamente: allo stesso tempo un’antica bottiglia uscì da dentro la campana, e dentro c’erano tre gocce di sangue, una delle quali fluttuò nell’aria.


Era una singola, minuscola, goccia di sangue, ma riempì Cielo e Terra di colori accecanti. Un fortissimo vento iniziò a soffiare e una luce rosso sangue brillò sulle facce dei coltivatori che stavano osservando.


“Quello è sangue dell’anima del Patriarca di prima generazione del Clan Fang!”


“Pazzesco! Il Tempio dell’Antico Rito Daoista Immortale ha fatto incazzare Fang Shoudao così tanto che ha tirato fuori un tesoro caratteristico del Clan Fang! Tutti dicono che Fang Shoudao abbia poca pazienza e che sia facile provocarlo. A quanto è proprio così!” [2]


“Quelle tre gocce di sangue dell’anima devono essere state lasciate indietro dopo che il Patriarca di prima generazione del Clan Fang è andato in meditazione. Persino il Signor Ji deve invidiarlo!” I Patriarchi della Sfera del Dao dalle varie sette e clan guardavano la scena affascinati.


Molto sotto la superficie del Clan Fang , le menti dei Sei Patriarchi stavano vorticando.


“C-Cosa… C-cosa sta facendo il Fratello Maggiore?”


Il Patriarca della Terra del Clan Fang aveva un’aria malevola sul volto: dopo un momento di esitazione strinse i denti e mosse la mano in aria.
Immediatamente, la goccia di sangue del Patriarca di prima generazione si lanciò verso il Drago della Linea di Sangue e si fuse con esso.


Si avvertì un boato quando il drago iniziò a turbinare nuovamente, e poi rapidamente si rimpicciolì fino a diventare un carattere del colore del sangue.


Fang方!!


Quel singolo carattere dava un’idea scioccante del potere della linea di sangue, compreso quello di reincarnazione. Il potere delle quattro vite della reincarnazione pulsavano nel sangue del Clan Fang e ora scuoteva la Nona Montagna e il Nono Mare.


Il carattere Fang brillò e pulsò di un energia incredibile quando si lanciò verso Meng Hao, che guardava ad occhi spalancati quello che stava succedendo, completamente stordito. Poteva avvertire l’aura della linea di sangue che proveniva dal carattere, e questo fece ribollire il suo stesso sangue. Una sensazione di mutua attrazione fece tremare di fierezza il suo cuore e la sua mente all’improvviso.


“Cosa sta succedendo?” pensò. “Il Clan Fang mi sta davvero aiutando?” gli occhi di Meng Hao erano spalancati mentre osservava il carattere “Fang” di colore sanguigno che scendeva su di lui e si unificava alla sua fronte.


Il suo corpo si riempì di brontolii e il suo sangue sembrava essere diventato più forte che mai. Allo stesso tempo, il carattere “Fang” fece sì che il Drago della Linea di Sangue si formasse dentro di lui.


Un 119esimo Meridiano Immortale venne a crearsi, stimolato dal sangue dell’anima del Patriarca di prima generazione, con il sangue di tutti i membri del Clan Fang come fondamento. Inoltre, non aveva bisogno di alcun Potere Immortale dalla Porta dell’Immortalità.


In quel momento un 119esimo drago comparve fuori dalla Porta dell’Immortalità: emanava l’aura della linea di sangue del Clan Fang e fece tremare violentemente l’area.


Meng Hao poteva percepire che la sua base di coltivazione stava diventando sempre più forte e poteva avvertire la linea di sangue del Clan Fang irrobustirsi. Sebbene non potesse testarlo in quel momento, era certo che il suo Raggio del Cancello della Linea di Sangue non sarebbe più stato 30,000 metri ma ancora più incredibilmente potente.


Apparentemente, quello era il potere del Risveglio Ancestrale!


Dopo, la voce del Patriarca della Terra del Clan fang riecheggiò per la volta celeste fino alle orecchie di Meng Hao, facendolo sussultare.


“Va bene, Tempio dell’Antico Rito Daoista Immortale, se siete davvero così potenti allora concedete un altro Meridiano Immortale al qilin del mio clan! Se lo fate, il Clan Fang vi avrà raggiunto! Andiamo! Vi corrisponderemo, un meridiano per un altro!” non appena la voce del Patriarca della Terra risuonò, i Patriarchi delle varie sette e clan della Nona Montagna e del Nono Mare si acquietarono. I quattro vecchi uomini del Tempio dell’Antico Rito Daoista Immortale sospirarono freddamente ma non osarono rispondere.


Loro… non avevano altri meridiani da inviare.


Il Patriarca della Terra del Clan Fang sembrava piuttosto fiero di sé. Nonostante stesse soffrendo interiormente e nonostante sembrasse avere agito impulsivamente, chiunque avesse raggiunto il suo livello di coltivazione sarebbe stato capace di controllare i propri pensieri. Vedere che non c’era stata risposta dal Tempio dell’Antico Rito Daoista Immortale lo aveva fatto accigliare.


“Non ne manderete un altro?” pensò. “Bene, peccato che non possiamo raggirarli per avere un altro meridiano. In ogni caso, questo ragazzo ha raggiunto questo punto con le sue forze, inoltre non è così fedele al clan. E poi era necessario dargli quella goccia di sangue dell’anima.”


Quando Meng Hao sentì le parole del Patriarca della Terra del Clan Fang, la sua espressione divenne piuttosto strana: guardò verso il 119esimo Drago Immortale e poi di nuovo verso il Pianeta della Vittoria Orientale.


Nonostante non gli sembrasse corretto dire che il suo sentimento di distacco fosse completamente sparito, almeno non si sentiva troppo estraneo come prima.


“119 Meridiani,” pensò, guardando indietro verso la Porta dell’Immortalità. Fu a questo punto che una nuova voce iniziò a sussurrare nel suo orecchio, una voce antica e arcaica.


“Ti ricordi ancora di me? Il mio nome è… Choumen Tai!” Quando Meng Hao sentì quelle due frasi e quel nome, il suo cuore si fermò. Immediatamente voltò la testa per guardare verso le stelle: quello che stava guardando sembrava essere l’esterno della Nona Montagna e del Nono Mare.


In lontananza, su un altro pianeta, un uomo di mezza età sedeva a gambe incrociate. Aprì gli occhi lentamente e sorrise.


“Non sono morto… il mio clone è caduto sul Pianeta del Paradiso Meridionale anni fa e ti ha lasciato con l’Immortale Indica la Via. Ti avevo detto che quando avresti raggiunto l’Ascensione Immortale avresti potuto usare il suo potere per far discendere la volta celeste. Oggi ti darò un po’ del cielo stellato del mondo di Pāramitā per formare un Meridiano Immortale e aiutarti con la tua gloria futura. Ricorda, vieni sul Pianeta della Gabbia di Tigre sulla Settima Montagna. Ti ho lasciato un piccolo regalo lì. C’è qualcuno che voglio resuscitare e … spero che tu mi possa aiutare in futuro. Inoltre, io ti aiuterò proprio in questo momento.”


ROAAAR!


La mente di Meng Hao vorticò quando ricordò Choumen Tai, il cadavere Immortale che era caduto dal cielo quando ancora era un mero coltivatore della Condensazione del Qi! [3]






[su_service title="MadOtter" icon="icon: commenting" icon_color="#000000" size="16"]


NOTE:


1. La visione di Meng Hao nel Tempio dell’Antico Rito Daoista Immortale si trova nei capitoli 807 e 819.


2. Il nome di Fang Shoudao in cinese è 方守道 fāng shǒu dào. Shou significa “proteggere” o “fare la guardia”; Dao è “il Dao” o anche “cammino”, “via”.


3. La parte dove Choumen Tai si presenta e spiega l’Immortale Indica la Via è al capitolo 301. Ha fatto un breve cameo nel capitolo 555 quando si risveglia nella Caverna della Rinascita. Più tardi, compare quando Meng Hao va alla Caverna della Rinascita nel capitolo 689 e viene poi scacciato dal pianeta da Shui Dongliu nel capitolo 692. Il suo nome viene riportato in molti altri capitoli, quasi sempre quando Meng Hao riflette su qualcosa che ha detto.


__


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:


<a href="https://www.patreon.com/madotter">https://www.patreon.com/madotter </a>


Grazie![/su_service]




                                


                                



