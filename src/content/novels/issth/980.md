---
title: Capitolo 980 - Il Padre Adottivo Manda un Meridiano!
pubDate: 2025-03-17T11:17:35.024Z
tags:
    - issth
---


L’antica voce riecheggiò nella mente di Meng Hao come un tuono. Il suono si trasformò in una serie di riverberi esplosivi che rimescolarono i ricordi di Meng Hao: vivide scene degli eventi avvenuti sul Pianeta del Paradiso Meridionale, momenti in cui era al vertice della Torre del Tang nello Stato di Zhao e osservava un campo di battaglia estraneo tra le nuvole; nel campo di battaglia c’era un’enorme bara, vicino alla quale si trovava un cadavere che improvvisamente aprì gli occhi.


Alla fine il cadavere era precipitato sulla terra e più tardi, dopo la sua prova del fuoco nella Setta del Fato Viola, entrò proprio nel cadavere: tutte le immagini si susseguirono nella mente di Meng Hao.


Alla fine, il ronzio nella sua testa si trasformò in tre caratteri che formavano un nome!


“Choumen Tai!” Meng Hao guardò verso l’alto e il suo cuore tremò violentemente quando un raggio di luce volò verso di lui dall’esterno della Nona Montagna e del Nono Mare.


Incredibilmente, veniva dalla Settima Montagna!


Si mosse attraverso la Settima Montagna e passò per l’Ottava Montagna per poi volare con indescrivibile velocità sopra innumerevoli coltivatori scioccati, materializzandosi sulla Nona Montagna!


Immediatamente la volta celeste sopra la Nona Montagna e il Nono Mare iniziò ad ondulare: i Patriarchi della Sfera del Dao delle varie sette e clan volteggiavano a mezz’aria, guardando il raggio di luce con una serietà senza precedenti.


Nel Clan Ji sulla Nona Montagna apparve un occhio che sembrava capace di guardare interamente la Nona Montagna e il Nono Mare, e puntava verso il fascio di luce. La luce si lanciò come una meteora direttamente verso il Pianeta della vittoria Orientale e Meng Hao.


Le stelle si scossero e tutti gli esseri viventi rimasero stupefatti!


“La base di coltivazione di un Signore del Dao. Come minimo si tratta di una base di coltivazione da 4 Essenze!”


“Solo una base di coltivazione come quella, qualcosa di più alto di un Signore del Dao da 3 Essenze, sarebbe capace di scuotere Cielo e Terra a quel modo! Sta arrivando dalla Settima Montagna!”


“Ci sono solo alcuni Signori del Dao nelle Nove Montagne e nei Nove Mari… chi è questa persona? Quell’aura non è per nulla familiare!” I Patriarchi della Sfera del Dao della Nona Montagna e del Nono Mare lo guardarono con occhi spalancati.


Il fascio di luce produsse rumori assordanti quando tagliò il cielo, apparendo direttamente di fronte a Meng Hao per poi schiantarsi contro il suo petto.


Immediatamente si fuse con il suo corpo.


Un forte ronzio lo riempì, dopodiché spalancò le braccia, buttando indietro la testa e urlando mentre i suoi capelli frustavano l’aria: il suono del suo urlo riecheggiò senza controllo mentre il qi riempiva il suo corpo, come se volesse uscirgli dalla gola.


Il raggio di luce sembrava essersi materializzato dalla volta celeste di qualche minuscolo mondo. Era un meridiano della volta celeste!


Si fuse rapidamente con Meng Hao, trasformandosi in un Meridiano Immortale; era come un corpo celeste, completo di luce stellare sconfinata, che faceva sì che l’aura di Meng Hao sperimentasse di nuovo una svolta. Si arrampicò rapidamente fino ad un punto in cui persino degli esperti della Sfera Antica con una Lampada dell’Anima spenta si sarebbero preoccupati.


Quando il raggio scomparve completamente, un forte tremore percorse Meng Hao e lo riempì di un dolore indescrivibile: il meridiano della volta celeste si solidificò rapidamente e divenne visibile ad occhio nudo.


Si aprì la via senza alcuna apparente resistenza; la Porta dell’Immortalità tremò e Qi Immortale si riversò fuori per aiutare. Dopo abbastanza tempo perché un bastoncino di incenso bruciasse, Meng Hao aprì gli occhi e si poté avvertire un rombo fortissimo.


Erano apparsi 120 Meridiani!


Nel momento in cui si era materializzato il Meridiano, un altro Drago Immortale si era innalzato, volteggiando nell’aria.


Il 120esimo Drago Immortale era un Drago della Volta Celeste. Il corpo del drago sembrava essersi formato dalla luce stellare, e quando apparve sembrava che potesse fondersi con il cielo stellato in ogni momento. Emanò una pressione scioccante quando ruggì assieme agli altri draghi.


Tutto il Pianeta della Vittoria Orientale venne scosso, e così anche la Nona Montagna e il Nono Mare. Ogni persona era completamente concentrata su Meng Hao!


“Un destino del genere… non si è mai sentito…”


“Quel Signore del Dao dall’esterno di questa Montagna e Mare gli ha concesso un meridiano della volta celeste. Il livello di buona fortuna di questo ragazzo è qualcosa che ho visto solo in una o due altre persone!”


“Pensavo che 100 meridiani fosse il suo limite, e poi ne ha aperti 108. A quel punto pensavo avesse finito ma ne ha aperti 117!”


“Avevo immaginato che non potesse superare i 117 meridiani ma il suo destino è esploso e il Tempio dell’Antico Rito Daoista Immortale E il Clan Fang gli hanno entrambi concesso un meridiano, così come l’Eccelso da oltre la Montagna e il Mare!”


I Patriarchi delle varie sette e clan non dissero nulla, ma era impossibile per loro mantenere la calma dei loro cuori: non avrebbero mai potuto immaginare che l’apertura dei Meridiani Immortali di un membro della generazione Giovane li avrebbe sconvolti tanto.


Anche il Clan Ji della Nona Montagna era rimasto in silenzio: l’occhio che poteva osservare l’intera Nona Montagna e Nono Mare scomparve come se non fosse mai esistito.


I Prescelti guardavano la scena con espressione vuota: quando videro Meng Hao aprire con successo 120 meridiani, una sensazione di profonda impotenza li pervase.


La distanza tra loro e Meng Hao sembrava… crescere sempre di più.


I genitori di Meng Hao erano in piedi, eccitati, nella Torre del Tang sul Pianeta del Paradiso Meridionale; i loro occhi brillavano di orgoglio mentre guardavano verso l’immagine illusoria di Meng Hao che apriva i suoi Meridiani Immortali sul Pianeta della Vittoria Orientale.


“Hao…” sussurrò Meng Li. Era euforica nel vedere suo figlio che si elevava verso una posizione di rilievo, e i suoi occhi brillarono di un dolce calore.


Di fianco a lei c’era Fang Xiufeng, la cui espressione facciale era la stessa di sempre, ma il cui cuore stava esplodendo di orgoglio. Poteva avvertire che una delle ragioni per cui Meng Hao stava facendo tutto quello era per il loro bene.


Meng Hao voleva provare a tutti quanti nel Clan Fang che non importava che si trattasse del presente o del passato: lui era il Prescelto numero uno nel clan e lo sarebbe sempre stato. Per quanto riguardava suo padre e sua madre, non importava il fatto che fossero lontani, sul Pianeta del Paradiso Meridionale: voleva assicurarsi che godessero del rispetto del clan.


120 Meridiani Immortali scossero a fondo la Nona Montagna e il Nono Mare.


Fu in quel momento che, nella Quarta Montagna e nel Quarto Mare, in fondo alle nebbie degli inferi misteriosi, un’enorme statua aprì gli occhi.
Immediatamente tutto l’aldilà cadde nel silenzio: il tempo sembrò improvvisamente fermarsi in tutta la Quarta Montagna e il Quarto Mare, che divenne completamente silenzioso.


Le innumerevoli anime che erano rinate nelle Fonti Gialle e nel Fiume della Reincarnazione smisero di muoversi: era come se esistesse solo la statua nella Quarta Montagna e nel Quarto Mare. Un intenso baluginio apparve nei suoi occhi quando guardò in direzione della Nona Montagna; lasciò passare un lungo momento, poi la statua sollevò la sua mano destra ed eseguì un incantesimo che, dai gesti, sembrava essere un tipo di auspicio.
Dopo un lungo momento si poté sentire un sospiro:


“Non riesco a vedere il suo futuro…Da quando il mio Dao si è realizzato fino ad ora, questa è la terza persona il cui futuro non sono in grado di vedere. Comunque, io SONO in capace di vedere il suo passato… Disseminerò un po’ di destino positivo. Dopotutto, io e lui ci incontreremo, alla fine.”
Dopo aver mormorato queste parole, la statua allungò la sua mano destra facendo apparire un Decreto Dharmico. Questo Decreto Dharmico emanava un volere supremo: sebbene sembrasse illusorio, era effettivamente il Decreto Dharmico di più alto livello che potesse essere emesso nella Quarta Montagna e nel Quarto Mare.


Sul Decreto Dharmico era visibile una linea di testo, scritta in caratteri grandi.


“Tra le anime che si sono reincarnate c’è una donna di cognome Xu, dalla Nona Montagna e dal Nono Mare. Manda 10,000 fantasmi per accompagnarla. Dalle una fortuna di prima qualità e una vita di pace e tranquillità!” il Decreto Dharmico brillò di luce sconfinata, poi scomparì lentamente. La statua chiuse gli occhi e in quell’istante la Quarta Montagna e il Quarto Mare ritornarono alla normalità.


Quella statua… non era altri che il Signore della Quarta Montagna e del Quarto Mare, Kṣitigarbha!


L’anno in cui Meng Hao aveva fatto il viaggio in barca attraverso la volta celeste con quel misterioso vecchio, anche lui aveva imparato a prendere Kṣitigarbha… sul serio!


Meng Hao non avrebbe mai potuto immaginare che nel momento in cui avesse raggiunto la vera Ascensione Immortale avrebbe creato un tale trambusto. Apparentemente, il fatto che avesse aperto la Porta dell’Immortalità era stato un punto in più. Tutto il destino che aveva costruito nella sua vita si era fuso insieme per trasformarsi in un’opportunità d’oro, come se avesse aspettato quel momento da sempre.


Choumen Tai. Il Giglio della Resurrezione. Il Patriarca Demone di Sangue. Il Tempio dell’Antico Rito Daoista Immortale. Ognuno di essi era entrato in scena quando Meng Hao aveva formato i suoi Meridiani Immortali. Meng Hao volteggiò fuori dalla Porta dell’Immortalità e i suoi occhi brillarono di una forte luce: poteva avvertire l’immenso potere dei suoi 120 Meridiani Immortali. Vide i 120 Draghi Immortali ruggire e ne avvertì la forza. Abbassò lentamente la testa e unì le mani, inchinandosi verso la volta celeste.


Quell’inchino era un ringraziamento verso chiunque lo avesse assistito, un’espressione di apprezzamento per tutto il destino e la buona fortuna che aveva incontrato. Tutti i coltivatori nella Nona Montagna e nel Nono Mare continuarono a guardare in silenzio mentre Meng Hao si inchinava: nessuno di loro avrebbe potuto immaginare che l’apertura della Porta dell’Immortalità da parte di Meng Hao sarebbe finita in quel modo.


Mentre tutti guardavano, sembrò come… come se quell’evento in quel momento stesse finendo.


La Porta dell’Immortalità si fece nuovamente sfuocata, la Luce Immortale iniziò a scomparire e il Qi Immortale iniziò a dissiparsi.


Comunque, molte persone dentro di loro avevano la sensazione che Meng Hao… avrebbe aperto ancora altri Meridiani Immortali.


Il tempo passò e quando la Porta dell’Immortalità sembrò essere sul punto di scomparire completamente, anche quel sentimento iniziò a sbiadirsi: alla fine, la gente iniziò a sospirare.


“E’ finalmente… finita…”


“120 Meridiani è qualcosa di incredibile… mai sentita una cosa del genere!”


“Nella mia intera e lunga vita questo è stato il destino Immortale più potente che io abbia mai visto!” Sul Pianeta della Vittoria Orientale, la mandibola di Fang Wei era serrata con forza. Improvvisamente, si avvertirono dei brontolii quando si lanciò in aria.


Tutti i membri del Clan Fang lo guardarono scioccati quando si innalzò nel cielo: “Fang Hao, è giunto il momento di combattere!” la voce di Fang Wei era roca e riecheggiò in ogni direzione. La sua base di coltivazione prese vita. Non aveva altra scelta se non quella di combattere: non importava quando fosse diventato potente Meng Hao, avrebbe comunque combattuto. Avrebbe combattuto davanti agli occhi di tutti, compresi quelli degli spettatori della Nona Montagna e del Nono Mare. Avrebbe sconfitto Meng Hao davanti a tutti loro. Lo avrebbe ucciso!


Quello era l’unico modo per uscire dall’ombra di Meng Hao!


In quello stesso momento le facce di tutti gli altri Prescelti Immortali si contrassero per il desiderio di combattere. Stavano pensando la stessa cosa di Fang Wei: che vincessero o perdessero, dovevano lottare. Se avessero perso la loro voglia di combattere, non avrebbero mai avuto un’altra opportunità di stare sullo stesso livello di Meng Hao.


Persino quando il loro desiderio di lottare si innalzò, i Patriarchi delle varie sette a cui quei Prescelti appartenevano scossero la mano in silenzio, facendo apparire numerosi portali di teletrasporto.


Tutto quello che dovevano fare i Prescelti era entrare in quei portali e sarebbero stati in grado di arrivare sul Pianeta della Vittoria Orientale. Ad ogni modo, anche quando serrarono la mandibola e si prepararono ad entrare nei portali del teletrasporto, anche quando la voce di Fang Wei riecheggiò nella volta celeste, anche quando la Porta dell’Immortalità stava per scomparire definitivamente…


All’improvviso si avvertì un sospiro riecheggiare tra le stelle. Riempì il cielo sopra il Pianeta della Vittoria Orientale ed entrò nelle orecchie di Meng Hao, motivo per cui tremò e guardò verso l’alto.


“Ehi, fratellino, prenderò il posto di papà per darti un meridiano!” la voce era dolce e antica, e quando riecheggiò, dal Clan Ji sulla Nona Montagna esplose una potente aura.


Apparentemente, alcuni conoscevano da dove veniva quella voce e ciò li aveva lasciati completamente senza parole.
                                


                                



