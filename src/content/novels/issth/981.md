---
title: Capitolo 981 - Illusori Lumi dell'Anima
pubDate: 2025-03-17T11:17:35.025Z
tags:
    - issth
---


La voce veniva... dalla Setta dell'Antico Demone Immortale!!


Si trattava di un luogo misterioso nel cielo stellato della Nona Montagna e Nono Mare, un sito che si schiudeva a intervalli regolari di anni. Non faceva parte delle Rovine dell'Immortalità, e non era nemmeno misterioso come queste, ma a causa degli eventi storici passati che qui avevano avuto luogo, era diventata un'area tabù all'interno della Nona Montagna e Nono Mare.


Ogni volta che Setta dell'Antico Demone Immortale riappariva, Prescelti da vari pianeti viaggiavano fino ad essa, ed era un luogo contemporaneamente familiare ed estraneo a chiunque.


Era stato originariamente creato da Lord Li, e qui i Clan Ji e Fang avevano vissuto e prosperato. Esisteva da secoli, durante i quali le cosiddette sette dei tempi moderni erano semplici denominazioni della Setta dell'Antico Demone Immortale.


Queste includevano sia la moderna Setta delle Terre Sacre che le Tre Chiese e Sei Sette. Solo le Tre Grandi Società Daoiste all'epoca non facevano parte della Setta dell'Antico Demone Immortale.


Secondo le leggende, qui viveva una creatura temibile in grado di incutere timore persino a Lord Ji, un essere chiamato Notte.


Si diceva che avesse il potere di controllare il tempo e lo spazio, e che potesse spedire le persone in una dimensione irreale in tempi remoti...


Si presumeva che ci fosse una persona della Setta dell'Antico Demone Immortale che viveva da sempre sulla cima di una montagna. A volte la si sentiva ridere, altre volte la si sentiva piangere, e di tanto in tanto semplicemente stava lì, in silenzio.


Ora la voce echeggiava dalla stessa Setta dell'Antico Demone Immortale, e non appena Meng Hao la udì, la riconobbe subito. Era... Ke Jiusi!!


Siccome era stata una persona precipitosa ed impulsiva, arrogante e prepotente, e che aveva istigato una catastrofe dietro l'altra, suo padre Ke Yunhai aveva cambiato il suo nome in Jiusi, per ricordare al figlio che prima di qualsiasi azione avrebbe dovuto riflettere sulla questione non tre volte, ma nove! [1]


Meng Hao iniziò a tremare. Non avrebbe mai immaginato che proprio durante l'esplosione dei suoi meridiani Immortali, dopo che il suo destino era esploso... che anche il suo destino dalla Setta dell'Antico Demone Immortale sarebbe esploso.


Ke Jiusi. Un nome indimenticabile. E ancora più indimenticabile era il nome di... Ke Yunhai.


Ke Yunhai era il padre adottivo di Meng Hao, l'uomo che infine gli permise di sperimentare l'amore paterno. Si trattava di un ricordo che avrebbe conservato per sempre, a prescindere da cosa sarebbe successo nella sua vita.


Ogni volta che pensava a Ke Yunhai, gli occhi di Meng Hao si facevano rossi, e non riusciva ad impedire alle lacrime di scendere. Gli mancava Ke Yunhai. Gli mancava tutto quello che gli faceva pensare alla Setta dell'Antico Demone Immortale, e soprattutto gli mancava l'uomo con suo immenso amore paterno.


“Ehi fratello mio, penso che prenderò il posto di nostro padre nel darti un meridiano...” Meng Hao l'aveva saputo molto tempo prima grazie all'approvazione che si era guadagnato da Ke Yunhai... Ke Juisi ora era davvero il suo fratello maggiore.


Meng Hao alzò lo sguardo, pensoso, verso il cielo stellato. Le parole che aveva appena udito gli davano l'impressione di essere tornato indietro nel tempo.


Fuori nell'immensità del cielo stellato, vicino alla Setta dell'Antico Demone Immortale, si trovava un luogo coperto dalle nebbie. Nel profondo di quelle nebbie c'erano rovine senza fine.... rovine nelle quali non c'erano né Cielo né Terra, ma solo oscurità.


Lassù quasi non si distingueva... la cima di una montagna, sopra la quale di stagliava una figura vestita di bianco. Le sue vesti ondeggiavano, e l'uomo sembrava emanare la stessa calma dell'eternità.


Sulla vetta della montagna c'era anche una bara...


L'uomo vestito di bianco altri non era che Ke Jiusi, che si ergeva con tranquillità, un lieve sorriso sulle sue labbra. Aveva un aspetto antico, in lui si riconoscevano sia memorie che emozioni.


“Fratello mio,” mormorò “nostro padre se n'è andato, ma... sono qui per prendermi cura di te.” Mentre parlava, agitava la mano destra, e poi indicò un punto lontano nell'orizzonte. Subito le rovine della Setta dell'Antico Demone Immortale presero a tremare, e per un istante sembrò che anche la Notte addormentata stesse avendo un tremito.


Nello stesso momento, sembrò che il tempo passasse improvvisamente davanti a Ke Jiusi. Scorreva al contrario, di dieci anni, cento, mille, diecimila... decine di migliaia di anni...


Gli innumerevoli edifici e le distese di cadaveri si stavano lentamente trasformando. Le rovine crollate si ricostruirono e i morti si alzarono sui propri piedi, di nuovo in possesso dei loro corpi vivi di carne e sangue. Cielo e Terra sparirono per lasciare spazio ad una limpidezza perfetta.


Nell'aria risuonavano chiacchere e risate, e nel cielo splendevano arcobaleni. Qualcuno stava facendo una lezione sul Dao, e le fiere Immortali, ruggenti, si riconoscevano ovunque sui picchi. Un Drago Volante delle Tempeste sibilava nell'aria, come un sovrano dei cieli.


Tutto... venne ricomposto. La montagna dove si trovava Ke Jiusi, e anche la Grotta dell'Immortale Ke Yunhai: tutto fu riportato al suo glorioso splendore. Una luce folgorante brillava nell'aria e una forte pressione pesava su tutto.


Si sentì un suono rombante mentre la porta della Grotta dell'Immortale Ke Yunhai lentamente si apriva. Un uomo di mezza età fece un passo verso l'esterno, la sua espressione era seria ma non astiosa: altri non era che... Ke Yunhai!


La sua aura splendeva luminosa, e in lui non era possibile percepire la benché minima traccia di aura di Morte. La sua era l'aura di un Paragone: era il tipo di aura che, se rilasciata, avrebbe potuto minacciare i Cieli e la Terra.


Ke Yunhai uscì fuori, si arrampicò sino alla cima della montagna ed assunse la stessa posizione di Ke Jiusi. I due coincidevano l'uno con l'altro...


Era impossibile stabilire che anno fosse, o che mese, o che giorno, quello in cui Ke Yunhai si ergeva sulla cima della montagna e si sovrapponeva a suo figlio, nel trascorrere del tempo.


Dopo un lungo momento, Ke Yunhai allungò lentamente la mano, e il suo Lume dell'Anima si librò nell'aria. Aveva il corpo di un drago e la luminosità di una fenice, e quando atterrò sul suo palmo, Ke Yunhai osservò quell'anima di fuoco per un lungo istante, e sorrise. Poi scosse la mano, e un drago che emanava una potente sensazione Demoniaca ne volò fuori. L'aria circostante si intorbidì di nuvole e nebbia mentre un portentoso ruggito di drago fece tremare tutto.


“Demone Drago Immortale,” disse freddo Ke Yunhai.


Nello stesso istante che Ke Yunhai pronunciava queste parole, anche Ke Jiusi mormorava la stessa cosa.


“Demone Drago Immortale.”


I movimenti della sua mano erano gli stessi che aveva compiuto poco prima Ke Yuhai. L'unica differenza era che nella sua mano non si era materializzato nessun Lume dell'Anima nella forma di Drago-Fenice.


“Questo Drago rappresenta il destino della Setta del Demone Immortale. Contiene una parte dell'Essenza della Nona Montagna, ed è perfetto per aprire un meridiano Immortale. ” disse Ke Yunhai. Indicò qualcosa in lontananza e il Demone Drago Immortale sfrecciò tra le nuvole, sparendo nel tempo di un battito di ciglia.


Qaundo il drago scomparve, l'immagine di Ke Yunhai iniziò a sfumare lentamente. Poco dopo, era rimasto solo Ke Jiusi. Nel corso di pochi successivi aliti di tempo, la Setta dell'Antico Demone Immortale ritornò indietro attraverso secoli di tempo fino all'età moderna. Di nuovo tutto diventò rovine e cadaveri.


Un sospirò echeggiò nella valle mentre gli occhi della Notte si aprivano.


Sulla cima della montagna, gli occhi di Ke Jiusi si erano riempiti di lacrime.


“Papà... mi manchi...” mormorò. Dopo un lungo momento, alzò lo sguardo verso il cielo scuro puntando il dito verso l'alto. Le nuvole sopra di lui si sciolsero fino ad aprirsi per rivelare la figura di un antico drago che gli volava incontro.


Era... lo stesso Demone Drago Immortale.


Solo pochi istanti prima quel drago non esisteva nemmeno. Era stato il potere della Notte a farlo materializzare dai tempi antichi.


“Vai...” mormorò Ke Jiusi. “Sostituisco nostro padre nell'inviarti questo dono.” Agitò la mano e il Demone Drago Immortale ruggì, per poi sfrecciare lontano tra le nuvole, verso l'orizzonte.


Mentre il drago si allontava velocemente, la sagoma di Ke Jiusi iniziò gradualmente a scurirsi, e l'intera Setta dell'Antico Demone Immortale tornò a sprofondare dolcemente nelle nebbie...


Il Demone Drago Immortale si muoveva rapidamente nel cielo stellato, e poco dopo si presentò al cospetto di Meng Hao, fuori il Pianeta Vittoria Orientale.


Meng Hao tremava guardandolo; poteva chiaramente percepire l'aura di Ke Yunhai in esso.


“Patrigno...” mormorò, il cuore colmo di pena. Ovunque echeggiò un rombo mentre il Demone Drago Immortale si fondeva con lui. Meng Hao non fece niente per cercare di resistergli. Gli permise di entrare in lui e subito si schiuse un oscuro meridiano Immortale.


Era... il 121° meridiano!


Gli era stato conferito da Ke Yunhai e inviatogli da Ke Jiusi.


BUUMMMM!


L'aura di Meng Hao esplose selvaggiamente, sorpassando di molto il livello precedente. Era persino possibile riconoscere alle sue spalle delle tenui immagini di Lumi!!


Improvvisamente, la Porta dell'Immortalità, che era stata quasi sul punto di scomparire, sembrava ora essere stata spalancata da una mano poderosa e invisibile. Ne fuoriusciva una luce immortale, e l'Immortale qi esplose nuovamente, riempendo completamente Meng Hao, riversandosi nel suo 121° meridiano Immortale, e provocandone la rapida solidificazione.


Poco dopo, il meridiano Immortale era completamente formato, ed un altro drago Immortale si librò oltre la Porta dell'Immortalità.


Il 121° meridiano traboccava di un'aura Demoniaca che sembrava trascendere lo stesso tempo. Era impossibile per chiunque distinguere l'esatto colore del drago, ma tutti potevano facilmente riconoscere che fosse estremamente antico, come se esistesse da innumerevoli anni.


Mentre questo nuovo Drago Immortale faceva la sua comparsa, Zhixiang era seduto nella Setta del Demone Immortale. L'intera Setta tremò violentemente, e le offerte presenti iniziarono a vibrare come se formato una sorta di risonanza con qualcosa.


L'aura di Meng Hao aumentò rapidamente, e tutti i Coltivatori che riuscivano a vedere le luci illusorie dietro di lui vennero presi da vertigini, scioccati. Nonostante Meng Hao li avesse stupiti numerose volte, non riuscirono ad evitare di essere commossi anche questa volta.


“Quelli sono... Lumi dell'Anima?”


“Fang Hao è potente ad un livello inimmaginabile! E' persino riuscito a far comparire degli illusori Lumi dell'Anima!!”


“Potranno anche essere illusori, ma quelli sono decisamente Lumi dell'Anima!”


Queste discussioni crearono scalpore in diverse regioni della Nona Montagna e Nono Mare.


Nel Clan Kunlun, Chu Yuyan aveva osservato Meng Hao per tutto il tempo, guardando mentre apriva un meridiano Immortale dopo l'altro. Aveva il volto arrossato, e gli occhi le brillavano di una luce intensa.


Già da molto Meng Hao si era impresso indelebilmente nel suo cuore.


Il Demone restava a distanza, sorridendo mentre tutti i membri del Clan Kunlun, increduli, guardavano le immagini illusorie. Scosse la testa, e il suo sorriso era pieno di tenerezza.


“Essere superati dal proprio stesso discepolo... Immagino possa anche essere considerato come un evento felice” pensò tra sé.


Contemporaneamente, tutto il Pianeta Vittoria Orientale era in grande subbuglio. I membri del Clan Fang osservavano la scena sbalorditi. Fang Xiushan fece diversi passi indietro dallo stupore. Dal momento iniziale dell'Immortale Tribolazione di Meng Hao era rimasto sconcertato talmente tante volte da essere ormai sull'orlo del collasso.


“Impossibile. Semplicemente impossibile...” Quasi non riusciva a credere di stare fissando le tenui luci dietro Meng Hao.


Fang Mei volteggiava a mezz'aria. Nonostante non stesse dicendo nulla, il suo corpo tremava e la sua determinazione nel proposito di combattere Meng Hao stava rapidamente scemando.


Il Grande Saggio era talmente stupito da sembrare una statua di sale, i pensieri gli turbinavano nella mente.


“Io davvero... mi ero sbagliato.” Solo a questo punto diede voce al sentimento che nel suo cuore aveva cercato di sopprimere per così tanto tempo.


A quel punto, la porta si era aperta abbastanza... da far passare attraverso una persona!


[su_service title="MadOtter" icon="icon: commenting" icon_color="#000000" size="16"]


NOTE:


1. Il nome di Ke Jiusi rappresenta un gioco di parole nell'espressione cinese “pensa tre volte prima di agire”: “Jiusi” può essere usato in sostituzione dei primi due caratteri ad indicare “pensa nove volte prima di agire”.


__


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:


<a href="https://www.patreon.com/madotter">https://www.patreon.com/madotter </a>


Grazie![/su_service]




                                


                                



