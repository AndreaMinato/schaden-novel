---
title: Capitolo 983 - Il Grande Cerchio del Regno Immortale!
pubDate: 2025-03-17T11:17:35.025Z
tags:
    - issth
---


Gli occhi di Meng Hao erano colmi di follia e ossessione. Aveva aperto 122 meridiani e si era avviato su un sentiero che nessuno aveva mai intrapreso prima, nemmeno in tempi remoti. Nemmeno il Lord della Quarta Montagna e Quarto Mare, Kṣitigarbha, quando era diventato un vero Immortale aveva fatto quello che stava facendo Meng Hao. 


Meng Hao fluttuò nell'aria, completamente al centro dell'attenzione. Nonostante tutto, non era ancora pronto ad arrendersi. Le fiamme danzavano nei suoi occhi, nel suo palmo un riflesso dell'Essenza della Fiamma Divina. Era come se la stessa Fiamma Divina fosse diventata l'ambizione negli occhi di Meng Hao. 


“Il mio ultimo meridiano... l'essenza della Fiamma Divina!” Il cuore gli martellava nel petto. Sapeva che l'Essenza della Fiamma Divina era qualcosa di spaventoso, ma non riusciva a contenere l'eccitazione all'idea che diventasse il suo ultimo meridiano. 


“Se riesco a fare in modo che diventi il mio ultimo meridiano, non avrò più alcun rimorso! 


“E' un azzardo, ma se ci riesco, avrò ottenuto un altro meridiano, se invece fallisco...” Il suo cuore ebbe un fremito, ma i suoi occhi subito brillarono di ossessione. 


“A chi importa se fallisco?!” I suoi capelli e vestiti iniziarono a gonfiarsi mentre la sua energia cominciava ad aumentare. Il cielo stellato tremò ed ovunque echeggiarono suoni rombanti. 


“Prima che il mondo comparisse, prima dell'inizio di Cieli e Terra, forse anche prima che fosse possibile calcolare il tempo... non esisteva nulla di simile agli Immortali. Quindi... come nacque il primo Immortale?! 


“Il primo Immortale decisamente deve aver scelto e percorso fino in fondo il suo cammino. Deve aver provato molte strade, e subito diverse sconfitte prima di trovare la giusta via. La prima persona che ci riusci poté finalmente definirsi un Immortale, ed è così che gli Immortali si affacciarono all'esistenza! 


“Deve essere successo così. Quindi, anche io posso fare la stessa cosa. Io, Meng Hao, diventerò un Immortale A MODO MIO!” 


L'imponente Porta dell'Immortalità, la sconfinata luce Immortale, l'incontrastato qi Immortale, i vorticanti draghi Immortali, tutto questo rappresentava un ostacolo per Meng Hao. 


Se questa punta di Fiamma Divina fosse stata solo un po' più grande, la determinazione di Meng Hao, per quanto intensa fosse, non avrebbe fatto alcuna differenza: non sarebbe stato in grado di assorbirne molta. Ad ogni modo... non era presente una gran quantità della fiamma! 


Quella presente nella lampada di bronzo era appena una punta! 


“Solo accettando dei rischi si possono ottenere ricompense. Nella vita, ci sono molte volte... in cui l'unico modo di ottenere qualcosa è fare grandi sacrifici o un enorme azzardo!” Meng Hao afferrò saldamente la lampada di bronzo, fissando selvaggiamente l'Essenza della Fiamma Divina al suo interno. 


In questo momento, tutti dalla Nona Montagna e Nono Mare stavano osservando il Coltivatore chiamato Meng Hao, e tutti potevano vedere la lampada di bronzo che teneva in mano, e anche la fiamma che splendeva dentro di essa. 


Ma nemmeno gli esperti del Regno del Dao potevano vedere le singolari proprietà della lampada di bronzo. Però quello che potevano sentire, era che la fiamma dentro di essa conteneva... il potere dell'Essenza! 


“L'Essenza! La fiamma nella sua mano trabocca di Essenza!” 


“Sfortunatamente è minuscola. Se ci fosse più Essenza, potremmo guadagnare da essa l'Illuminazione.” 


“Ad ogni modo, qualsiasi sia il cammino che quel ragazzino ha percorso prima, lo ha condotto a imbattersi in quell'oggetto contenente l'Essenza. Situazioni del genere sono estremamente rare! Forse in lui potremmo trovare qualche indizio sull'origine della Fiamma dell'Essenza?” I potentissimi esperti del Regno del Dao delle varie sette e clan guardavano la fiamma con gli occhi che brillavano. 


Fu a questo punto che il Patriarca del Regno del Dao del Clan Kunlun improvvisamente parlò, e la sua voce risuonò nelle orecchie di tutti i suoi contemporanei nel regno del Dao. 


“Signori e signore, questo ragazzino... proviene dal Pianeta Paradiso Meridionale.” 


Quando tutti ebbero udito quella sola ed unica frase, i loro occhi si allargarono, e molti di loro repressero qualsiasi piano stessero facendo in quel momento, e le loro espressioni subito mutarono a mostrare rimorso. Per le persone del Regno del Dao, il Pianeta Paradiso Meridionale in realtà era qualcosa di... 


Assoluto tabù! 


Ad ogni modo, quando i quattro saggi dell'Antico Rito Daoista Immortale videro la lampada di bronzo, le loro espressioni... tremolarono di sorpresa! 


Sussultarono, si guardarono sbalorditi. Non potevano credere ai propri occhi. 


“E' incredibile.... Esiste davvero!” 


“Ho sempre pensato che fosse solo una leggenda, e invece eccola! Non può essere un errore... I disegni sulla lampada non lasciano alcun dubbio...” 


“Qualcuno è stato davvero in grado di toccarla... Questo è... Questo è...” I quattro saggi sentirono il cuore accelerare, la testa girare per lo stupore. 


In quel momento, tutti i Coltivatori stavano osservando Meng Hao. 


Tutti guardarono come Meng Hao, senza esitazione, strinse in alto la lampada. La sua espressione era di pura determinazione mentre digrignò per un istante i denti, per poi aprire la bocca ed inspirare profondamente. 


In quel momento la fiamma nella lampada di bronzo tremolò, e volò fuori. In un battito di ciglia fu risucchiata dalla bocca di Meng Hao. 


Aveva assorbito la Fiamma Divina! 


Quando Meng Hao inghiottì l'Essenza della Fiamma Divina, nella sua mente rimbombò un suono assordante, e contemporaneamente un indescrivibile calore gli infiammò la gola. 


Quasi immediatamente delle fiamme intense divamparono nel sangue di Meng Hao. Prima che potesse anche solo sbattere le ciglia, il suo corpo veniva ridotto in cenere. Erano scomparse le vene blu che gli sporgevano in viso, e al loro posto... numerose crepe comparirono su tutto il corpo. 


Erano di un rosso vivo e quando si aprirono sembrò quasi che da lui stesse per esplodere lava. 


Emise un gemito protratto e il suo corpo venne scosso violentemente. I suoi occhi erano colmi di follia. Inghiottire la Fiamma Divina era esattamente come inghiottire un intero vulcano in eruzione. 


O forse... era lui che si stava trasformando in un vulcano! 


I suoi 122 meridiani giravano a piena forza, e uno sconfinato potere Immortale iniziò a scorrere impetuosamente in lui, ma tutto quello che poteva fare era tenere Meng Hao in vita, senza assimilare la Fiamma Divina. 


Un dolore indescrivibile lo stava consumando mentre le fiamme ruggivano in lui, e Meng Hao stava velocemente raggiungendo il punto oltre al quale non sarebbe stato in grado di sopportare nient'altro. 


Si moltiplicavano suoni come di piccole esplosioni, e ancora più crepe si aprirono su tutto il suo corpo: si propagarono da viso e collo, e ben presto l'intero corpo ne fu ricoperto. 


Dentro queste crepe risplendeva una luce incandescente che sembrava indicare che il corpo gli stesse per esplodere. 


Nessuno poteva aiutarlo, nemmeno gli esperti del Regno del Dao. Erano la sua agonia, i suoi meridiani, la sua scelta! 


Avrebbe dovuto farcela da solo, contando solo su sé stesso. E solo superando questa prova, solo riuscendo a fondersi con l'Essenza delle Fiamma Divina sarebbe riuscito a salvarsi. 


“Devo assolutamente farcela!” Il bagliore del fuoco trapelava dagli occhi di Meng Hao, e poteva chiaramente percepire come quel potere incontenibile e selvaggio che scorreva nel suo corpo fosse la Fiamma Divina! 


Se non fosse già stato in possesso di 122 meridiani, a questo punto di lui non sarebbe rimasto altro che cenere. Nonostante questo, nonostante avesse raggiunto livelli che nessun altro era riuscito a raggiungere, sentiva comunque... che era vicino al punto di crollare. 


In quel momento tutti i Patriarchi del Regno del Dao stavano osservano con estrema attenzione la scena. Il Patriarca della Terra del Clan Fang sembrava nervoso e i suoi occhi erano colmi di rabbia. 


“Maledetto! Stupido! Tu, tu... sembravi così intelligente, ragazzino! Come hai potuto fare qualcosa di così precipitoso? Dannazione! 122 meridiani è un risultato eccezionale, perché hai dovuto essere così cocciuto e cercare di aprirne altri?!” Dopo aver invocato una tempesta, il Patriarca della Terra sospirò e volse lo sguardo verso Meng Hao, mentre i suoi occhi brillavano di orgoglio. 


Ragionando nell'ottica del Clan Fang, voleva che Meng Hao non si trovasse di fronte a nessun pericolo. Ma dalla prospettiva di un Coltivatore, doveva ammettere che approvava l'audacia di Meng Hao. Nella pratica della Coltivazione, un'ossessione per il potere che sfiorava la follia era l'unica cosa... che avrebbe permesso di diventare davvero potenti. 


Non era l'unico a pensarla a questo modo. I Patriarchi del Reame del Dao delle varie Sette e Clan osservavano Meng Hao, e improvvisamente, iniziarono a guardarlo con occhi diversi rispetto a prima. Potevano percepire la sua follia e la sua ossessione per il potere. 


Una scommessa così audace, rischiare tutto come stava facendo lui, era qualcosa che li aveva profondamente toccati. 


Anche gli esperti delle Tre Grandi Società Daoiste la pensavano allo stesso modo. 


Fang Wei fluttuò a mezz'aria, la mente agitata mentre guardava la scena di fronte a sé. Al contrario, suo padre, Fang Xiushan, iniziava a sembrare particolarmente eccitatato, persino gioioso. 


“Sembra che stia per morire da un momento all'altro!” pensò. “Bene, quel piccolo figlio di puttana finirà con l'uccidersi. Hahaha! Spero che salti in aria!” 


Il vero Prescelto Immortale della Nona Montagna e Nono Mare osservò l'evidente ossessione nel suo viso, e nei loro volti passarono diverse emozioni. 


Ovunque intorno si sentivano suoni rombanti, mentre le crepe sul corpo di Meng Hao si espandevano fino a ricoprirlo interamente, dando l'impressione di essere composto da un mosaico di pezzi. 


In alcuni punti del suo viso le crepe si erano fuse insieme, causando la caduta di pezzi di pelle che subito si trasformavano in polvere. Si notavano ovunque ferite della dimensione di un'unghia, che più che di carne e sangue sembravano composte di un mare di fiamme. 


Mentre sempre più pezzi di pelle continuavano a cadere, i 122 meridiani di Meng Hao si trasformarono in 122 draghi Immortali, ma tuttavia nemmeno questi 122 flussi di energia erano sufficienti a fermare quanto stava succedendo. 


Tutti coloro che stavano osservando la scena erano sbalorditi ed ansanti, le menti scosse. 


Meng Hao gridò, il suo corpo vacillava, la vista si faceva sempre più offuscata, ma l'ossessione nel suo sguardo era sempre più intensa. 


“Non fallirò! 122 meridiani Immortali, oltre di 100 flussi di potere, sembra incredibile. Ma ovviamente è perché sono separati che non è abbastanza... 


“Ma se questi 122 meridiani Immortali diventassero tutti meridiani Immortali Eterni, allora... il mio Strato Eterno sarebbe 122 volte più potente!


“E allora potrei sicuramente farcela!” Anche con la testa che girava, considerò la situazione, e velocemente arrivò a una soluzione: mentre il suo corpo iniziava a tremare incontrollabilmente, tutti i suoi meridiani immortali iniziarono a mutare, trasformandosi in... Draghi Eterni! 


122 Draghi Eterni esplosero contemporaneamente, e lo Strato Eterno che andarono a formare scosse tutta la terra intorno. 


KABOOOM! 


Meng Hao buttò indietro la testa e urlò. Le crepe che coprivano il suo corpo iniziarono a ritirarsi, e le fiamme dentro di lui iniziarono a condensare rapidamente, formando così un meridiano Immortale della Fiamma Divina. 


Contemporaneamente, dalla Porta dell'Immortalità il qi Immortale iniziò a riversarsi fuori a ondate, per poi andare a fondersi nel suo corpo, solidificando il meridiano della Fiamma Divina. Nel frattempo, le spaventose ferite che aveva riportano iniziarono a guarire. 


Dopo un lasso di tempo corrispondente a quello sufficiente per far bruciare mezzo bastoncino di incenso, il suo corpo era completamente guarito, e i suoi occhi brillavano intensamente di sicurezza. Inoltre, percepiva un'energia nel suo corpo che continuava ad aumentare, rendendolo ancora più potente! 


“Il meridiano Immortale della Fiamma Divina è aperto!” mormorò, agitando la mano mentre un altro meridiano Immortale si apriva nel suo corpo. 


123 meridiani! 


Questo era... l'ultimo meridiano di Meng Hao! 


Un altro drago Immortale iniziò a volare verso la Porta dell'Immortalità! 


Il 123° drago! 


L'ultimo drago! 


Il Grande Cerchio! 


In quel momento, i Cieli e la Terra si riempirono di boati. Il cielo cambiò colore, e tutta la Nona Montagna e Nono Mare iniziarono a vibrare! 


Meng Hao era riuscito nell'impresa in cui nessun altro era riuscito, e forse... in cui nessun altro sarebbe mai riuscito! Aveva aperto 123 meridiani, e aveva raggiunto il Grande Cerchio del Regno Immortale! 
                                


                                



