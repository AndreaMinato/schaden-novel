---
title: Capitolo 984 - 33 Cieli!
pubDate: 2025-03-17T11:17:35.025Z
tags:
    - issth
---


Nel Reame Immortale... il numero dei meridiani Immortali posseduti da una persona determina quanto debole o forte questa sia in battaglia.


E' una cosa che tutti sanno. Tuttavia, virtualmente nessuno conosceva a che tipo di destino o a che trasformazioni sarebbe andato incontro qualcuno che avesse corroborato il Dao in sé.


Questo perché nelle Nove Montagne e Nove Mari era qualcosa in cui solo Kṣitigarbha era riuscito. Tuttavia, ora che Meng Hao aveva aperto 123 meridiani, i Patriarchi del Reame Immortale, così come il vero Prescelto Immortale e gli Esperti del Reame Immortale, erano molto scossi e stavano iniziando a realizzare che sarebbe potuto succedere qualcos'altro.


Immortali che corroboravano il proprio Dao potevano davvero trasformare i propri meridiani Immortali!


Questa non era una trasformazione ordinaria, ma qualcosa che permetteva ai meridiani di fondersi in un'abilità divina. In un solo istante... era possibile rilasciare il potere normale moltiplicato per 120 volte: uno sviluppo scioccante e terrificante in grado di incutere soggezione in ogni singolo coltivatore.


Gli immortali capaci di corroborare il proprio Dao in se stessi non hanno bisogno di nessun incantesimo segreto per incrementare il potere dei propri meridiani durante il combattimento.
Questo perché i loro stessi corpi Immortali sono già un incantesimo segreto in sé!”


“Una cosa del genere è incredibile e spaventosa! Non c'è da stupirsi che Kṣitigarbha sia diventato il Signore della Quarta Montagna e Mare!”


“Questo ragazzino... ha un potenziale inimmaginabile!”


La Nona Montagna e Mare era in subbuglio, tutti gli occhi erano incollati su Meng Hao.


Quello che era riuscito a raggiungere sarebbe sicuramente diventato leggenda, un mito!


Non solo l'essere stato in grado di aprire 123 meridiani lo classificava come il numero uno nel Reame Immortale della Nona Montagna e Nono Mare, ma questo era anche il massimo mai raggiunto da chiunque in TUTTE le Nove Montagne e Nove Mari!


Un vero Santo in carne ed ossa, e una vera base di coltivazione Immortale!


E in questo momento, era un Eccelso! Un Eccelso del Reame Immortale!


Era circondato da 123 stupefacenti draghi Immortali ruggenti. L'ultimo di questi draghi era composto interamente di fiamme ed emanava una potente aura di Essenza!


“E' fatta” mormorò Meng Hao. Poteva percepire dentro di sé lo sconfinato potere Immortale, e questo rendeva la sua base di coltivazione completamente diversa da come era stata precedentemente. Volendo fare un paragone, si sarebbe potuto dire che se prima Meng Hao era stato un albero, ora era un'intera foresta!


Il senso del potere che gli scorreva nel corpo fece brillare i suoi occhi di una luce luminosa mentre alzava lo sguardo. Poteva percepire il ribollire del suo sangue, e riusciva facilmente ad individuare dentro di sé il qi Immortale.


Dopo un lungo momento, stese le braccia avanti a sé.


“Ritornate” Come l'ordine risuonò, i 123 draghi fuori dalla Porta dell'Immortalità ruggirono e schizzarono verso Meng Hao. Si potevano sentire boati tutto intorno, mentre questi si fondevano con lui, provocando un impennata nella sua energia.


Infine, la Porta dell'Immortalità iniziò a sbiadire. La luce Immortale si affievolì sino a scomparire del tutto, e il qi Immortale si prosciugò. La vera Tribolazione Immortale di Meng Hao...


Era stata superata fino in fondo!!


Ora era un Immortale!


I suoi lunghi capelli gli fluttuavano intorno, ed emanava l'aura di un Immortale. Tutta la sua persona aveva superato ogni forma mortale ed era ora completamente diversa: se prima era attraente, ora il suo aspetto aveva qualcosa di ultraterreno, capace di calamitare l'attenzione di chiunque con la sola presenza.


Proprio quando la Porta dell'Immortalità svaniva completamente, fu improvvisamente possibile vedere intorno a lui la proiezione di un'immagine.


Erano apparsi innumerevoli soldati celestiali dalle armature dorate. Si sparsero in tutte le direzioni, troppi per essere contati, guardando brevemente Meng Hao prima di gettarsi in ginocchio al suo cospetto.


Contemporaneamente, comparvero nuovamente i Palazzi Immortali, che occuparono tutto lo spazio. Un enorme piedistallo si materializzò ai piedi di Meng Hao, alzandolo a sovrastare tutti con lo sguardo.


Apparve nuovamente la luce Immortale, espandendosi senza confini, mentre tutta l'area di riempiva di spirali di nuvole.


Innumerevoli draghi dorati vorticavano in alto, lanciando ruggiti sottomessi. Da lontano era possibile riconoscere i soldati celestiali inginocchiati, i draghi dorati remissivi, ed infine, infinite figure sfocate emergere dai palazzi Immortali per applaudire e inchinarsi profondamente a Meng Hao.


Il cielo si offuscò e le stelle tremarono. Tutti i coltivatori della Nona Montagna e Nono Mare che stavano guardando Meng Hao ammutolirono appena si resero conto di quanto stava succedendo.


Era... un segnale!


Quando Fan Dong'er era diventato un Immortale, i draghi e le fenici avevano danzato. Quando Fang Wei aveva conquistato l'Immortalità, 10.000 soldati si erano inchinati al suo cospetto. In effetti, erano apparsi dei segnali quando ogni altro Prescelto aveva raggiunto l'Ascensione Immortale.


Ora, anche per Meng Hao si manifestava un segnale.


Ed il suo, comparato a quello degli altri, risultava ben più maestoso ed impressionante!


La maggior parte delle persone era convinta che fosse questo l'intero segnale, ma improvvisamente qualcos'altro apparve vicino a Meng Hao... nove montagne!


Erano state queste nove montagne a far tremare il Cielo e la Terra, sembravano come Signori Imperiali.


Tra una montagna e l'altra era presente anche un mare, e questo significava che erano presenti anche nove mari!


Nove Montagne! Nove Mari! Un sole, una luna e corpi celesti che vi orbitavano intorno!


Tutti quelli che avevano potuto assistere alla scena erano psicologicamente scossi. Per tutti coloro che vivevano nel Regno delle Nove Montagne e Nove Mari non poteva esserci nulla di più straordinario di quest'immagine, e nulla al mondo in grado di eguagliare tanto splendore.


“Nove Montagne e Nove Mari... Non riesco a credere che proprio lui sia la causa di un segnale del genere! Allora è davvero così grande il potere che si raggiunge corroborando il proprio Dao!!”


“E' possibile che... questo rappresenti l'approvazione delle Nove Montagne e Nove Mari stessi? Superiore agli Eccelsi e ai Signori Imperiali! Ha in sé l'aura di un Signore Imperiale?”


“A partire da oggi., la Nona Montagna e Nono Mare... ha un nuovo sole splendente che sicuramente farà tremare tutte le Montagne e i Mari!!” Tutti stavano guardando Meng Hao con stupore, del tutto incapaci di mantenere la calma. Da quando aveva iniziato a trascendere la sua tribolazione era diventato completamente diverso da qualsiasi altro, e questo non sarebbe cambiato. Anche se aveva già finito di trascendere la sua tribolazione, e la Porta dell'Immortalità era già svanita, non aveva smesso di sbalordire tutti.


Meng Hao gettò uno sguardo ai segnali intorno a lui, per poi puntare gli occhi, colmi di emozione, verso il Pianeta Paradiso Meridionale.


“Padre, madre,” mormorò “ho guadagnato importanza nel Clan Fang!


“Maestro, puoi vedermi da dove ti trovi nella Società Kunlun?


“Patrigno, il tuo spirito nel Cielo può vedermi?


“Qing'er... puoi vedermi?” Era questo il momento in cui avrebbe dovuto essere particolarmente felice ed eccitato, tuttavia, la realtà era che non aveva nessuno accanto a sé con cui condividere la propria gioia.


Suo padre e sua madre si trovavano nel Pianeta Paradiso Meridionale; il suo Maestro era nella Società Kunlun; il suo padre adottivo era da tempo ritornato alla polvere; sua moglie Xu Qing si trovava in qualche posto sconosciuto in attesa della reincarnazione.


Meng Hao sospirò, alzò lo sguardo e fece del suo meglio per mettere ordine nelle sue emozioni. Di nuovo, i suoi occhi iniziarono a splendere di una luce luminosa.


“I miei meridiani Immortali sono aperti. Ora... è il momento di formare le mie anime Immortali!”


“Tutti hanno tre anime spirituali e sette anime fisiche. Quindi, 100 meridiani aperti possono formare 10 anime!”


“Stando a quello che ho capito, oltre i 100 meridiani, ogni meridiano dovrebbe essere in grado di produrre un'altra anima!”


“Anime Immortali... formatevi!” ordinò con voce tranquilla. Nello stesso momento che le parole lasciavano le sue labbra, i suoi meridiani Immortali iniziarono ad emettere intensi suoni roboanti.


Incredibilmente, un enorme Idolo del Dharma comparve dietro di lui. In effetti, sarebbe più accurato dire che l'Idolo del Dharma... era l'anima di un vero Immortale!


36.900 metri! [1] 1. 36.900 metri sono 12.300 zhang. Oppure, leggendolo in cinese: UNO (diecimila) DUE (mila) TRE (cento) ZHANG!


Era possibile sentire un gran boato mentre anche una seconda anima si formava, e una terza, e una quarta...


Apparvero 10 anime Immortali, ognuna delle quali emanava in tutte le direzioni un potere straordinario. E poi una undicesima, una dodicesima, una tredicesima... apparvero tutte.


Ogni anima che appariva, provocava brividi violenti in chiunque la stesse guardando. I fremiti si spandevano fino al cielo stellato, mentre l'energia di Meng Hao saliva sempre più in alto.


RUUUUUUMMMMBLLLLE!


21 anime. 22 anime. 23 anime!


Già era arrivato a 29 anime, e poi a 30!


Un'intera collezione di anime Immortali era comparsa dietro a Meng Hao. Oltre alle 10 iniziali, più e più anime Immortali continuavano ad apparire grazie al suo accumulo di destino e abilità divine.


31 anime. 32 anime.... Alla fine, c'erano 33 anime!!


Queste 33 anime Immortali causarono la diffusione tutt'intorno di 33 tipi di pressione incredibile. Era come se... fossero apparsi 33 Cieli!


Quanti Cieli esistono? 33 Cieli è il massimo!


Secondo le leggende delle Nove Montagne e Nove Mari, sopra le Nove montagne esistono 33 Cieli. Se qualcuno fosse riuscito a fare breccia attraverso questi 33 Cieli, avrebbe potuto lasciare le Nove Montagne e Nove Mari.


Questo cammino era definito come... Tribolazione della Montagna e del Mare.


La base di coltivazione di Meng Hao ruggì, ma lui non si voltò a guardarsi indietro. Poteva percepire l'energia di 33 anime Immortali dietro di sé, e tuttavia non era ancora sicuro di conoscere completamente il suo potere.


Ma comunque era certo che... se fosse tornato indietro nella terra degli antenati ed avesse affrontato gli Esperti del Reame Antico con una spenta Lampada dell'Anima, non avrebbe avuto bisogno nemmeno dell'aiuto del soldato di terracotta... per ucciderli!


Il Cielo e la Terra continuavano ad emettere boati mentre Meng Hao fluttuava nel cielo stellato.
Sotto i piedi aveva un piedistallo, e tutto intorno innumerevoli soldati celestiali inginocchiati. Si potevano vedere Nove Montagne e Nove Mari, e il sole e la luna. Più in lontananza, emergevano dai palazzi Immortali delle figure che si inchinavano e battevano le mani.


Dietro di lui stavano 33 anime immortali, che si erano trasformate in 33 Cieli!


Chiunque potesse assistere a quanto stava succedendo non poteva restare che scioccato!


“33 Cieli... Non c'è da stupirsi che abbia aperto 123 meridiani!”


“Questo è il limite del Reame Immortale nelle Nove Montagne e Nove Mari. Questo è il vero grande cerchio!” Tutti i Patriarchi del Reame del Dao delle varie sette e clan lo compresero.
Guardarono Meng Hao, e quello che videro fu il sole infuocato della Nona Montagna e Nono Mare, qualcuno che presto avrebbe raggiunto una gloria ancora maggiore.


Contemporaneamente, i veri Prescelti Immortali delle varie sette e clan continuavano a guardare, silenziosamente. Dalle loro espressioni si riconosceva facilmente come volessero più di qualsiasi altra cosa combattere Meng Hao: tutti i Prescelti, a prescindere dai propri trascorsi con Meng Hao, erano travolti dal desiderio di dare battaglia.


“Devo combattere! Se non lo faccio, sarò per sempre tormentato da questo Demone interiore!”


“L'unico modo di percorrere la mia strada è di avere il coraggio di combatterlo, e di sconfiggerlo! Solo allora potrò ambire alla gloria in quest'epoca!”


“Ha l'incantesimo segreto che gli ha concesso di diventare un Immortale in grado di corroborare in sé il Dao. Tuttavia, anche noi abbiamo i nostri incantesimi segreti, eredità tramandate nelle nostre sette, che ci permettono di moltiplicare esponenzialmente il potere dei nostri meridiani.
Quindi, combatterlo... non è una missione impossibile!”


L'espressione di Taiyang Zi era di pura ossessione. Song Luodan aveva contratto entrambi i pugni. In Wang Mu si riconosceva uno sguardo omicida. Zhao Yifan aveva estratto la spada. Gli occhi di Fan Dong'er brillavano luminosi.


Li Ling’er, Sun Hai, e persino Wang Tengfei, così come altri che Meng Hao non aveva mai visto prima, tutti i Prescelti che avevano intrapreso il cammino verso la vera Immortalità...


Avevano un bruciante desiderio di combattere!


Ovviamente, Fang Wei non era un'eccezione. Fluttuava a mezz'aria, guardando verso Meng Hao nel cielo stellato, e i suoi occhi brillavano di tutto il desiderio di combattere di cui era capace.


“Io sono Fang Wei, e in quest'epoca, Fang Hao, non puoi essere l'unico a cui è concesso di brillare di gloria!” Fang Wei fece un profondo respiro, e si calmò. Assistere personalmente al trascendere di Meng Hao nella sua tribolazione era un'esperienza che cambiava la vita, quasi un battesimo.
                                


                                



